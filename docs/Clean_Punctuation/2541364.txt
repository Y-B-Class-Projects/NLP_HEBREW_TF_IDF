נתניהו : " נעצור שטף המסתננים ,  הטיפול בעיצומו "
 ראש הממשלה אמר כי  " התחלנו גם בפעולות להחזרת המסתננים הבלתי חוקיים לארצות המוצא שלהם .  נפתור את הבעיה ".  אחד ממנהיגי הדרום סודנים : " אנחנו לא מסוכנים לכם "
 ראש הממשלה ,  בנימין נתניהו ,  אמר היום  ( רביעי )  בישיבת צוות שרים לפיתוח העיר אילת כי הטיפול בבעיית המסתננים נמצא בעיצומו . " נעצור את שטף המסתננים ",  הצהיר נתניהו . " בעוד חודשים ספורים תסתיים הקמת הגדר .  השבוע העברנו בכנסת את החוק להחמרת העונשים על מעסיקים שמביאים מסתננים בלתי חוקיים .  אנחנו מקימים עכשיו מתקני שהייה ליד הגדר ,  על מנת שנוכל להעביר את המסתננים ישירות למעצר של עד שלוש שנים .  התחלנו גם בפעולות להחזיר את המסתננים הבלתי חוקיים לארצות המוצא שלהם .  אנחנו נפתור את הבעיה ".  יצויין כי הצהרה זו כמעט זהה לדבריו של נתניהו בדיון שערך ביום חמישי האחרון בנושא המסתננים הבלתי חוקיים .  
אחד ממנהיגי הקהילה הדרום סודנית בישראל ,  גבריאל קוול ,  התייחס לצעדים התקיפים האחרונים שנקטה הממשלה נגד האזרחים הזרים . " ראשית אנו מבקשים שתעצרו את הגישה של שימוש במעצר של אנשים כפושעים ,  וזאת בטרם תם השבוע שנתנה הממשלה לאנשינו לעזוב מאז פסיקת בית המשפט ",  אמר קוול . " הדרום סודנים רוצים לומר :  אנחנו לא מסוכנים לכם ואנו ראויים ליחס של בני-אדם .  אנו קבוצה מאוד מלוכדת ושיעור הפשע בקרבנו שואף לאפס .  לישראלים אומר :  אנחנו אומות חברות ,  הותקפנו גם אנו על ידי מי שמבקשים לכלות אתכם ואותנו ,  כך שאנו מזדהים אתכם ".  
" חשוב שתדעו שאנו רוצים לשוב לביתנו בדרום סודן ,  אך כרגע מדינתנו לא ערוכה לקליטת עוד אנשים ,  אפילו מחנות הפליטים הרבים מופגזים על ידי מטוסי צפון סודן ללא מחסה ,  ו-90% מהאוכלוסייה חיה מתחת לקו העוני והרעב נרחב ",  הוסיף מנהיג הקהילה . " שיבה המונית רק תקשה על המדינה בשלב זה .  כרגע עוד לא עבר שבוע מפסיקת בית המשפט וכבר החלו לעצור אנשים .  אנו מבקשים שנה-שנתיים להתארגן ,  לרכוש השכלה וכישורים מקצועיים או לחסוך מספיק ,  על מנת לשרוד ולקיים את עצמנו בדרום סודן ,  שנמצאת במציאות חברתית קשה .  לכל הפחות ,  אנו מבקשים שיינתנו לקהילה שלנו חודשיים להתארגן לשיבה בכבוד למדינה או למדינות אחרות ".  
עוד באותו נושא:100 זרים נעצרו אתמול ;   " הם עוצרים גם חולים"דיפלומטים ישראלים : " האמירות על הזרים פוגעות בנו"ישי הכריז על מבצע  " חוזרים הביתה ",  עשרות זרים נעצרונתניהו דן בסוגיית הזרים : " נעצור העבריינים בת"א "  

נתניהו : " נעצור שטף המסתננים ,  הטיפול בעיצומו "
 ראש הממשלה אמר כי  " התחלנו גם בפעולות להחזרת המסתננים הבלתי חוקיים לארצות המוצא שלהם .  נפתור את הבעיה ".  אחד ממנהיגי הדרום סודנים : " אנחנו לא מסוכנים לכם "
 
