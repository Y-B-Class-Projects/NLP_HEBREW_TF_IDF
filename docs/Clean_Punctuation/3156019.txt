נתניהו : " מי שמאיים עלינו יתקל בקיר ברזל ";  איזנקוט : " ערוכים לכל תרחיש "
 ראש הממשלה איים להגיב ב"אגרוף פלדה "  נגד המאיימים בהשמדה על ישראל .  מפקד צבא איראן שלח מסר עקיף לישראל והזהיר : " אם האויב מבצע מעשים תוקפניים נגד האינטרסים שלנו ,  נגיב כראוי ובזמן המתאים "
 ברקע המתיחות לקראת תגובה איראנית אפשרית למהלכי ישראל באזור ,  התריע הערב  ( שני )  ראש הממשלה בנימין נתניהו באירוע 70 שנה להקמת צה"ל כי  " אויבינו שמאיימים עלינו בהשמדה יתקלו בקיר ברזל .  אגרוף הפלדה שלנו קפוץ ודרוך ".  בדבריו הוסיף נתניהו כי  " הקמת המדינה לא הביאה להפסקת הרצון לתקוף אותנו .  מה שהיא כן הביאה עמה ,  זאת היכולת להשיב מלחמה שערה נגד אויבינו .  מי שיפגע בנו ,  אנו נפגע בו ". 
לפניו נשא דברים הנשיא ראובן ריבלין שאמר : " מי שינסה להכות אותנו בכוח יוכרע בכוח .  נמשיך ונילחם איתנים בכל רגע שתתקרב אלינו מלחמה ".  הרמטכ"ל גדי איזנקוט נשא אף הוא דברים באירוע ואמר כי  " על כולנו מוטלת האחריות להיערך לאתגרים שבגבולותינו ומעבר להם ".  לדבריו , " הנפיצות בזירות השונות והנסיונות של איראן להעמיק את אחיזתה סמוך אלינו מחייבים אותנו לנחישות ולהיערך לכל תרחיש ". 
בתוך כך שיגר הערב מפקד צבא איראן מוחמד בגרי איום מרומז אל ישראל ואמר כי  " אם האויב מבצע מעשים תוקפניים נגד האינטרסים שלנו ,  נגיב כראוי ובזמן המתאים ".  עוד אמר בגרי כי  " העובדה שאיראן לא מגיבה לתוקפנות ברגע זה ,  לא מרמזת על כך שבכוונתם לשתוק על המעשים ". 
לקריאה נוספת:ביטול ההסכם למען פירוק המשטר :  האם ארה"ב יוזמת הסלמה מכוונת ? הגנרל האיראני שהובך וקבר 7 מחייליו ,  מאיים על ישראל בטילי נקמהנתניהו : " נעמוד מול איראן בנחישות ,  עדיף עכשיו מאחר כך "  
במערכת הביטחון הצביעו לאחרונה על משמרות המהפכה באיראן ,  בפיקודו של קאסם סולימני ,  כמי שמובילים מעין מהלך נקמה על הפגיעה באנשיהם במהלך התקיפה בשדה התעופה T-4 בתחילת החודש שעבר - כך פורסם אמש במהדורות החדשות בערוצי הטלוויזיה 12 ,  13 ועשר .  על פי ההערכות ,  בטהראן נחושים לנקום בישראל ,  אך בשלב זה מחפשים עדיין דרך לעשות זאת מבלי להיחשף או באופן שבו יוכלו לטעון לאחר מעשה כי גורמים אחרים ביצעו אותו .
 על בסיס זה ,  במערכת הביטחון מעריכים כי באיראן מתכננים מהלך שיכלול ירי טילים משטח סוריה לעבר ישראל באזור הצפון .  לשם כך ,  כוח אל-קודס של משמרות המהפכה בונה בסוריה יחידות מעורבות של מיליציות שיעיות שהועברו לסוריה בחסות איראנית ,  וכן שילוב גורמים מקצועיים משורות חיזבאללה שהובאו מלבנון כדי לקדם שיגור משטח סוריה .
 בשבוע שעבר התכניות השתבשו כשמאגר טילים באזור חמאת - הושמד בתקיפה .  למרות זאת ,  באיראן לא ויתרו ובימים האחרונים ניתן להבחין בהכנות שהם מבצעים כדי לממש את התכנית .  ערכות במערכת הביטחון קובעות כי הירי מסוריה יהיה לעבר מטרות צבאיות ולא אזרחיות . 
" אני לא רואה סבירות למלחמה אבל הכל פה רועש וגועש אבל זה לא קשור לישראל ",  כך אמר היום שר הביטחון אביגדור ליברמן ,  בישיבת סיעת ישראל ביתנו שנערכה בצהריים .  
לדבריו , " מלחמת אזרחים בסוריה נמשכת 7-8 שנים ,  איראן בעימות עם העולם כולו המון שנים .  אנחנו המקום היחידי שהוא בטוח ,  רגוע ומשגשג .  לכן צריך לאפשר לאזרחי ישראל לחיות בביטחון ואת זה אנחנו מנסים לעשות הכל בלי כותרות והצהרות בומבסטיות ". 
גם נתניהו התייחס למצב הביטחוני בישיבת סיעת הליכוד ואמר כי  " יש לנו אתגרים ביטחוניים ואנחנו עומדים בהם ונמשיך לעמוד בהם יחד ".  
בפתח ישיבת הממשלה אתמול אמר נתניהו כי  " נעמוד מול איראן בנחישות ועדיף עכשיו מאשר אחר כך "  בנימין נתניהו בפתח ישיבת הממשלה .  נתניהו אמר את הדברים לקראת פגישתו הצפויה עם נשיא רוסיה ,  ולדימיר פוטין ביום רביעי הקרוב על רקע המתיחות עם איראן .
 נתניהו הבהיר כי מדובר בפגישה חשובה במיוחד לאור התבססות איראן בסוריה . " התיאום הביטחוני בין שתי המדינות חשוב ",  אמר . " משמרות המהפכה מעבירות לסוריה נשק מדויק מלטים טילי קרקע ויחידות טילים שינסו לפגוע במטוסי חיל האוויר ". 
בחדשות עשר דווח כי האיראנים מקדמים שימוש בטילים איראנים כבדים דוגמת ה"פתח 110 ",  תחת פיקוד וייעוץ של אנשי חיזבאללה ,  ללא נוכחות של משמרות המהפכה .  בנוסף פורסם כי ההכנות לפיגוע הם החלו כבר לפני כמה שבועות ,  וצברו מלאי של טילים כבדים בשטח סוריה .
  ( עדכון ראשון :  20:05 )  

נתניהו : " מי שמאיים עלינו יתקל בקיר ברזל ";  איזנקוט : " ערוכים לכל תרחיש "
 ראש הממשלה איים להגיב ב"אגרוף פלדה "  נגד המאיימים בהשמדה על ישראל .  מפקד צבא איראן שלח מסר עקיף לישראל והזהיר : " אם האויב מבצע מעשים תוקפניים נגד האינטרסים שלנו ,  נגיב כראוי ובזמן המתאים "
 
