מבקר המדינה : " ליקויים חמורים בהיערכות ובטיפול באיום המנהרות "
 יוסף שפירא פנה לראש הממשלה ,  שר הביטחון והרמטכ"ל וביקש להעביר עוד היום את טיוטת דוח הביקורת בנושא מנהרות חמאס  " נוכח הדחיפות המסתמנת בנושא ".  לפי ההודעה ,  ביקורת ראשונה בנושא החלה להתפתח במשרדו כחצי שנה לפני  " צוק איתן "
 מבקר המדינה ,  השופט  ( בדימוס )  יוסף חיים שפירא ,  הורה להעביר עוד היום  ( חמישי )  את טיוטת דוח הביקורת על איום המנהרות של חמאס .  הפנייה הועברה לגורמים הבכירים הנוגעים בדבר :  ראש הממשלה בנימין נתניהו ,  שר הביטחון משה יעלון והרמטכ"ל גדי איזנקוט .
 בהודעת לתקשורת מטעם משרד מבקר המדינה נטען כי יש להעביר את טיוטת הדוח  " היערכות מערכת הביטחון לאיום המנהרות בהיבטי מודיעין ,  בנין הכוח והפעלתו ",  נוכח  " הדחיפות המסתמנת בנושא המנהרות בכל החזיתות ".  לפי ההודעה ,  ביקורת ראשונה בנושא המנהרות החלה במשרד מבקר המדינה לפני שנתיים ,  בפברואר 2014 ,  כלומר כחצי שנה לפני מבצע  " צוק איתן ".   
" טיוטת הדוח שהועברה מצביעה על פערים וליקויים ,  חלקם חמורים ,  בהיערכות לאיום המנהרות ובטיפול בהן .  זאת בשנים שקדמו למבצע 'צוק איתן' ובמהלכו ,  כולל התייחסות למרכיבי הביטחון ביישובים ",  נמסר .
 לקריאה נוספת:חרף הדיווחים על חפירת מנהרות ,  חמאס מבהיר : " לא רוצים מלחמה"לאחר מותם של שני פעילים :  מנהרה נוספת של חמאס קרסה בעזהכחלון לתושבי עוטף עזה : " תקציב לא יהווה חסם לביטחונכם "  
דוח הטיוטה המדובר הוא חלק מתהליך הפקת לקחים וביקורת בעקבות מבצע  " צוק איתן ",  שהחל כחודש לאחר המערכה הצבאית ,  בספטמבר 2014 ,  בחטיבה לביקורת מערכת הביטחון במשרד מבקר המדינה .  לפי הודעת המשרד ,  בקרוב תועבר טיוטת פרק נוסף בדוח ,  שמתמקד בביקורת על תהליכי קבלת ההחלטות בקבינט המדיני-ביטחוני ותפקודו ,  וביחסי הגומלין בין הקבינט לדרג הצבאי ,  כולל בקשר לאיום המנהרות .  

הדוח המלא יכלול פרקים נוספים .  בין היתר ידון משרד מבקר המדינה בנושאים הבאים :  המענה הטכנולוגי לבעיית המנהרות ;  היערכות לשם הגנה על העורף האזרחי מפני איום טילים ורקטות ;  ופעילות צה"ל בקשר להוראות הדין הבינלאומי ,  כולל במבצע  " צוק איתן ". 
חבר הכנסת חיים ילין  ( יש עתיד )  ,  לשעבר ראש המועצה האזורית אשכול ,  הגיב להוראתו של שפירא ואמר : " אני קורא למבקר המדינה לסיים את הבדיקה במהרה ולהגיש את דוח הביקורת על היערכות מערכת הביטחון על המנהרות במהרה .  לא ייתכן כי שנה וחצי מתום מלחמת 'צוק איתן' ודוחות העוסקים בביטחון מדינת ישראל ושמירה על חיי האזרחים ,  עדיין לא הוצגו בפני הגורמים הרלוונטיים .  על המבקר להמשיך ולבדוק את המצב כיום ,  המנהרות הן איום טקטי שעלולות להפוך לאיום אסטרטגי .  מדובר בחיי אדם ".  
דרישתו של שפירא מגיעה לאחר הדיווחים בשבוע האחרון כי חמאס חידש את פעילות חפירת המנהרות מרצועת עזה לשטח ישראל .  בימים האחרונים אף דווח על לפחות שלושה מקרים של קריסות מנהרה .  ככל הנראה ,  יותר ממנהרה אחת חצתה את הגבול לישראל ,  וסביר שישנן מנהרות שאינן מוכרות וידועות .
 חברי ועדת ביקורת המדינה ,  בראשות חבר הכנסת קארין אלהרר  ( יש עתיד )  ,  הגיעו השבוע לסיור בנתיב העשרה שבעוטף עזה .  תושבי האזור טענו כי בעיית המנהרות לא נעלמה . " אנחנו יודעים שיש מנהרות ,  זה לא יעזור .  למרות מה שאומרים לנו ,  התחושה שלנו היא שקיימות מנהרות ",  אמרה אביבית פולד .  

מבקר המדינה : " ליקויים חמורים בהיערכות ובטיפול באיום המנהרות "
 יוסף שפירא פנה לראש הממשלה ,  שר הביטחון והרמטכ"ל וביקש להעביר עוד היום את טיוטת דוח הביקורת בנושא מנהרות חמאס  " נוכח הדחיפות המסתמנת בנושא ".  לפי ההודעה ,  ביקורת ראשונה בנושא החלה להתפתח במשרדו כחצי שנה לפני  " צוק איתן "
 
