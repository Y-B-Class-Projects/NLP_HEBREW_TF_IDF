אין שום סיכוי שתנחשו מה סדרת הטלוויזיה שנתניהו התמכר אליה
נתניהו אמר לאלירז שדה בהשקת  " ליכוד TV "  כי הוא צופה בסדרה  " איש חשוב מאוד "   ( HOT )  ושהיא  " לא רעה ".  יהודה לוי לוואלה !  תרבות : " מחמיא לי מאוד ".  יוצרת הסדרה ,  שירלי מושיוף : " שמחה שבתקופה אינטנסיבית זאת ראש הממשלה מוצא את הזמן לצפות בעונה השנייה של הסדרה "
 ראש הממשלה בנימין נתניהו ותנועת הליכוד השיקו הערב  ( ראשון )  את מה שמתיימר להיות מהדורת חדשות עצמאית , " הליכוד TV "  שמה ,  שתשדר מדי יום חדשות בפייסבוק מתוך אולפן שנבנה במצודת זאב בתל אביב .  את המהדורה מנחה אלירז שדה ,  זוכה העונה השנייה של  " האח הגדול ".  בשידור הבכורה התארח ראש הממשלה ,  לא נשאל אף שאלה נוקבת על ידי שדה ,  ובין השאר תקף בחריפות את שר החינוך והפנים לשעבר ,  גדעון סער ,  וטען שגורמים בליכוד סיפרו לו שסער פנה אליהם ואמר כי לאחר הבחירות הרכבת הממשלה לא תוטל על נתניהו אלא עליו .  
בסופו של הריאיון שארך כ-20 דקות ,  שאל שדה את נתניהו מהם הרגלי הצפייה שלו . " אני רואה סדרה לא רעה ,  'איש חשוב מאוד' ",  אמר ראש הממשלה . " ראית גם את העונה הראשונה ?  ",  שאל שדה . " התחלתי עם הראשונה ,  קפצתי לאחרונה ,  אין זמן ",  אמר נתניהו .  נזכיר כי הסדרה של HOT כוללת עד כה רק שתי עונות ,  מה שמעורר סימן שאלה עד כמה ראש הממשלה באמת צופה ומכיר את הסדרה .  בתגובה למחמאה שחלק נתניהו לסדרה ,  אמר הכוכב הראשי שלה יהודה לוי לוואלה !  תרבות : " זה מחמיא לי מאוד .  תודה רבה ".  יוצרת ובמאית הסדרה ,  שירלי מושיוף ,  מסרה : " אני שמחה שבתקופה אינטנסיבית זאת ראש הממשלה מוצא את הזמן לצפות בעונה השנייה של 'איש חשוב מאוד' וגאה בתוצאות של השקעה ביצירה ישראלית מקורית ".  
בנוסף ,  נתניהו אמר כי הוא צפה גם ב"אחים לנשק ",  מיני סדרה אמריקאית משנת 2001 שיצר טום הנקס וגם הפיק בצוותא עם סטיבן ספילברג ,  ועוסקת בפלוגה במלחמת העולם השנייה . " אני זוכר סדרה שראיתי ,  מהממת ,  'אחים לנשק' .  ראיתי את כל הפרקים כי זה הזכיר לי חוויות שעברתי בצבא .  חציית נהר ,  מאוד טראומטית ,  שכמעט לא יצאתי ממנה חי ,  זה מזכיר לי את הדברים ".  
לפני עליית המהדורה מטעם הליכוד הפיצה התנועה קדימון ובה סיסמת הקמפיין שתלווה את השידורים : " מעיפים את הפייק מהניוז ".  יצויין כי אלירז שדה ,  שגויס לשידורי התעמולה במסווה החדשותי של הליכוד ,  אמר ביוני 2018 ל"ידיעות אחרונות "  כי נתניהו  " מבחינה חברתית-כלכלית מפרק את המדינה ".  

אין שום סיכוי שתנחשו מה סדרת הטלוויזיה שנתניהו התמכר אליה
נתניהו אמר לאלירז שדה בהשקת  " ליכוד TV "  כי הוא צופה בסדרה  " איש חשוב מאוד "   ( HOT )  ושהיא  " לא רעה ".  יהודה לוי לוואלה !  תרבות : " מחמיא לי מאוד ".  יוצרת הסדרה ,  שירלי מושיוף : " שמחה שבתקופה אינטנסיבית זאת ראש הממשלה מוצא את הזמן לצפות בעונה השנייה של הסדרה "
 
