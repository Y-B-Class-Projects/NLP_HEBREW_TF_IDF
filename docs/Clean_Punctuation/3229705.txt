מחשש מקריסה ל-16 מנדטים :  כך הפכו החרדים לכוח שאי אפשר לסרב לו
נתוני הסקרים והחשש מזליגת קולות לנתניהו עוררו את ראשי המפלגות החרדיות .  דרעי ,  חרש את הארץ ופתח בקמפיין ממוקד ובאזהרה  " שמפעל חייו של מרן בסכנה ".  ביהדות התורה גייסו את אלי ישי והוכיחו כי ברגע האמת - הציבור הלך אחרי ההנהגה הרוחנית בעיניים עצומות
כשברקע משברים כמו הגיוס ,  השבת והגיור ,  ראשי ש"ס ויהדות התורה יכולים לנשום לרווחה .  אחרי ספירת רוב הקולות ,  שתי המפלגות התחזקו משמעותית ,  ובקואליציה הבאה הן עשויות לקבל כל מה שידרשו .  יהדות התורה עלתה בשני מנדטים וש"ס במנדט בודד ,  כל אחת רשמה הישג :  שמונה מנדטים .  
ראשי המפלגות החרדיות ,  אריה דרעי ,  יעקב ליצמן ומשה גפני ,  קיימו מיד לאחר תוצאות המדגם אתמול את הבטחתם ,  שוחחו עם ראש הממשלה בנימין נתניהו והתחייבו בפניו שימליצו עליו להרכיב את הממשלה הבאה .
 את התמיכה החרדית בראש הממשלה ,  מגדיר לרוב נתניהו כ"טבעית "  אבל ראשי המפלגות החרדיות חששו בתחילת הדרך מתופעה של זליגת קולות חרדים לליכוד ,  זהות והימין החדש ,  ואמרו שימליצו  " בכל מחיר "  על נתניהו ,  בניסיון להעביר מסר לבוחריהם - הצבעה לנו ,  זו גם הצבעה לנתניהו .  ניתוח התוצאות בריכוזים חרדיים כמו בעיר בני ברק מלמד שזה עבד וכמעט לא הייתה זליגה
בחירות 2019 - עוד בוואלה !  NEWS:גנץ : " ייתכן שנוכל לפתח מהלכים פוליטיים ,  יש על מה להיות גאים"פייגלין פיזר חיוכים ונישק תינוקות - ברגע האמת הבוחרים השתפנו"הבסנו את האליטות ":  הניצחון הענק של שחקני הספסל בליכוד 
ש"ס החלה את קמפיין הבחירות לכנסת ה-21 אחרי הצלחה גדולה בבחירות לרשויות המקומיות .  למרות זאת ,  הסקרים ניבאו לה ירידה משמעותית במספר המנדטים .  פטירת הרב עובדיה יוסף ,  החשש שרבים יינטשו אותה לטובת נתניהו במטרה כביכול להציל את שלטונו והיותה חרדית יותר - היו רק חלק מהסיבות שהמפלגה הייתה עלולה לספוג ירידה משמעותית .  דרעי לא נתן לאף אחד להספיד אותו .  הוא ניהל קמפיין ממוקד שהחל בסיסמאות כמו  " נתניהו צריך אריה חזק "  ונמשך בשימוש בדמותו של הרב יוסף בקמפיין החרדי .  
גם כשנתניהו פתח בקמפיין ה"געוואלד ",  דרעי תכנן מראש את מהלכיו .  הוא חרש את הארץ ,  עבר מכנס אחד לשני ,  והזהיר את מצביעיו החרדים ש"מפעל חייו של מרן בסכנה ".  זה נגע בהם ,  הם חששו מכך שש"ס לא תעבור את אחוז החסימה ופעילי השטח התעוררו לחיים .  דרעי לא התראיין לאורך הקמפיין בכלי התקשורת ,  שמר על היוקרה עד לרגע האחרון ובשבוע האחרון עבר מאולפן לאולפן ובשלב מסוים האשים את נתניהו לצרכי קמפיין ב"כפיות טובה "  כי ש"ס בדרך להתרסק .  

היממה האחרונה עשתה את שלה .  מערך המסרונים של ש"ס שלח את זרועותיו לעשרות אלפי מצביעים פוטנציאליים ברחבי הארץ ,  ופעילי המפלגה עבדו שעות נוספות .  בכל שעה סרטון ,  ובכל שעה תגובה .  דרעי עמל בחודשים האחרונים להחזיר רבנים שנטשו את ש"ס אחרי הפילוג עם אלי ישי ,  כשהוא נטול יריבים פוליטיים כמו אלי ישי ,  זה לא היה מידי קשה עבורו אבל גם לכך הייתה השפעה משמעותית .  
דרעי עלול להתמודד בתקופה הקרובה עם כתב אישום ,  ככל שיוגש אחד כזה נגדו .  במקרה כזה ,  אחרי שהשיג תוצאה כה מרשימה ,  דרעי יקבל את מלוא הלגיטימציה להמשיך להנהיג את המפלגה .  אף אחד מבפנים או מבחוץ לא יעז לחתור תחתיו או לבקש להחליפו .  
הצלחה מסחררת נרשמה לא פחות ביהדות התורה .  עם חיזוק קטן מאלי ישי ,  נטולת יריבים פנימיים ,  הצליחה המפלגה לתקן את הכישלונות שחוותה בבחירות לרשויות המקומיות .  אם לא יהיו שינויים בספירת המעטפות הכפולות ,  המפלגה תעלה בשני מנדטים בהשוואה לכנסת היוצאת .  בתקופה שבה הרבו לדבר על סוף עידן המנהיגים הרוחניים ,  הם שוב הוכיחו כי  " ברגע האמת ",  הציבור הולך אחריהם בעיניים עצומות .  אולי הביטויים פחות מתאימים אבל ההנהגה החרדית חיה ,  בועטת ומשפיעה .  
16 מנדטים של ש"ס ויהדות התורה וארבעה או חמישה נוספים של איחוד מפלגות הימין ,  מסמנים את הקואליציה הכי חרדית-דתית שהייתה פה בשנים האחרונות .  קשה להאמין שנתניהו יסרב לכל דרישה שיציבו בפניו ראשי המפלגות החרדיות והדתיות .  פסקת התגברות רחבה כדי לסכל גיוס חרדים לצה"ל וגיור של רפורמים וקונסרבטיבים ?  כן .  שמירה על שבת במרחב הציבורי ?  כן ,  ובעצם ,  מה לא ?  

מחשש מקריסה ל-16 מנדטים :  כך הפכו החרדים לכוח שאי אפשר לסרב לו
נתוני הסקרים והחשש מזליגת קולות לנתניהו עוררו את ראשי המפלגות החרדיות .  דרעי ,  חרש את הארץ ופתח בקמפיין ממוקד ובאזהרה  " שמפעל חייו של מרן בסכנה ".  ביהדות התורה גייסו את אלי ישי והוכיחו כי ברגע האמת - הציבור הלך אחרי ההנהגה הרוחנית בעיניים עצומות

