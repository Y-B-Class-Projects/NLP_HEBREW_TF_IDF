דיווח :  סרקוזי ביקש לחדש המו"מ עם סוריה
מקורות המוגדרים מהימנים דיווחו לעיתון  " אל-חיאת "  כי בפגישתם בצרפת הדגיש סרקוזי בפני נתניהו את הצורך לחדש את המו"מ בין ישראל וסוריה
נשיא צרפת ניקולא סרקוזי הדגיש לראש הממשלה בנימין נתניהו במהלך פגישתם ביום חמישי בפריז את הצורך לחדש את המשא ומתן עם סוריה  כך דיווחו  ( שבת )  מקורות המוגדרים  " מהימנים "  לעיתון  " אל-חיאת "  היוצא לאור בלונדון .  
לדברי המקורות ,  סרקוזי אמר לנתניהו כי אם ישראל וסוריה יצליחו להגיע לפשרה ביניהן , " הדבר יוביל לתוצאה חשובה ".  בנוסף הביע סרקוזי רצון למלא תפקיד במגעים בין המדינות . " נתניהו אמר לסרקוזי כי הוא אינו יכול לפתוח במשא ומתן עם סוריה בד בבד עם קביעת תוצאות המשא ומתן ",  הוסיפו המקורות . 
" הוא אמר עוד כי הוא מוכן לפתוח במשא ומתן ללא תנאים מוקדמים .  נתניהו דן עוד עם סרקוזי בחיזבאללה ,  ואמר כי המשך התחמשותו והתחזקותו מהווה איום מתגבר על ישראל .  סרקוזי אמר כי פתיחת משא ומתן עם סוריה יחליש את האיום הזה ". 
בהתייחסו לתיווך הטורקי במשא ומתן בין ישראל לסוריה אמר נתניהו ,  לדברי המקורות ,  כי  " התיווך הטורקי אינו עוד המתווך המועדף עלינו במגעים עם סוריה ".  בנוסף סיפר כי המתיחות עם סוריה שפרצה בעקבות הדיווח על העברת טילי סקאד מדמשק לחיזבאללה  " נרגעה ".  המקורות סיפרו עוד כי סרקוזי ונתניהו  " הסכימו ביניהם על הנושא האירני ועל הצורך למנוע מאירן להשיג נשק גרעיני ". 

דיווח :  סרקוזי ביקש לחדש המו"מ עם סוריה
מקורות המוגדרים מהימנים דיווחו לעיתון  " אל-חיאת "  כי בפגישתם בצרפת הדגיש סרקוזי בפני נתניהו את הצורך לחדש את המו"מ בין ישראל וסוריה

