נתניהו על הירי מעזה : " מציע לא לבחון אותנו "
 ראש הממשלה הבהיר לארגונים העומדים מאחורי הירי אל ישובי הדרום : " כל מי שנערך לירי לעבר ישראל - נפגע בו ".  לדבריו ,  חמאס הוא האחראי לשמירת השקט
ראש הממשלה ,  בנימין נתניהו ,  אמר היום  ( ראשון )  בטקס חנוכת הפקולטה לרפואה בצפת כי הוא מציע לארגונים העומדים מאחורי הירי בעזה  ? לא לבחון את הנחישות שלנו להגן על אזרחי מדינת ישראל ".   " המדיניות שלנו בעזה ?  ,  פירט ראש הממשלה ,   ? מבוססת על שני עקרונות ברורים :  העיקרון הראשון הוא :  'הבא להורגך ,  השכם להורגו' .  כל מי שנערך לירי לעבר ישראל ויש לנו מידע על כך ,  נפגע בו על מנת לסכל את הירי .  זאת הוראת קבע המתבצעת בכל עת שיש מידע .  העיקרון השני גם הוא ברור :  הפוגע בנו 'דמו בראשו' ".  לדברי נתניהו ,  שני הכללים הללו התאחדו בפעולת חיל האוויר ביום שבת בצהריים ,  אז חוסלה חולייה שעסקה לקראת שיגור ,  ובמקביל התברר כי אותה חולייה אחראית גם לירי לעבר גן יבנה בשבוע שעבר .  
כיצד צריכה ישראל להגיב על הירי מעזה ?  הצביעו בפייסבוק
עוד באותו נושא:הג'יהאד האיסלמי הכריז על הפסקת אש בדרוםפרס : " ירי הרקטות מעזה - הכרזת מלחמה "
 ראש הממשלה הביע את צערו ושיגר תנחומיו למשפחתו של משה עמי ,  שנהרג אתמול ,  וכמו כן שלח איחולי החלמה לפצועים מהירי .   ? בפעילויות הסיכול שלנו מול האש של הג'יהאד ,  נהרגו עוד חמישה מאנשי הארגון ?  ,  אמר נתניהו .  ראש הממשלה הדגיש כי חמאס הוא האחראי לשמירה על השקט ואמר כי  ? חשוב להדגיש כי החמאס ,  השולט בעזה ,  הוא האחראי לשמירת השקט ולמניעת הירי מעזה ,  גם אם המבצעים הם אנשי הג'יהאד .  לא כדאי לאיש לבחון את הנחישות שלנו לממש את שני העקרונות שתיארתי .  אנחנו נמנע כל ניסיון לירות לעבר ישראל ונפגע בכל מי שבכל זאת הצליח לבצע ירי שכזה .  אין אנו מתלהמים ולא חפצים בהידרדרות- אך נגן על עצמנו על פי עקרונות אלה ". 
נתניהו התייחס במהלך הטקס לנושא התפטרות הרופאים המתמחים : " לראשונה מזה 37 שנים נפתח בית ספר לרפואה בישראל .  הממשלה בראשותי הקציבה עשרות מיליוני שקלים להקמת בית הספר .  אני שמח לעמוד כאן היום ולהכריז שהמלאכה הושלמה .  אני מבקש לנצל הזדמנות זו כדי לפנות לכל הרופאים ,  המתמחים והסטודנטים לרפואה בישראל .  חשוב שכולכם תדעו שהחברה בישראל ,  ממשלת ישראל ואני מעריכים ומוקירים את תרומתכם לחברה .  טובתכם היא טובתנו .  חשוב שכולנו ,  הממשלה ,  הרופאים והמתמחים כאחד ,  נגלה אחריות .  אין פתרונות קסם למציאות סבוכה שנוצרה לאורך שנות דור .  ממשלת ישראל מחויבת למערכת הבריאות הציבורית ?  .
 ראש הממשלה הודה בטקס לנשיא המדינה ,  שמעון פרס ,  המשנה לראש הממשלה השר לענייני הנגב והגליל סילבן שלום ,  שר החינוך גדעון סער ושר האוצר יובל שטייניץ על עבודתם הקשה והמאומצת שהובילה ל ? יום ההיסטורי ?  של פתיחת הפקולטה בצפת .
 
נתניהו על הירי מעזה : " מציע לא לבחון אותנו "
 ראש הממשלה הבהיר לארגונים העומדים מאחורי הירי אל ישובי הדרום : " כל מי שנערך לירי לעבר ישראל - נפגע בו ".  לדבריו ,  חמאס הוא האחראי לשמירת השקט

