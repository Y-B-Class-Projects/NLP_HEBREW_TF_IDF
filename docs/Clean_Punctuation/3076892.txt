הממשלה אישרה  והתחרטה :  מה עומד מאחורי הקפאת מתווה הכותל ? 
רחבת תפילה שוויונית הייתה אמורה לקום באתר הקדוש ,  אולם המפלגות החרדיות נבהלו מהמתווה שהן עצמן היו שותפות לו ,  והפעילו לחץ על נתניהו לבטלו .  בג"ץ עדיין עשוי להכריע בעניין ,  והתגובה האורתודוקסית לא תוכל להתעלם מהמשבר עם יהדות ארה"ב
מתווה הכותל ,  שעומד בימים האחרונים במרכז סערה ציבורית בשל החלטת הממשלה לבטלו ,  אושר בממשלה לפני כשנה וחצי .  ההסכם נועד למעשה לאפשר הקמת רחבת תפילה שוויונית ,  לגברים ולנשים יחד ולכלל הזרמים ביהדות ,  בכותל המערבי שבירושלים .  עבור  " נשות הכותל ",  הרפורמים והקונסרבטיבים ,  מדובר היה בהישג היסטורי ,  לאחר מאבק ארוך שנים לקבל הכרה שוויונית בכותל .  
הרחבה הנפרדת הייתה אמורה לקום מדרום לרחבה המרכזית הקיימת ,  בהמשך הקיר לעבר שער המוגרבים .  כיום ,  הרחבה המדוברת  שמכונה בפי הרפורמים  " המושב האחורי באוטובוס "   היא קטנה ,  יש לה כניסה נפרדת ,  והיא נמצאת בשליטת רב הכותל האורתודוקסי .  
עוד בוואלה !  NEWS:בנט על משבר הכותל : " נציגי יהדות ארה"ב חשים שקיבלו סטירת לחי"ליברמן תוקף : " הופכים את ישראל ממדינה ציונית למדינת הלכה"הסוכנות היהודית תוקפת : " החלטות הממשלה חותרות תחת הציונות "  
המתווה היה אמור לאפשר שיפוץ והרחבה של השטח ,  כך שההגעה אליו תהיה דרך הכניסה הראשית לכותל .  כמו כן ,  השליטה על הרחבה הייתה אמורה לעבור למנהלת חיצונית ,  הנשלטת גם בידי הרפורמים והקונסרבטיבים .  
עם זאת ,  המפלגות החרדיות נבהלו מהמתווה שהן עצמן היו שותפות לו בחשאיות ,  ומאז אישורו ,  בשל ביקורת ציבורית שספגו מגורמים במגזר החרדי ,  הפעילו לחצים על ראש הממשלה בנימין נתניהו לבטל אותו .  נתניהו ,  שחשש מתגובת הרפורמים ,  לא נעתר לדרישתם עד שאימת הבג"ץ הפכה גדולה יותר .  
הזרמים הלא אורתודוקסיים עתרו לבג"ץ בדרישה לממש את המתווה שאושר בממשלה ,  אולם כדי למנוע הכרעה בעתירות ,  הממשלה ביטלה את המתווה .  כעת ,  החרדים מברכים על ההחלטה ,  אולם גם יודעים שבג"ץ עלול לתת הכרעה קשה מבחינתם ולאפשר במתכונת מסוימת תפילה מעורבת בכותל .  אם דבר כזה יקרה ,  הם טוענים כי יובילו חקיקה מחודשת שתעקוף את החלטת בג"ץ .  אולם המשבר שהתגלע ביחסים עם יהדות ארצות הברית סביב ביטול המתווה צפוי להקשות על כך .  

הממשלה אישרה  והתחרטה :  מה עומד מאחורי הקפאת מתווה הכותל ? 
רחבת תפילה שוויונית הייתה אמורה לקום באתר הקדוש ,  אולם המפלגות החרדיות נבהלו מהמתווה שהן עצמן היו שותפות לו ,  והפעילו לחץ על נתניהו לבטלו .  בג"ץ עדיין עשוי להכריע בעניין ,  והתגובה האורתודוקסית לא תוכל להתעלם מהמשבר עם יהדות ארה"ב

