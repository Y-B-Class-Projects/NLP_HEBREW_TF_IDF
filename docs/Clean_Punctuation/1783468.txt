נתניהו : " אני מביא היום את מסקנות ועדת ששינסקי "
 בתום שבועות של סימני שאלה ומאבקים מול בעלי ההון בתחום חיפושי הגז ,  הודיע ראש הממשלה על הבאת מסקנות ועדת ששינסקי לאישורה של ממשלתו
 ( צילום :  גדעון צנטנר ;  עריכה :  יאיר דניאל ) 
לאחר שבועות של דריכות רבה במשרדי האוצר ובקרב יזמי הגז ,  הממשלה צפויה לאשר היום  ( ראשון )  את המלצות ועדת ששינסקי לתמלוגים שיגיעו למדינה מקידוחי הגז ,  אשר המליצו להעלות את המיסוי על תגליות הגז והנפט לשיעור של בן 50%-62% .
 הבוקר ,  בפתח ישיבת הממשלה אמר ראש הממשלה בנימין נתניהו כי  " אני מביא היום את מסקנות ועדת ששינסקי .  אביא המלצה לאמץ את ההמלצות ולהשתתף בהוצאות הביטחון של אותו משאב לאומי .  אני מתכוון להקים קרן לעתיד ישראל שתוקדש לחינוך וביטחון אנו נדרשים לקבל החלטה ולעבוד בשיתוף פעולה עם המשקיעים כדי להביא גז לישראל ". 
שר האוצר יובל שטייניץ הצטרף לדבריו של ראש הממשלה ואמר  " אנחנו נאשר היום את דו"ח שישנסקי ונשים סוף לביזיון בו אזרחי המדינה הם היחידים בעולם שלא נהנים מאוצרות הטבע של המדינה .  נוכיח שבממשלה הזו מנגנון הון שלטון לא עובד ולא מצליח לשבש את שיקול הדעת במדינה ". 
את התמיכה בהצעה מובילים ראש הממשלה ,  בנימין נתניהו ,  ושר האוצר ,  יובל שטייניץ .  שר התשתיות ,  עוזי לנדאו ,  מתנגד למהלך .  את הודעת התמיכה במסקנות הוועדה ,  מסר ראש הממשלה ביום שלישי האחרון בכנס המנכ"לים של משרדי הממשלה ,  לאחר כשבועיים של התלבטות והתייעצויות עם הגורמים הרלוונטיים - כמו יו"ר הוועדה ,  שר האוצר והמשקיעים . " יש לדאוג לשני צרכים מרכזיים ",  אמר נתניהו בכנס , " האחד של היזמים שהשקיעו ושמו ממיטב כספם ומגיע להם לראות שכר לעמלם .  צורך שני הוא של אזרחי מדינת ישראל שהם בעלי המשאב הטבעי ".  
לדברי ראש הממשלה , " כדי לאזן בין הצרכים הללו ,  ביקשתי להקים ועדה של מומחים .  הוועדה ,  בראשות פרופ' ששנסקי ,  הגישה את המלצותיה לפני שבועיים .  למדתי אותם לעומק ,  התייעצתי ,  למדתי ושקלתי ועכשיו הגיע הזמן להחליט  ואכן החלטתי לאמץ את המלצות ועדת ששינסקי במלואן ".  
" הוועדה מצאה את האיזון הנכון בין צורכי אזרחי ישראל לבין צרכי היזמים ",  הוסיף נתניהו . " מדינת ישראל תיקח חלק בהגנה על הפרוייקט הזה .  הנחתי את שר האוצר להביא הצעה לממשלה הקרובה כדי לקדם חקיקה .  החלטתי להקים קרן מתקבולי הגז שתשמש לארבע מטרות :  חינוך ,  חינוך ,  חינוך וביטחון .  אלה הם שני היעדים המרכזים שאנו מבטיחים לדאוג להם ". 

נתניהו : " אני מביא היום את מסקנות ועדת ששינסקי "
 בתום שבועות של סימני שאלה ומאבקים מול בעלי ההון בתחום חיפושי הגז ,  הודיע ראש הממשלה על הבאת מסקנות ועדת ששינסקי לאישורה של ממשלתו

