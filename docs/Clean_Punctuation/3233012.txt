 " דימויים מסוכנים ":  הניו יורק טיימס התנצל על הקריקטורה האנטישמית
אחרי שהאיור בו נראית דמותו של ראש הממשלה ככלב נחייה המוביל את הנשיא טראמפ עורר זעם רב ,  בעיתון פרסמו היום הצהרה ובה התנצלות . " אנו מחויבים לעשות הכול כדי שאירוע כזה לא יקרה שוב ",  הבטיחו בעיתון
עיתון הניו יורק טיימס פרסם הערב  ( ראשון )  הצהרה ובה התנצלות רשמית על פרסום הקריקטורה שהופיע בעיתון במהלך סוף השבוע .  בקריקטורה שעוררה זעם הן בארצות הברית והן בישראל ,  מופיע דימוי אנטישמי המתאר את ראש הממשלה בנימין נתניהו ככלב נחייה ועליו תלוי קולר עם מגן דוד מוביל את נשיא ארצות הברית שחובש כיפה .
" אנו מצטערים על פרסום הקריקטורה האנטישמית ביום חמישי האחרון במהדורה המודפסת של הניו יורק טיימס המופצת מחוץ לארצות הברית ,  ואנו מחויבים לעשות הכל כדי שהאירוע לא יחזור על עצמו שוב ",  נכתב בהצהרה שפרסם העיתון .  בניו יורק טיימס הסבירו כי הפרסום נבע משיקול דעת לקוי של עורך שהחליט לשלב את הקריקטורה במדור הדעות .  
לקריאה נוספת:טראמפ עם כיפה וביבי כלב נחייה :  הקריקטורה שמכעיסה את העולם היהודי  
" דימויים מהסוג הזה תמיד מסוכנים ",  נכתב בהודעת העיתון . " בזמנים שבהם האנטישמיות מרימה ראש בעולם כולו ,  יותר מהכול - זה אינו מתקבל על הדעת ".  בעיתון ציינו כי הם בודקים את תהליכי העבודה הפנימיים וההכשרה ,  וכי הם מצפים לשינויים משמעותיים .  
הודעת התנצלות דומה התפרסמה כבר בסוף השבוע ,  אז נכתב כי : " האיור היה מעליב ,  וזו הייתה טעות בשיקול הדעת לפרסם אותו .  הקריקטורה סופקה על ידי שירות הידיעות של הניו יורק טיימס ומאז נמחקה ".  
בעקבות פרסום הקריקטורה ,  הקונסול הכללי של ניו יורק ,  דני דיין ,  פנה בצאת החג לבכירים בעיתון והביע את מורת רוחו .  דיין הבהיר כי מדובר בקריקטורה אנטישמית המהווה עליית מדרגה בביטויים האנטישמיים ההולכים ומתעצמים ברחבי ארצות הברית .  בשיחות סגורות שקיים עם בכירי העיתון ,  הם התנצלו על הדברים וטענו כי פרסום האיור היה ללא ידיעתם .
 רבים הגיבו בחריפות ברשתות החברתיות על פרסום האיור .  כך למשל איש העסקים אדם מילשטיין כתב כי  " הניו יורק טיימס מסמן לעולם שהאנטישמיות היא אמיתית ,  כאן ,  ומבורכת ".  האימאם השיעי מאוסטרליה ,  מוחמד טאווידי ,  אמר כי האיור משרת את ארגון המדינה האסלמית  ( דאעש )  . " אם אתם תוהים איזה סוג תמונות דאעש יתלו על הקיר ,  אל תחפשו רחוק מידי ,  אלא בניו יורק טיימס ".  עוד כתב כי טקסטים אסלאמיים מיליטנטיים מתייחסים לעם היהודי כאל  " אבותיהם של חזירים ,  קופים וכלבים ".   

" דימויים מסוכנים ":  הניו יורק טיימס התנצל על הקריקטורה האנטישמית
אחרי שהאיור בו נראית דמותו של ראש הממשלה ככלב נחייה המוביל את הנשיא טראמפ עורר זעם רב ,  בעיתון פרסמו היום הצהרה ובה התנצלות . " אנו מחויבים לעשות הכול כדי שאירוע כזה לא יקרה שוב ",  הבטיחו בעיתון

