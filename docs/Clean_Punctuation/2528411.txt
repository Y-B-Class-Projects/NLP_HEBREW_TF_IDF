 " דיסקין מביך ופוגע במורשת ראשי השב"כ "
 ראש הממשלה נתניהו ושר הביטחון ברק הגיבו בחריפות לביקורת של ראש השב"כ לשעבר יובל דיסקין ,  ונתניהו אף הוסיף עקיצה : " יש לו תסכול אישי מכך שלא נבחר לראש המוסד "
 ראש הממשלה בנימין נתניהו תקף אמש  ( שבת )  בחריפות את ראש השב"כ לשעבר יובל דיסקין ,  שאמר כי אינו מאמין ביכולתו של שר הביטחון וראש הממשלה בנימין נתניהו להנהיג מלחמה מול אירן .
" דיסקין מכנה את הציבור הישראלי מטומטם אבל אזרחי ישראל הרבה יותר חכמים ממה שהוא חושב .  למה האריך בשנה את תפקידו בראשות השב"כ תחת ראש הממשלה בנימין נתניהו ?  למה רצה להיות ראש המוסד תחת ראש הממשלה נתניהו ?  ".  לדברי הגורם ,  אמירותיו של דיסקין  " חסרות אחריות ומונעות מתסכול אישי מכך שהוא לא נבחר לראשות המוסד ומכך שראש הממשלה לא בחר במועמד של דיסקין להחליפו בראשות השב"כ ".  
גם שר הביטחון אהוד ברק תקף אמש את דברי ראש השב"כ לשעבר יובל דיסקין : " אנחנו מברכים את דיסקין על כניסתו לחיים הפוליטיים .  מביך ומעציב לראות את התרופפות השיפוט והאחריות ואת השפה הירודה שנגרר אליו איש ששירת את הציבור במשך שנים .  דיסקין פועל באופן קטנוני ,  בלתי אחראי ועל רקע תסכול אישי .  הוא פוגע במורשת ראשי השב"כ לדורותיהם ובנורמות הפעולה וערכיו של הארגון ".  
דיסקין תקף שלשום בחריפות יוצאת דופן את ראש הממשלה ,  בנימין נתניהו ,  ואת שר הביטחון ,  אהוד ברק ,  ואמר כי אין לו אמון ביכולתם להנהיג מלחמה עם אירן או מלחמה אחרת באזור . " ראיתי אותם מקרוב .  שניהם ,  זה מקיסריה וזה ממגדלי אקירוב ,  מייצרים מצג שווא לציבור בסוגיית אירן .  הם יוצרים כביכול תחושה שאם ישראל לא תפעל תהיה לאירן פצצה גרעינית ,  אף שלדעת מומחים תקיפה של אירן תאיץ את התחמשותה בנשק גרעיני ",  אמר דיסקין במהלך כנס בכפר סבא .
  ( עדכון ראשון :  19:30 )  

" דיסקין מביך ופוגע במורשת ראשי השב"כ "
 ראש הממשלה נתניהו ושר הביטחון ברק הגיבו בחריפות לביקורת של ראש השב"כ לשעבר יובל דיסקין ,  ונתניהו אף הוסיף עקיצה : " יש לו תסכול אישי מכך שלא נבחר לראש המוסד "
 
