פרקליטו של יאיר נתניהו לארגון  " מולד ":  העתקתם ממני את כתב התביעה
במכתב ששיגר עו"ד יוסי כהן לעורכי הדין שהגישו את תביעת הדיבה נגד בנו של ראש הממשלה ,  טען כי העתיקו קטעים מתביעת הדיבה שהגישו בני הזוג נתניהו נגד העיתונאי יגאל סרנה . " ביצעתם 'העתק-הדבק' ,  ממש אחד לאחד ",  ציין כהן
עורך הדין יוסי כהן המייצג את בנו של ראש הממשלה ,  יאיר נתניהו ,  שיגר לאחרונה מכתב לעורכי הדין של ארגון  " מולד ",  שבו טען כי כתב התביעה שהגישו נגד מרשו לפני יומיים הועתק מכתב התביעה שהגישו בני הזוג נתניהו נגד העיתונאי יגאל סרנה .  במכתב שעליו חתום עו"ד אוהד מחרז בשם כהן ,  נכתב כי  " עיון בכתב התביעה ,  אף לעין חיצונית למשרדנו ,  מעלה מיד שביצעתם 'העתק-הדבק' ,  אחד לאחד ממש ,  של חלקים ניכרים מכתב התביעה שהגיש עו"ד כהן בשם ראש ממשלת ישראל ורעייתו נגד מר יגאל סרנה ".  
במכתב שהועבר לידי עורכי הדין יובל יועז ודורון ברקת המייצגים את ארגון  " מולד ",  הציג כהן שתי דוגמאות משני כתבי התביעה .  הוא טען כי השניים הפרו זכויות יוצרים של  " היצירה הספרותית המוגנת שכתב עו"ד כהן ,  עליה עמל ימים כלילות וגייס את מיטב יכולותיו ".  
עוד בוואלה !  NEWS :" המודיעין בטורקיה ניסה לגייס אותי כמרגלת נגד ישראל"ארה"ב :  חנקה למוות את בת דודתה בארגז בובות - ותוצא להורגצעירים הציעו סמים לשוטרים שנפשו באילת - ונעצרו בתום העסקה 
זאת ועוד ,  נטען במכתב כי עורכי הדין יועז וברקת  " לא ביקשו את רשותו של כהן טרם ביצוע העוולה ".  כהן הוסיף כי  " אין בי ספק ,  ולו הקל שבקלים ,  שהנכם הראשונים להבין שאין צורך להכביר במילים בעניין ה'העתק והדבק' שביצעתם ".  
כהן טען עוד כי מדובר בעבירה על כללי האתיקה ואיים בפנייה לערכאות משפטיות .  עו"ד אלעד מן המייצג את עו"ד יובל יועז ודורון ברקת מסר כי  " המכתב מטעמו של עו"ד כהן נמסר לנו לפני זמן קצר .  עולה ממנו כי טענות עו"ד כהן מופנות כלפי עורכי הדין בלבד ולא נגד מולד .  אנו בוחנים את הפנייה ונשיב בהתאם ". 
הארגון הגיש תביעת דיבה נגד בנו של ראש הממשלה בשל דברים שכתב בפוסט שעלה בעמוד הפייסבוק האישי שלו נגדו .  בין היתר האשים נתניהו את  " מולד "  בהיותו ארגון  " אנטי ציוני ורדיקלי ,  שממומן בידי הקרן להשמדת ישראל ".  

פרקליטו של יאיר נתניהו לארגון  " מולד ":  העתקתם ממני את כתב התביעה
במכתב ששיגר עו"ד יוסי כהן לעורכי הדין שהגישו את תביעת הדיבה נגד בנו של ראש הממשלה ,  טען כי העתיקו קטעים מתביעת הדיבה שהגישו בני הזוג נתניהו נגד העיתונאי יגאל סרנה . " ביצעתם 'העתק-הדבק' ,  ממש אחד לאחד ",  ציין כהן

