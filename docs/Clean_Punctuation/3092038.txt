חקירות נתניהו :  עד המדינה הרו ישוב השבוע לארץ וישלים את עדותו
כפי שסיכם עם המשטרה ,  ראש הסגל לשעבר שהפך לעד מדינה בפרשות 1000 ו-2000 ימסור את עדותו המלאה עם שובו לישראל מחופשה משפחתית ,  השבוע .  עדותו צפויה לגרור סדרת חקירות שבהן יוטח המידע בפני ראש הממשלה והמעורבים הנוספים
ארי הרו ,  עד המדינה שגוייס כדי להפליל את ראש הממשלה בנימין נתניהו בפרשות 1000 ו-2000 ,  התיקים המוכרים גם כפרשת המתנות ופרשת נתניהו-מוזס ,  צפוי לשוב השבוע מהחופשה שאליה יצא באישור המשטרה ולמסור את עדותו מיד עם חזרתו .  הרו ,  ראש הסגל לשעבר של נתניהו ,  תכנן את החופשה עוד לפני שהבשילו התנאים לחתימת הסכם עד המדינה עמו .  חוקרי יאח"ה השתמשו עד כה בעדות ראשי הפרקים שמסר במהלך ניהול המשא ומתן עמו ,  וכעת ימסור  " עדות ניקיון "  ובכך ישלים את תפקידו .
 במסגרת עדות ניקיון מחויב העד למסור את כל המידע שיש ברשותו ואת כל העבירות שביצע בעבר  בין אם קשורות בתיק ,  ובין אם אחרות .  עדות ניקיון אינה יכולה לשמש נגדו ,  אלא אמורה לשמש נגד אחרים שהיו מעורבים בפשעים האמורים .  יחד עם זאת ,  עד המדינה מחויב לספק מידע תומך בנוסף לעדות שהוא מוסר .  ההערכה היא שגביית העדות ובדיקת ממצאיה תימשך בין שבועיים לחודש .  זו הסיבה שהמשטרה ביקשה להוציא צו איסור פרסום על עדותו של הרו עד ה-15 בספטמבר .
 עוד בנושא:בנה של שולה זקן לארי הרו : " אל תשתמש באמי כדי לנקות את שמך"מנדלבליט רוצה להאיץ החקירות - ספק אם עדות הרו תפתח עוד פרשותלאחר החתימה על הסכם עד המדינה :  המשטרה אישרה להרו לצאת לחו"ל 
לפי גורמים המעורים בחקירה ,  מרבית המידע שאליו מתייחס הרו קשור בתיק 2000 וחלק מזערי עוסק בתיק 1000 .  במשטרה מתכוונים לערוך סדרת חקירות לראש הממשלה ולמעורבים נוספים בחקירה ,  תחת פיקודו של תנ"צ כורש ברנור ,  מפקד יאח"ה .  בחקירות אמורים השוטרים להטיח את המידע החדש מעדות הניקיון .  
סנגורו של ארי הרו עוד אישר כי השבוע אמור הרו לחזור מחופשה אך מסר כי טרם נקבעה לו פגישה עם חוקרי המשטרה . " אם הוא יידרש להגיע למסור עדות ,  הוא יתייצב ויעמיד את עצמו לרשות החוקרים כפי שנקבע ". 
מהמשטרה נמסר : " אנו לא מתייחסים לחקירות מתנהלות ".  

חקירות נתניהו :  עד המדינה הרו ישוב השבוע לארץ וישלים את עדותו
כפי שסיכם עם המשטרה ,  ראש הסגל לשעבר שהפך לעד מדינה בפרשות 1000 ו-2000 ימסור את עדותו המלאה עם שובו לישראל מחופשה משפחתית ,  השבוע .  עדותו צפויה לגרור סדרת חקירות שבהן יוטח המידע בפני ראש הממשלה והמעורבים הנוספים

