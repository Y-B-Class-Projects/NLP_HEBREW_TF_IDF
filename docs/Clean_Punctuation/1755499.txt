פרס :  ויתור על שטחים ישחרר מהתלות בזרים
בטקס הממלכתי לזכרם של דוד בן גוריון ורעייתו ,  הזכיר הנשיא את חזונו של רה"מ הראשון לשחרר את ישראל מתלות זרים .  לטענת פרס ,  שחרור כזה יושג במחיר של ויתור על חלקי ארץ
נשיא המדינה שמעון פרס ,  נאם הערב  ( ראשון )  בטקס האזכרה הממלכתי לזכרם של ראש הממשלה הראשון דוד בן גוריון ורעייתו פולה .  בנאומו ,  אמר פרס ,  כי  " אצל בן-גוריון ,  האמת מעל לכל .  ולהיות 'עם-סגולה' ו'אור-לגויים' היו לא רק חזון ,  אלא תוכנית עבודה .  הוא היה הראשון שצידד בפתרון של שתי מדינות לשני העמים ,  הוא לא ויתר על זכותנו בארץ ישראל ,  אבל הוא סבר שחובתנו המיידית היא להציל את העם ,  לשחררו מתלות בזרים ,  דברים שאינם ניתנים להשגה ללא ויתור על חלקי ארץ ". 
פרס הדגיש בנאומו את העובדה כי מדינת ישראל נשלטת בידי גוף מרכזי אחד .  לדבריו , " בן גוריון ביקר במחנות ההשמדה לאחר המלחמה וזועזע עמוקות .  מאז הא להט להקים מקלט מידי לניצולים ,  מדינה יהודית ,  מדינה עצמאית שיש לה צבא אחד ,  פיקוד אחד ,  ונתונה למרות אחת - של הממשלה שנבחרה בדרך דמוקרטית ".  
ראש הממשלה בנימין נתניהו ,  שנאם אף הוא בטקס שנערך בשדה בוקר ,  אמר כי  " המכשול בין ישראל למצרים יתחיל להיבנות בתוך שבועיים ". 
נתניהו הדגיש בדבריו את הקשר שטבע בן גוריון בין ישראל לבין הנגב ,  וציין כי הפיתוח שלו ,  ובו קווי תחבורה הכוללים מסילת ברזל בין אשדוד לאילת ,  ישמור על הגשמת חזונו של ראש הממשלה הראשון .  
בטקס נכחו חברי כנסת ,  שרים וכן בכירים במערכת המשפטית והמשטרתית .  כמו כן ,  נכחו במקום גם תלמידים ,  חיילים ,  תושבי הסביבה וכן נציגים של הסגל הדיפלומטי בישראל .
 
פרס :  ויתור על שטחים ישחרר מהתלות בזרים
בטקס הממלכתי לזכרם של דוד בן גוריון ורעייתו ,  הזכיר הנשיא את חזונו של רה"מ הראשון לשחרר את ישראל מתלות זרים .  לטענת פרס ,  שחרור כזה יושג במחיר של ויתור על חלקי ארץ

