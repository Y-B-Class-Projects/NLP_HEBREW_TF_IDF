נתניהו : " לא נאסור על יהודים לרכוש נכסים בי-ם "
 לשכת ראש הממשלה התייחסה לביקורת שמתחה מזכירת המדינה האמריקאית על הריסת המלון במזרח י-ם ,  ומסרה כי הפעולות שננקטו נעשו ע"י אנשים פרטיים ובהתאם לחוק
בלשכת ראש הממשלה התייחסו בצהריים  ( שני )  לדבריה של מזכירת המדינה האמריקאית הילרי קלינטון לפיהם הריסת מלון שפרד במזרח ירושלים שהחלה אתמול פוגעת בתהליך השלום .  
מלשכת ראש הממשלה נמסר כי  " הפעולות שננקטו אתמול במלון שפרד נעשו על ידי אנשים פרטיים ובהתאם לחוק הישראלי .  לממשלת ישראל לא היה כל קשר לאירועים .  אין לצפות ממדינת ישראל לאסור על יהודים לקנות נכסים פרטיים בירושלים .  אין אף ממשלה דמוקרטית בעולם שהיתה כופה איסור כזה על יהודים ואין לצפות שדווקא מדינת ישראל תעשה זאת .  כפי שתושבי ירושלים הערבים רשאים לקנות או לשכור נכסים בשכונות ירושלמיות עם רוב יהודי ,  רשאים יהודים לקנות או לשכור נכסים בשכונות ירושלמיות עם רוב ערבי ".  
קלינטון התבטאה אמש נגד פרוייקט הבנייה הישראלי במלון שפרד שבשכונת שייח' ג'ראח .  לדברי מזכירת המדינה הנמצאת בביקור מדיני באבו דאבי , " פרוייקט הבנייה הישראלי במזרח ירושלים חותר תחת מאמצי השלום ופוגע במאמץ להגיע לפתרון שתי המדינות ".  קלינטון הוסיפה כי  " המהלך הזה נוגד את ההיגיון של פתרון מוסכם והכרחי בין הצדדים בסוגיית מעמד ירושלים ".  
הכוונה לבנות במתחם יצרה בעבר משברים דיפלומטיים בין ישראל וארה"ב ,  וקלינטון אף דרשה מישראל לבטל את אישורי הבנייה במקום .
 
נתניהו : " לא נאסור על יהודים לרכוש נכסים בי-ם "
 לשכת ראש הממשלה התייחסה לביקורת שמתחה מזכירת המדינה האמריקאית על הריסת המלון במזרח י-ם ,  ומסרה כי הפעולות שננקטו נעשו ע"י אנשים פרטיים ובהתאם לחוק

