נתניהו על השמועות בדבר הקדמת הבחירות : " הבל ,  אמירה טיפשית "
 במערכת הפוליטית נפוצו דיווחים שמקורם בקבוצות הווטסאפ של פעילי ליכוד ,  לפיהם ראש הממשלה מתכוון לפרוש מהחיים הפוליטיים בעקבות החקירות ולא להתמודד בבחירות הבאות . " אוביל את המפלגה לניצחון גדול ב-2019 ",  הבטיח
- במערכת הפוליטית נפוצו שמועות על הקדמת הבחירות ופרישה של נתניהו מהחיים הפוליטיים- ראש הממשלה הכחיש בתוקף את הדיווחים והודיע כי ימשיך לעמוד בראש הליכוד - " אני לא זוכר תמיכה כזאת משנת 1996 ,  אני רואה תמיכה אדירה ",  אמר נתניהו 
ראש הממשלה בנימין נתניהו הכחיש אתמול  ( שלישי )  שמועות שנפוצו במערכת הפוליטית על אפשרות לפיה יפרוש לאור החקירות הפליליות נגדו ונגד מקורביו או ילך לבחירות מוקדמות ." זה הבל .  אני לא מתכוון ללכת לבחירות ,  אני מתכוון להמשיך את הקדנציה הזו עד תומה ולהוביל את הליכוד לניצחון גדול בבחירות של 2019 ",  אמר נתניהו בתדרוך לכתבים במהלך ביקורו בארגנטינה .  
אמש נפוצו בקבוצות הליכוד בווטסאפ דיווחים המצטטים  " בכירים בליכוד "  לפיהם נתניהו אמר למקורביו כי הגיע הזמן ש"יעשה לביתו ",  והחליט שלא להמשיך בחיים הפוליטיים לאחר סיום כהונתו כראש הממשלה .  נתניהו הכחיש בתוקף את הדיווחים ואמר כי  " עכשיו השאלה - מי הכניס את המשפט הזה לתוך הליכוד ?  אפשר לנתח את זה ככה ,  שמי שחושב שהוא ירוויח מזה הוא לא חכם גדול .  זאת אמירה כל כך טיפשית ,  תראו איך זה מנוסח ". 
עוד בוואלה !  NEWS:נתניהו לפני הפגישה עם טראמפ :  לתקן או לבטל את ההסכם עם איראןלפיד על פסיקת בג"ץ :  גמרנו להיות פראיירים ,  גיוס הוא לכולם"התיישב על שוטר ומנע ממנו לקום ":  אישום נגד עצור בעימותים בערד 
נתניהו הוסיף כי התמיכה בו בליכוד  " כל כך עוצמתית ,  אומר ביושר ,  צריך לבוא ולראות .  לא רק בכנסים ,  תלכו איתי ברחוב ותראו את זה .  אני לא זוכר תמיכה כזאת משנת 1996 ,  אני זוכר שהיה תסכול מאוסלו ,  ואני רואה עוצמה אדירה ,  אין מילה אחרת להגיד את זה ". 
נתניהו נחת אתמול בבואנוס איירס כחלק מביקור היסטורי ראשון של ראש ממשלה ישראלי מכהן באמריקה הלטינית .  אתמול הוא נפגש עם מארחו הנשיא מאקרי ,  ונפגש גם עם נשיא פרגוואי הוראסיו קרטס שהגיע לבואנוס איירס לצורך הפגישה .  בהמשך השבוע נתניהו יבקר גם בקולומביה ובמקסיקו ,  ויקיים פגישות ואירועים עם המנהיגים המקומיים .  בסוף השבוע הוא צפוי להמשיך לארצות הברית ,  לקראת נאומו השנתי בעצרת הכללית של האו"ם בשבוע הבא ופגישתו השלישית עם הנשיא טראמפ .  
 

נתניהו על השמועות בדבר הקדמת הבחירות : " הבל ,  אמירה טיפשית "
 במערכת הפוליטית נפוצו דיווחים שמקורם בקבוצות הווטסאפ של פעילי ליכוד ,  לפיהם ראש הממשלה מתכוון לפרוש מהחיים הפוליטיים בעקבות החקירות ולא להתמודד בבחירות הבאות . " אוביל את המפלגה לניצחון גדול ב-2019 ",  הבטיח

