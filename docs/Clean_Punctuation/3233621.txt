ריבלין ביד ושם :  שום אינטרס לא מצדיק ברית עם מנהיגים אנטישמים
הטקס המרכזי ביד ושם פתח את אירועי יום הזיכרון לשואה ולגבורה ושישה שורדים הדליקו משואות לזכר הנספים .  ריבלין : " אנטישמיות בוטה מרחפת על פני אירופה ".  נתניהו התייחס לגל האנטישמיות ולקריקטורה שפורסמה בניו יורק טיימס : " שטנה שיטתית מערערת את הלגיטימיות שלנו "
 נפתחו אירועי יום הזיכרון לשואה ולגבורה תשע"טריבלין :  אירופה שבה להיות רדופה על ידי רוחות הרפאים של העברנתניהו :  הימין הקיצוני ,  השמאל והאסלאם מסכימים על שנאת היהודים 
במוזיאון יד ושם בירושלים התקיים הערב  ( רביעי )  הטקס הרשמי לפתיחת אירועי יום הזיכרון לשואה ולגבורה תשע"ט .  הטקס השנה נערך בסימן  " המלחמה שבתוך המלחמה ".  אבוקת הזיכרון הועלתה על ידי יו"ר הנהלת יד ושם ,  אבנר שלו .  נשיא המדינה ראובן ריבלין וראש הממשלה בנימין נתניהו נשאו דברים .
 הנשיא ריבלין אמר כי  " היום ,  80 שנה מפרוץ מלחמת העולם השנייה ,  עלינו להישיר מבט למציאות העדכנית .  אירופה היום ,  כמו חלקים בעולם כולו ,  שוב משנה את פניה .  אירופה היום ,  שבה להיות רדופה על ידי רוחות הרפאים של העבר .  תפיסות של עליונות ,  טהרנות לאומנית ,  שנאת זרים ,  אנטישמיות בוטה ועכורה ,  משמאל ומימין ,  מרחפת על פני אירופה ".  
" אין דבר כזה לאהוב את ישראל ולשנוא יהודים ,  כפי שאין דבר כזה לאהוב את היהודים ולשנוא את ישראל ",  הוסיף ריבלין . " הבלוף נחשף והמסכות נקרעו .  בעקבות התחזקות כוחות ניאו-פשיסטיים ואנטי-ישראלים קיצוניים ,  אנו עלולים למצוא עצמנו במצב שבו בנות ברית חשובות שלנו באירופה יונהגו על ידי ממשלות בהן ישבו גורמים אנטישמיים ,  או חלילה ,  אף יונהגו על ידי מנהיגים אנטישמיים .  במציאות כזאת במיוחד המסר של מדינת ישראל חייב להיות ברור וחד משמעי .  שום אינטרס או שיקולים של ריאל פוליטיק ,  לא יצדיקו ברית קלון עם קבוצות וגורמים גזעניים ,  שלא מכירים בעברם ובאחריותם לפשעי השואה ".  בדבריו רמז הנשיא לקשרים הדיפלומטיים עם נשיא ברזיל ז'איר בולסונארו וראש ממשלת הונגריה ויקטור אורבן .
 לקריאה נוספת בנושאהאיש שמנהל את הקרב על היסטוריית השואה"חשבתי שלא מגיע לי ":  המיזם שמסייע לניצולי שואה להכיר בזכויותיהםמהגטו ,  מהמסתור ,  מהמחנות ומהמחתרת :  13 ניצולים מול המצלמה  
" אנו חיים היום בפרדוקס - הערצה ברחבי העולם למדינת היהודים מלווה בחוגים מסוימים בהתגברות של שנאת היהודים ",  אמר נתניהו . " הימין הקיצוני ,  השמאל הקיצוני והאסלאם הקיצוני מסכימים רק על דבר אחד - על שנאת היהודים .  שנאה זו באה לידי ביטוי בהתקפות נתעבות על מתפללים בבתי כנסת ,  כפי שקרה לפני ימים אחדים בסן דייגו וקודם לכן בפיטסבורג ,  בחילול בתי קברות יהודיים ובפרסום קריקטורות ומאמרים נוטפי שנאה אפילו בעיתונים נחשבים ". 
לדבריו , " לא מדובר בביקורת לגיטימית על ישראל ,  אלא בשטנה שיטתית שמערערת ללא הפסק על הלגיטימיות של מדינת הלאום היהודית .  זוהי צביעות בלתי נסבלת ,  שאסור להשלים איתה ". 
עוד הוסיף נתניהו כי  " לסכנה שנובעת משנאת היהודים במערב מצטרפת סכנה גדולה יותר ממזרח .  איראן משגרת לעברינו השכם וערב איומים .  איננו מתעלמים מהם ,  אבל איננו נרתעים מהם ..  .  בניגוד למה שהיה בזמן השואה ,  אנו מסוגלים ונחושים להגן על עצמנו בכוחות עצמנו .  למבקשי נפשנו אני אומר דווקא במקום הזה - חזרנו לקדמת במת ההיסטוריה .  ניצחנו את צוררינו בעבר ,  ובעזרת השם ננצח גם אתכם ".  
את דבר הניצולים נשאה ציפורה גרנט ,  שורדת שואה שנולדה בצרפת ואיבדה את הוריה שנשלחו למחנות ההשמדה ואת אחד מאחיה .  היא טופלה על ידי נשים בארגון  " חיל הישע ",  שסייע לילדי יהודים שנעצרו .  במהלך הטקס השיאו שש משואות לזכרם של שישה מיליון הנספים בשואה .  כל משואה הודלקה בידי שורד שואה אחר ,  שעמד בגבורה מול זוועות מלחמת העולם השנייה .  
את הטקס הנחתה הילה קורח ,  ולקחו בו חלק משמר כבוד של צה"ל והרבנים הראשיים לישראל דוד לאו ויצחק יוסף .  כמו כן ,  השתתפו באירוע הזמרים עידן רפאל חביב ומירי מסיקה ,  והשחקן תומר קאפון .  
מחר בשעה 10:00 תישמע צפירה בת שתי דקות לזכר הנספים .  
 ( עדכון ראשון :  19:02 )  

ריבלין ביד ושם :  שום אינטרס לא מצדיק ברית עם מנהיגים אנטישמים
הטקס המרכזי ביד ושם פתח את אירועי יום הזיכרון לשואה ולגבורה ושישה שורדים הדליקו משואות לזכר הנספים .  ריבלין : " אנטישמיות בוטה מרחפת על פני אירופה ".  נתניהו התייחס לגל האנטישמיות ולקריקטורה שפורסמה בניו יורק טיימס : " שטנה שיטתית מערערת את הלגיטימיות שלנו "
 
