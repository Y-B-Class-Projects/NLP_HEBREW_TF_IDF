הכתבים המדיניים לנתניהו : " איננו רוצים תקשורת 'חופשית' כמו ברוסיה "
 תא הכתבים המדיניים שלח הערב מכתב ליועץ התקשורת של רה"מ : " דוחים בתוקף את ההאשמות ומוחים על הדה-לגיטימציה שרה"מ עושה לעבודה מקצועית וראויה של עיתונאים וכלי תקשורת בישראל .  הביקור זכה לסיקור הוגן ונרחב "
 תא הכתבים המדיניים זועם על טענותיו של ראש הממשלה בנימין נתניהו - על כך שהתקשורת הישראלית התעלמה ברובה מהביקור שלו ברוסיה .  במכתב שנשלח הערב  ( רביעי )  על ידי תא הכתבים המדיניים לבועז סטמבלר ,  יועץ התקשורת של נתניהו ,  נכתב כי  " תא הכתבים המדיניים דוחה בתוקף את ההאשמות ומוחה על הדה-לגיטימציה שראש הממשלה עושה לעבודה מקצועית וראויה של עיתונאים וכלי תקשורת בישראל .  הביקור זכה לסיקור הוגן ונרחב ".  
על המכתב חתומים :  אילאיל שחר ,  גל"צ ;  אודי סגל ,  ערוץ 2 ;  מואב ורדי ערוץ 10 ;  יאיר וינרב ,  ערוץ 1 ;  רונן פולק ,  רשת ב' ;  ברק רביד , " הארץ ";  אריאל כהנא , " מקור ראשון ";  דנה סומברג , " מעריב ";  איתמר אייכנר , " ידיעות אחרונות ";  ניצן קידר ,  ערוץ 7 ;  רפאל אהרון ,  טיימס אוף יזראל ;  ישראל יוסקוביץ , " למשפחה ";  מיכאל דנה ,  הטלוויזיה בערבית ;  מעון ארן ,  קול ישראל בערבית ;  אמיר תיבון ,  וואלה ;  שלמה צזנה , " ישראל היום ";  הרב קנון , " ג'רוזלם פוסט ";  ועוז רוזנברג ,  i24news .
 לטענתם , " בחלק מכלי התקשורת נרשמו מעל ל-20 פרסומים בנושא במהלך השבוע החולף ,  כולל עיסוק מהותי במערכת היחסים בין שתי המדינות ,  דיווח נרחב ממסיבת העיתונאים המשותפת לפוטין ולראש הממשלה ששודרה בשידור חי בכמה מערוצי התקשורת ,  סיקור נרחב של סיפור הטנק מקרב סולטן יעקב ,  הקונצרט בבולשוי ותערוכת ההסברה של ישראל .  דברי ראש הממשלה היו יכולים להיות משעשעים אלמלא היו משמשים כר להסתה פרועה כנגד העיתונאים ונגד העיקרון של תקשורת חופשית במדינה דמוקרטית .  התא שכלל עיתונים מכל הזרמים והדעות בחברה הישראלית מאוחד בדעה שאיננו רוצים 'תקשורת חופשית' כמו ברוסיה ". 
אתמול פרסם נתניהו פוסט בפייסבוק ובו טען כי התקשורת הישראלית התעלמה ברובה מהביקור שלו לציון 25 שנה לחידוש היחסים בין ישראל לרוסיה : " זה היה ביקור מרגש ורווי הישגים משמעותיים :  הסכם בעניין הפנסיות שמהווה תיקון היסטורי עבור עשרות אלפי עולים מרוסיה ,  הסכמים בענייני טכנולוגיה ,  תיירות וחקלאות כדי להדק את הקשרים בין רוסיה לישראל ,  הידוק התיאום הביטחוני בין צה"ל לצבא רוסיה והשבה של הטנק הישראלי שהינו העדות האחרונה לנעדרינו מקרב סולטן יעקב .  הביקור הזה הוא תעודת כבוד למדינת ישראל ".  

הכתבים המדיניים לנתניהו : " איננו רוצים תקשורת 'חופשית' כמו ברוסיה "
 תא הכתבים המדיניים שלח הערב מכתב ליועץ התקשורת של רה"מ : " דוחים בתוקף את ההאשמות ומוחים על הדה-לגיטימציה שרה"מ עושה לעבודה מקצועית וראויה של עיתונאים וכלי תקשורת בישראל .  הביקור זכה לסיקור הוגן ונרחב "
 
