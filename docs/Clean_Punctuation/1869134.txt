השיבה הביתה :  מה צפוי לגלעד מרגע שחרורו מהשבי ? 
עם הגעתו לישראל ,  יועבר גלעד שליט לבסיס צבאי ליד כרם שלום ,  ילבש מדי צה"ל וידבר בטלפון עם הוריו .  וואלה !  חדשות מספקת את כל הפרטים הידועים בשלב זה ,  רגע לפני שגלעד יוצא לחופשי
גלעד שליט צפוי להשתחרר הבוקר  ( שלישי )  מהשבי ,  אחרי 1,941 ימים שבהם הוחזק על ידי חמאס .  כשנתיים חלפו מאז שחרר חמאס את הקלטת בה נראה החייל החטוף ,  כשהוא במצב פיזי סביר .  עם זאת ,  מאז התיעוד המצולם האחרון ,  ישנה עננה סביב מצב בריאותו של שליט .  מהו מצבו של גלעד כעת ,  ומה מצפה לו מרגע שחרורו ?  וואלה !  חדשות מספקת את כל הפרטים הידועים בשלב זה .
 גלעד שליט חוזר הביתה - סיקור מיוחד בוואלה !  חדשותהנשיא פרס למשפחות השכול :  חובתנו להציל את גלעדנעם שליט בבג"ץ : " לא ניתן להשיב הנרצחים ,  את גלעד כן"נתניהו : " רון ארד עמד לנגד עיניי בחתימת העסקה " " גלעד שליט בריא ושלם ?  אינשאללה "
 באיזה מצב בריאותי נמצא כעת גלעד שליט ?  מצבו הרפואי של שליט אינו ברור .  ראש השב"כ יורם כהן הבהיר אמנם מספר פעמים כי ישראל משחררת אסירים פלסטינים בתמורה לחייל חי ושלם ,  אולם לגבי מצב בריאותו לא ניתנה התחייבות .  במערכת הביטחון מעריכים ,  כי שליט עלול לסבול מבעיות רפואיות פיזיות או נפשיות ,  ולכן צוות רופאים בפיקוד קצין רפואה ראשי ,  תא"ל ד"ר יצחק קרייס ,  ילווה אותו מרגע הגעתו לישראל ,  ישהה עמו בביתו ויעניק לו סיוע בהתאם לצורך .  הבדיקה הראשונית לגבי מצבו של גלעד תיעשה על ידי קציני הצבא המצרי שימתינו לו במעבר רפיח וייתנו אישור להמשך ביצוע העסקה .
 איזה יחס קיבל גלעד בשבי ? הדעות על כך חלוקות במערכת הביטחון :  נפילה בשבי היא אמנם אירוע קשה מנשוא לכל אדם ,  ודאי כשהוא מוחזק למעלה מחמש שנים על ידי ארגון טרור ומנותק מבני משפחתו וחבריו .  עם זאת ,  יש גורמים במערכת הביטחון שטוענים כי בתום חקירות ממושכות ומניפולציות שבוצעו עם נפילתו בשבי ,  החלו פעילי החמאס שהיו אחראים על אבטחתו לשפר את היחס כלפיו ,  מתוך תקווה שעם שחרורו הוא יספר כי נהגו בו בכבוד וסיפקו לו את צרכיו הבסיסיים .  אם כך יהיה ,  יוכל הארגון להפיק רווח תעמולתי .
 האם העסקה עלולה להתפוצץ ברגע האחרון ? כן ,  אך הסבירות לכך נמוכה .  ישראל מבצעת את עסקת חילופי השבויים עם ארגון טרור בלתי-צפוי .  העסקה כוללת סעיפים מפורטים ,  ואם אחד הסעיפים לא יישא חן בעיני חמאס - הוא עלול להוביל לעיכובים של הרגע האחרון .  מאחר שהשלטון המצרי הוא הגורם המתווך בעסקה ,  הסיכוי שחמאס יעז לפוצץ את העסקה ברגע האחרון ולפגוע בכבוד השלטון המצרי הוא נמוך .  
מה צפוי גלעד לעשות מרגע הגעתו לישראל ? גלעד שליט יובא לכרם שלום ולאחר בדיקה רפואית קצרה הוא יגיע במכונית לבסיס צה"ל בדרום הארץ המרוחק חמש דקות משם .  שם הוא יתקלח ויתגלח במידת הצורך ,  ילבש את מדי צה"ל ויענוד לראשונה את דרגות הרס"ל שניתנו לו בזמן החזקתו בשבי .  בנוסף ,  הוא ישוחח עם הוריו בטלפון ויבשר להם שהגיע לישראל .  לאחר בדיקה רפואית מקיפה שתבחן בין היתר את כשירותו לעלות על מסוק צבאי ,  הוא יטוס לבסיס תל נוף במרכז הארץ .  ראשונים לראותו בבסיס תל נוף יהיו ראש הממשלה בנימין נתניהו ,  שר הביטחון אהוד ברק והרמטכ"ל בני גנץ .  לאחר המפגש הקצר הוא יועבר למתחם מבודד בבסיס ,  שם יוכל לשהות עם בני משפחתו ככל שירצה .  לאחר מכן ,  על פי החלטת המשפחה ,  יועלה גלעד על מסוק וימריא לביתו במצפה הילה .
  ( עדכון ראשון :  22:00 ) 

השיבה הביתה :  מה צפוי לגלעד מרגע שחרורו מהשבי ? 
עם הגעתו לישראל ,  יועבר גלעד שליט לבסיס צבאי ליד כרם שלום ,  ילבש מדי צה"ל וידבר בטלפון עם הוריו .  וואלה !  חדשות מספקת את כל הפרטים הידועים בשלב זה ,  רגע לפני שגלעד יוצא לחופשי

