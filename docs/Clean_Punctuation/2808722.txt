נתניהו : " אעביר חוק מע"מ אפס על מוצרי יסוד "
 ראש הממשלה הודיע כי במקום תכנית מע"מ 0 לדירות של לפיד ,  הוא יקדם תכנית שמטרתה להוזיל את מוצרי הצריכה הבסיסיים שבפיקוח בכ-15% .  לדבריו , " זו תכנית הרבה פחות מעוותת "  מזו של שר האוצר המפוטר
אחרי שיצא נגד חוק הדגל של יש עתיד שנועד להקנות הנחה משמעותית ברכישת דירה ראשונה ,  הצהיר היום  ( שני )  ראש הממשלה בנימין נתניהו כי תחת זאת בכוונתו להגיש הצעה לאפס אחוז מע"מ על מוצרי יסוד . 
" מע"מ אפס על דירות זו הטבה שתינתן במקרה הטוב ל-14-9 אלף אנשים בשנה ",  אמר נתניהו בנאומו בוועידת ישראל לעסקים של גלובס בתל אביב . " לעומת זאת ,  יש תכנית חליפית שאני מתכוון לקדם :  מע"מ אפס על מוצרי מזון בסיסיים שבפיקוח .  הדבר הזה יאפשר למשפחות לחסוך אלפי שקלים .  מדובר בהפחתה מידית של 15% במחירי המזון המפוקחים - וכל ההנחה הזאת תגיע לכל האזרחים .  ככל שהמשפחה יותר חלשה ,  החיסכון משמעותי יותר ".  
בחירות 2015 || סיקור מיוחד בוואלה !  חדשות:אחרי שהתפטר ,  פירון חוזר ללמד : " זה מה שאני יודע לעשות"לממשלת מעבר אסור לבצע  " מחטפים ".  דעהאהוד ברק נגד נתניהו : " היחסים של ישראל עם ארה"ב נפגעו "  
עוד אמר כי העלות של המהלך שלו היא כשני מיליארד שקלים ,  לעומת שלושה מיליארד שקלים לתכניות הדיור של לפיד . " מע"מ אפס על מוצרי מזון מפוקחים עולה מיליארד שקל פחות ועוזר למשפחות החדשות ולשכבות החלשות - זה צדק חברתי ",  אמר . " זו תכנית הרבה יותר נכונה ,  הרבה יותר צודקת ,  הרבה פחות מעווותת ,  מאשר סיוע של 200 אלף שקל לכמה משפחות ",  אמר בהתייחסו לתכנית של לפיד . " את הפער הזה של המיליארד שקל ,  אנחנו נעניק לחיילים משוחררים ,  נכפיל את הפיקדון לטובת לימודים ,  עסקים או דיור בסכום של שישים אלף שקל ,  זה יסייע לצעירים הללו להתחיל את חייהם ,  לרכוש דירה ,  לפתח עסק או ללמוד ".  
ראש הממשלה ,  שיודע כי יוקר המחייה עודנו נושא בוער שיעמוד במרכז מערכת הבחירות הקרבה ,  הוסיף כי  " עדיין נשארו פערים ויש הרבה דברים שאנחנו צריכים לטפל בהם .  יש ניסיונות שונים לטפל במה שקשור ליוקר המחייה ולמשבר הדיור .  אני לא הייתי חסיד של חוק מע"מ אפס  ( לדירות )  ,  חשבתי שהחוק הזה יכול לעוות את שוק הדירות במקום להוריד את מחיריהן .  חשבתי שזה יכול לגרום להיפך הגמור ".  
לפניות לכתבת דנה ירקצי :  danayark@walla.com 

נתניהו : " אעביר חוק מע"מ אפס על מוצרי יסוד "
 ראש הממשלה הודיע כי במקום תכנית מע"מ 0 לדירות של לפיד ,  הוא יקדם תכנית שמטרתה להוזיל את מוצרי הצריכה הבסיסיים שבפיקוח בכ-15% .  לדבריו , " זו תכנית הרבה פחות מעוותת "  מזו של שר האוצר המפוטר

