תם המשבר :  נתניהו ידליק משואה ויישא דברי ברכה קצרים
אחרי שבועות של כיפופי ידיים בין שרת התרבות ויו"ר הכנסת ,  ראש הממשלה הודיע על מתווה הפשרה .  כפי שרגב רצתה ,  הוא ישתתף בטקס הדלקת המשואות ,  אך בהתאם לדרישת אדלשטיין השרה רגב תכנס את ועדת טקסים וסמלים לפני יום העצמאות כדי לעגן את המהלך כנוהג קבוע
ראש הממשלה בנימין נתניהו אימץ את פשרת יו"ר הכנסת יולי אדלשטיין בנוגע להשתתפותו בטקס הדלקת המשואות לציון יום העצמאות ה-70 למדינת ישראל .  בהודעה של לשכת ראש הממשלה נכתב כי נתניהו ידליק משואה בשם ממשלות ישראל לדורותיהן ובמעמד הדלקת המשואה הוא יישא דברים שיתייחסו למגילת העצמאות .  
שעה קלה לאחר פרסום ההודעה הוציאה לשכתו של אדלשטיין סרטון שבו בירך על השגת הפשרה . " ראש הממשלה ואני הגענו למתווה שישמור על טקס המשואות המסורתי האהוב על כולנו ",  אמר . " גם בשנת ה-70 למדינת ישראל ,  הכנסת שמייצגת את כל אזרחי המדינה תוביל את הטקס .  לצערי הוויכוחים שנוצרו העיבו על האווירה הציבורית ואני מצר על כך .  אני סמוך ובטוח שהפתרון שהושג מקובל על הרוב המכריע של הציבור ואני קורא לכולכם לחגוג 70 שנה למדינת ישראל ברוב הדר ושמחה ". 
ההודעה של לשכת נתניהו מתפרסמת יומיים לאחר שראש הממשלה ויו"ר הכנסת נפגשו והסכימו על המתווה לפיו נתניהו ידליק משואה ויישא דברי ברכה קצרים לפני ההדלקה .  בהתאם לדרישת אדלשטיין ,  נתניהו ביקש משרת התרבות מירי רגב להעביר החלטה בוועדת טקסים וסמלים שבראשותה עוד לפני יום העצמאות לפיה בכל עשור ישיא משואה ראש ממשלה מכהן .  
אדלשטיין ונתניהו סיכמו כבר ביום ראשון ,  בפגישה ביניהם ,  כי נתניהו לא יישא נאום אלא רק דברי ברכה קצרים לפני הדלקת המשואות .  אך מאז המשיכה רגב לטעון כי נתניהו  " ינאם בטקס "  וסירבה לכנס את ועדת השרים לענייני טקסים וסמלים כדי להעביר החלטה שתעגן את נוהג הדלקת משואות ראש הממשלה בכל חגיגות עשור מעתה ואילך .  ההודעה של נתניהו מביאה לסוף את ההתכתשויות בין אדלשטיין לרגב בנושא .
 השרה רגב אמרה היום כי היא  " שמחה שההיגיון והממלכתיות גברו על השיקולים האישיים וראש הממשלה ישתתף בטקס המשואות ,  יישא בו דברים ואף ישיא משואה לתפארת מדינת ישראל .  בכוונתי להסדיר כי בכל עשור ישיא ראש הממשלה את משואת המדינה לכבודן של ממשלות ישראל ".  
הקרב סביב טקס הדלקת המשואות נמשך זה חודשים והתלהט בשבועות האחרונים לאחר שיו"ר הכנסת הודיע כי אם ראש הממשלה ינאם בטקס ,  הוא אינו מתכוון להגיע לאירוע .  עם זאת ,  בשבוע שעבר התברר כי בניגוד לטענת אדלשטיין ,  שראש ממשלה מעולם לא נאם בטקס הדלקת המשואות ,  המסורת הזו נשברה כבר בעבר .  
בתאגיד  " כאן "  שודר קטע ארכיון מחגיגות היובל למדינה ,  בשנת 1998 ,  בו ראש הממשלה  ( גם אז זה היה נתניהו )  נכח פיזית ונאם בטקס הדלקת המשואות .  בעקבות הגילוי ,  אדלשטיין נפגש עם נתניהו בתחילת השבוע והציע לו להדליק משואה בטקס ולשאת לפני ההדלקה דברי ברכה קצרים ,  אך ביקש לעגן את המהלך כנוהג קבוע .  

תם המשבר :  נתניהו ידליק משואה ויישא דברי ברכה קצרים
אחרי שבועות של כיפופי ידיים בין שרת התרבות ויו"ר הכנסת ,  ראש הממשלה הודיע על מתווה הפשרה .  כפי שרגב רצתה ,  הוא ישתתף בטקס הדלקת המשואות ,  אך בהתאם לדרישת אדלשטיין השרה רגב תכנס את ועדת טקסים וסמלים לפני יום העצמאות כדי לעגן את המהלך כנוהג קבוע

