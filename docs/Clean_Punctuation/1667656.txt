 " אלמלא הרצל לא היינו עומדים כאן היום "
 הכנסת ערכה היום דיון מיוחד לכבוד יום השנה ה-150 להולדתו של חוזה המדינה .  ראש הממשלה נתניהו ציין בנאומו כי  " מה שהיה ייחודי אצל הרצל ,  היה היכולת לראות את סכנת ההכחדה של העם היהודי "
 ראש הממשלה בנימין נתניהו נאם הערב  ( שני )  בישיבה מיוחדת לציון יום הולדתו ה-150 של חוזה המדינה בנימין זאב הרצל . " בתולדות העמים ועמנו מעטים המקרים בהם אפשר להביע על אדם אחד שכמעט לבדו הציל את עמו מחידלון .  הרצל היה אחד מאלה ",  אמר נתניהו . " אלפי שנות ההיסטוריה של עם ישראל גדושות במנהיגים דגולים ,  אבל אפשר למנות בתוכם לא יותר מקומץ של אנשים שקמו לנו ברגעים גדולים של לחיות או לחדול ובמו ידיהם סובבו את גלגל ההיסטוריה היהודית ממוות לחיים .  הרצל ניצב בתוך קבוצה נבחרת זו של מנהיגיהם היסטוריים והוא ממשיכם של ענקי העבר ". 
נתניהו הוסיף כי הרצל  " פעל בעלות השחר של המאה ה- 20 בה התהפך גורל העם היהודי פעמיים :  בשואה ובתקומה ".  לדברי נתניהו , " אלמלא הרצל היה גורל היהודים מתהפך רק פעם אחת ,  רק כלפי מטה .  אלמלא הרצל לא היינו עומדים כאן היום .  מה שהיה ייחודי אצל הרצל ,  היה היכולת לראות את סכנת ההכחדה של העם היהודי ואת הקמת המדינה כפתרון לסכנה ".   
" אני מאמין שאילו הרצל היה חי עוד 20 שנה הוא היה מצליח לשכנע את המעצמות הלקים את המדינה היהודית לאחר התבוסה העות'ומנית שאותה חזה במדויק ",  הוסיף נתניהו . " כשם שהופעתו של הרצל שינתה את הגורל היהודי מהקצה לקצה כך הסתלקותו בטרם עת גבתה מאיתנו מחיר נורא .  ובכל זאת ,  גם אם באיחור חזונו התממש .  ולא רק הקמת המדינה אלא גם אופיה ".   
" בקונגרס הציוני הראשון אמר הרצל כי 'הציונות היא שיבה ליהדות עוד לפני השיבה לארץ היהודים' ",  טען נתניהו . " הרצל ידע היטב שלא כל היהודים יקבלו את הציונות בזרועות פתוחות .  אפילו עד היום ישנם סרבני ציונות מכאן שדבקים רק בישן או כופרי ציונות מנגד שדבקים רק בחדש ,  אך במבטו הוא ידע שאלה ואלה ימצאו עצמם בשולי ההיסטוריה ",  סיכם .
 גם יו"ר האופוזיציה ציפי לבני נשאה דברים במליאה . " קיימים חילוקי דעות בבית הזה ,  זה טבעי ורצוי כל עוד החזון משותף ",  אמרה לבני . " אדוני ראש הממשלה ,  העבר חשוב אבל צריך גם לשרטט את תוכניות העתיד .  האתגרים קיימים ואנחנו יכולים להם ",  הוסיפה .

" אלמלא הרצל לא היינו עומדים כאן היום "
 הכנסת ערכה היום דיון מיוחד לכבוד יום השנה ה-150 להולדתו של חוזה המדינה .  ראש הממשלה נתניהו ציין בנאומו כי  " מה שהיה ייחודי אצל הרצל ,  היה היכולת לראות את סכנת ההכחדה של העם היהודי "
 
