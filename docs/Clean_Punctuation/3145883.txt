העימות לפי נוסי :  בשש מפרסמים ;  בשמונה מתקנים
עימות בין שרה נתניהו לניר חפץ ככל הנראה לא התרחש אתמול בחקירת המשטרה ,  בניגוד לחלק מהדיווחים בתקשורת .  ואולם העימות הרגיל בין רה"מ לתקשורת נמשך כרגיל .  ומה יש לכתב המשטרה של  " החדשות "  להגיד בנושא ? 

עימות בין שרה נתניהו לניר חפץ ככל הנראה לא התרחש אתמול בחקירת המשטרה ,  בניגוד לחלק מהדיווחים בתקשורת .  ואולם העימות הרגיל בין רה"מ לתקשורת נמשך כרגיל .
 בפוסט שהעלה אתמול  ( שני )  רה"מ נתניהו בשעה 19:12 ,  הוא התייחס לדיווחים השונים בחלק מכלי התקשורת ,  לפיהם רעייתו התעמתה עם ניר חפץ בחקירת המשטרה בפרשת 4000 ,  הכוללת הטבות לבזק תמורת סיקור אוהד באתר וואלה .  בין היתר מי שדיווחו על כך הם פרשן וכתב המשטרה של חדשות 2 משה נוסבאום ,  כמו גם אתר וואלה !  NEWS וגלובס .  
נתניהו כתב  " הנה עוד דוגמה לפייק ניוז היומיומי :  כתבים ופרשנים נפוחים מחשיבות עצמית כמו משה נוסבאום ,  מדווחים על עימותים עם עדי מדינה - דבר שלא היה ולא נברא .  הם ממשיכים לשקר לכם ערב-ערב .  זה מה שהדיווחים שלהם שווים ,  פייק ניוז אחד גדול ".  בתמונה שצירף לפוסט תחת הכותרת פייק ניוז מופיעים מרבית כלי התקשורת הגדולים בישראל מהמדיות השונות ,  כולל וואלה .  מי שנעדרים הם תחנת גל"צ וערוץ 20 .
 פרשן המשפט וכתב המשטרה ,  ברוך קרא מחדשות עשר ונוסבאום מחדשות 2 ,  דיברו הבוקר בתכנית של רזי ברקאי בגל"צ והתייחסו לפער בין הדיווחים .  קרא אף ציין כי הוא פרסם אמש כי לא היו עימותים ,  בניגוד לחלק מהדיווחים ואמר : " כך שאם הוא שם את חדשות עשר בטעות בתמונה אני בטוח שהוא מצטער על זה ". 
מצליח שאלה את קרא ונוסבאום האם הם מתאמים ביניהם את השקרים ?  לכך השיב נוסבאום והסביר מדוע אתמול דיווח בתחילה שהיה עימות ולאחר מכן נאלץ לתקן זאת במהדורה המרכזית .  נוסבאום אמר כי  " מאחר והוא כן נוקב בשמי אני רוצה להתייחס לעניין הזה .  ואכן ב'שש עם עודד בן עמי' אני הוטעיתי ודיווחתי שהיה עימות בין רעיית רה"מ לבין ניר חפץ שבכלל חוקרי המשטרה רצו ביקשו מהגברת נתניהו לקיים עימות כזה והיא סירבה .  במהדורה המרכזית כבר עידכנתי את הדיווח השגוי ". 
לטענתו , " לקרוא לזה פייק ניוז זה מוגזם בערך כמו לומר שרה"מ ורעייתו אתמול שיבשו את החקירה .  ולמה ?  שניהם חשודים באותה הפרשה ולכן שניהם מנועים מלדבר על החקירה הזו .  איך נתניהו ידע שלא היו עימותים ?  ".  עוד אמר נוסבאום כי  " ראשית החקירה ממש בעיצומה היא לא מתקרבת לסיום .  אנחנו לא יודעים הרבה .  הרבה ממה שקורה שם בחקירות .  הדיווחים שלנו הם רק אפס קצהו לעומת הדברים שעולים באמת בחקירה ". 
יש אף מי שסבור כי  " עצם זה שחפץ הוכנס לחדר ,  ורעיית רה"מ סירבה להתעמת איתו - זה עדיין לא אומר שלא היה עימות ",  כך לפי גורם המעורה בפרטים .  

העימות לפי נוסי :  בשש מפרסמים ;  בשמונה מתקנים
עימות בין שרה נתניהו לניר חפץ ככל הנראה לא התרחש אתמול בחקירת המשטרה ,  בניגוד לחלק מהדיווחים בתקשורת .  ואולם העימות הרגיל בין רה"מ לתקשורת נמשך כרגיל .  ומה יש לכתב המשטרה של  " החדשות "  להגיד בנושא ? 

