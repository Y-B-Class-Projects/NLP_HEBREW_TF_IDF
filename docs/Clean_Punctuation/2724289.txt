בעולם לא נרגעים מתמונת  " השפם של מרקל "
 תמונתם המשותפת של נתניהו ומרקל הפכה לנושא השיחה ברשתות החברתיות - וגם בכלי תקשורת רבים בעולם ,  שבחלקם אף הגדירו זאת כ"תצלום השנה ".  בגרמניה ,  כצפוי ,  התעלמו באלגנטיות 
" התמונה שכולם מדברים עליה ":  כלי תקשורת רבים ברחבי העולם דיווחו על תמונתם המשותפת של ראש הממשלה בנימין נתניהו וקנצלרית גרמניה אנגלה מרקל ,  שצולמה אתמול  ( שלישי )  במלון דן בירושלים .  התמונה ,  שפורסמה לראשונה ובלעדית באתר דה פוסט ,  צולמה באקראי על ידי צלם ג'רוזלם פוסט ,  מרק ישראל סלם .  אלא שהסיבות לפרסומים לא נוגעות במאמצי מרקל לקדם את תהליך השלום עם הפלסטינים ,  כי אם באופן שבו תועדו השניים ,  בה נראה נתניהו מניף אצבע ויוצר צל שמדמה שפם בעל קונוטציות  " בעייתיות ",  בלשון המעטה ,  מתחת לאפה של מרקל .  
ההקשר הבלתי נמנע בין האופן שבו תועדו השניים להיסטוריה הגרמנית ,  לא התקבל באדישות בישראל - והתמונה זכתה לאלפי שיתופים ברשתות החברתיות .  גם ברחבי העולם לא התעלמו מהתמונה ,  ודיווחו עליה ברמזים רבים אך בהתלהבות גלויה . " אל-ערביה ",  הורייט הטורקי ,  אינדיפנדנט הבריטי ורשת ABC האמריקנית ,  הם רק חלק מכלי התקשורת שמיהרו לפרסם את התמונה .  הדיווחים נעו בין הימנעות מאמירת הברור מאליו ,  דוגמת  " זו התמונה שכולם מדברים עליה היום ",  לבין אמירות בוטות יותר שלפיהן נתניהו יצר שפם על פניה של מרקל ,  שהייתה שמחה לא להיות מוזכרת בשורה אחת עם האדם עמו מזוהה השפם המדומה .
 בארצה של הקנצלרית התעלמו באלגנטיות מהדימויים ,  ועד כה כלי התקשורת בגרמניה לא התייחסו לתמונה .  אם במדינות מסוימות כבר הכתירו את התמונה כ"תצלום השנה ",  הרי שברור מדוע בגרמניה נזהרים שלא לקשור בין השניים ,  גם לא כדימוי או הלצה .  

בעולם לא נרגעים מתמונת  " השפם של מרקל "
 תמונתם המשותפת של נתניהו ומרקל הפכה לנושא השיחה ברשתות החברתיות - וגם בכלי תקשורת רבים בעולם ,  שבחלקם אף הגדירו זאת כ"תצלום השנה ".  בגרמניה ,  כצפוי ,  התעלמו באלגנטיות

