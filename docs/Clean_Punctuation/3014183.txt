זעם על תכנית ליברמן להקפאת בנייה : " לא משקף עמדת הממשלה "
 במועצת יש"ע טענו כי דבריו של שר הביטחון  " חמורים "  ודרשו ממנו הבהרות .  סגנית שר החוץ חוטובלי : " הדברים נאמרו על דעת עצמו בלבד ".  לשכת נתניהו : " נקשיב לשרים ".  באופוזיציה בירכו : " להקשיב לליברמן "
  ( בווידאו :  נתניהו בירך את טראמפ על זכייתו בבחירות לנשיאות ארצות הברית ,  בשבוע שעבר )  
הדברים שאמר היום  ( רביעי )  שר הביטחון אביגדור ליברמן שלפיהם הוא מוכן להקפיא את הבנייה מחוץ לגושי ההתנחלויות כחלק מההבנות שיגובשו עם הממשל החדש בארצות הברית גררו תגובות רבות ומעורבות .  בעוד בשמאל בירכו על ההחלטה וקראו  " להקשיב לליברמן ",  בימין גינו את הדברים וביקשו הבהרות .  
סגנית שר החוץ ציפי חוטובלי מהליכוד יצאה נגד דברי ליברמן . " הצהרות שר הביטחון על עסקה עם הנשיא הנבחר טראמפ הן על דעת עצמו בלבד ואינן משקפות את עמדת הממשלה ",  אמרה . " הממשל החדש וממשלת ישראל יתחילו הליך הידברות כמקובל עם כניסתו של טראמפ לבית הלבן וכל הגבלה של הזכות הישראלית לבנייה פוגעת באינטרסים הישראליים בעת הזאת ".  במועצת יש"ע טענו כי  " הדברים המיוחסים לשר הביטחון חמורים ".  עוד הוסיפו כי  " על הממשלה לחזור לבנייה בירושלים ובכל רחבי יהודה ושומרון .  אנו מצפים להבהרות משר הביטחון בנושא זה ".  
מלשכת ראש הממשלה בנימין נתניהו התקבלה התייחסות כללית שטענה כי  " ראש הממשלה נתניהו ישמע את השרים ויגבש את עמדת הממשלה מול הממשל החדש בארצות הברית ". 
עוד ידיעות בוואלה !  NEWS:טראמפ הציע לנתניהו להיפגש עוד לפני השבעתו אך נדחה באלגנטיות"השיטה חזקה מהטרור ":  אובמה הגן על הדמוקרטיה - במקום הולדתהתושבי רעות מתנגדים להקמת בית חב"ד : " לשמור על הצביון החילוני "  
מנגד ,  יו"ר יש עתיד ,  יאיר לפיד ,  דווקא חיזק את הדברים וכתב בחשבון הטוויטר שלו כי  " ראוי להקשיב לליברמן בנושא עמונה והבנייה בגושים ".  עם זאת ,  הוא הוסיף עקיצה : " אלו הדברים האחראים היחידים שיצאו היום מהקואליציה ". 
שר הביטחון הציע היום בדבריו לשאוף ל"אשרור "  הבנות בוש-שרון ,  שבמסגרתן וושינגטון הכירה בגידול הטבעי באוכלוסייה היהודית בגדה המערבית ובזכותה של ישראל לבנות בגושי ההתנחלויות ובשכונות היהודיות במזרח ירושלים . " אם ליברמן דבק בהצעתו ,  הרי שמדובר באסטרטגיה נכונה לשמירה על ישראל יהודית ודמוקרטיות בגבולות מוכרים ",  אמר ח"כ עמיר פרץ  ( המחנה הציוני )  . 
" עם זאת ,  מילותיו של שר הביטחון יימדדו אך ורק במעשיו .  זאת ,  מאחר שהצעתו להקפאה מחוץ לגושים בהתאם למתווה הנשיא בוש ,  עולה זמן קצר בלבד לאחר שהצביע להסדיר את מעמדם של המאחזים הבלתי חוקיים ,  אשר ישראל התחייבה לפרק בפני אותו נשיא ".  
ראש העיר אריאל ,  אליהו שבירו ,  ביקש אף הוא להתייחס לדבריו של ליברמן וציין : " גוש אריאל ,  שכולל את העיר אריאל ואת היישובים סביבה ,  נמצא בלב הקונצנזוס .  אני מסכים עם שר הביטחון כי עם כניסת השלטון החדש בארצות הברית ,  יש לבנות קודם כל בגושי ההתיישבות הנמצאים בקונצנזוס .  במצב הנוכחי ,  אני כראש עיר מרכזית - בירת השומרון ,  לא יכול להבטיח מגורים לצעירי העיר שלי .  כשמדובר בעיר אוניברסיטאית ,  המשמעות היא אלפי יחידות דיור ולכן אין לי ספק שתחילת הבניה צריכה להתחיל בגושים ". 
ליברמן אמר את הדברים מעוררי המחלוקת בשיחה שקיים עם תא הכתבים המדיניים לקראת כניסת ממשלו של דונלד טראמפ בינואר הקרוב . " אם הממשל החדש יסכים לאותה נוסחה ,  אני חושב שצריך לקחת את זה בשתי ידיים - אנחנו לא נבנה מחוץ לגושים אלא אך ורק בתוך הגושים ",  הבהיר ליברמן ,  בהתייחסו להבנות בוש-שרון .  לדבריו , " מעשית - אם אני יכול להתמקד בבנייה במעלה אדומים ,  גבעת זאב ,  אפרת ,  אלון שבות - שם חיים 80% מאוכלוסיית יהודה ושומרון ,  זה מה שצריך לעשות ".  

זעם על תכנית ליברמן להקפאת בנייה : " לא משקף עמדת הממשלה "
 במועצת יש"ע טענו כי דבריו של שר הביטחון  " חמורים "  ודרשו ממנו הבהרות .  סגנית שר החוץ חוטובלי : " הדברים נאמרו על דעת עצמו בלבד ".  לשכת נתניהו : " נקשיב לשרים ".  באופוזיציה בירכו : " להקשיב לליברמן "
 
