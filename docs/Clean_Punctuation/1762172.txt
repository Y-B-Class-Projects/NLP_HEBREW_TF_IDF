חיפה משתחררת מהפקקים
מנהרות הכרמל נפתחו הבוקר לתנועה לאחר 3 שנות עבודה .  ראש הממשלה : " דיברנו עם הירדנים על המשך תוואי רכבת העמק לירדן "
 אנו מחויבים לכווץ את הזמן ולעשות קיצורי דרך בבירוקרטיה .  חייבים לפרוש את רשת הכבישים והרכבות מהר יותר וגם לאפשר תכנון ובנייה מהירים יותר .  אנחנו בעיצומה של אותה מהפכה ואני מאמין שכל אזרחי ישראל יראו את השינוי בהקדם .  אנו חוצבים מנהרה לא רק בכרמל - אלא גם בבירוקרטיה "  - כך אמר אתמול ראש הממשלה ,  בנימין נתניהו ,  בטקס חנוכת פרויקט מנהרות הכרמל בחיפה .  
בנוכחות יותר מ-700 אישי ציבור ובכירי המשק גזר אתמול נתניהו את סרט הפרויקט ביחד עם בעלת השליטה בקבוצת שיכון ובינוי  ( מזכייני הפרויקט )  ,  שרי אריסון .  זאת ,  לאחר שהזכיר כי הניח לפני 13 שנה את אבן הפינה לפרויקט בקדנציה הקודמת שלו כראש ממשלה ,  וחתם על הסכם הזיכיון לפני חמש שנים ,  בכובעו כשר אוצר .  
בנאומו ,  שם נתניהו דגש על פיתוחה של חיפה בראי תוכנית נתיבי ישראל לרישות המדינה בכבישים ובמסילות ,  וציין את פרויקט רכבת העמק מחיפה לבית שאן ,  שיוכל לדבריו להמשיך בעתיד גם לאירביד שבירדן . " זהו חזון שיהיה לו מועד ",  אמר נתניהו ,  והוסיף כי  " שוחחנו כבר על כך עם שכנינו ".  
ראש עיריית חיפה ,  יונה יהב ,  קרא לנתניהו לבחור את מיקומו של הנמל הימי העתידי בחיפה ,  והדגיש את חשיבות פיתוח העיר להחייאת הגליל - ואת תנופת התשתיות בחיפה לעומת הפרויקטים המעוכבים בגוש דן .  שר התחבורה ישראל כץ אמר בכנס כי הצלחת הפרויקט נוכח הכישלונות האחרונים במכרזי התחבורה מוכיחה כי  " אפשר גם אחרת ".  
גם שר האוצר יובל שטייניץ ,  דיבר בשבחם של פרויקטי הזכיינות ,  ואף הוסיף  " כן ירבו פרויקטי B.O.T ".  דבריו קלעו למסר שהעביר בדבריו מנכ"ל קבוצת שיכון ובינוי ,  עופר קוטלר ,  שקרא לממשלה לדאוג להוצאת פרויקטים נוספים .  
פרויקט מנהרות הכרמל הוא פרויקט האגרה השני בישראל ובוצע בשלוש השנים האחרונות בידי קבוצת כרמלטון של שיכון ובינוי  ( 50% )  ואשטרום שבבעלות משפחת משורר  ( 50% )  בהשקעה של כ-1.22 מיליארד שקל ,  באמצעות חברת הכרייה הסינית CCECC שלוותה בידי שאול ביטרמן .  הפרויקט יאפשר לחצות את העיר חיפה מכביש החוף ועד צומת הצ'ק-פוסט - דרך מחלף ביניים סמוך לגרנד קניון בחיפה ,  באמצעות מסלול של כ-6 ק"מ ,  מתוכו 5 ק"מ במנהרות שנכרו בהר .  לדברי הזכיינית ,  משך הנסיעה  ( בכביש פנוי )  יארך 8 דקות בלבד - לעומת ממוצע של 45 דקות בחלופות כיום .  האגרה עבור נסיעה לכל אורך המנהרות היא 11.40 שקל לרכב פרטי .  
מאמצים של הרגע האחרון להשלמת הליכי רישוי הפרויקט יאפשרו היום ב-6 בבוקר את פתיחתו של הפרויקט לתנועה - חמישה חודשים לפני המועד הקבוע בהסכם הזיכיון לפתיחתו .  ואולם ,  בקרב הזכיינית חוששים מעומסי תנועה הצפויים בכניסות וביציאות מן המנהרות .  משום כך ,  בוצעו בימים האחרונים מאמצים לרישום מנויים רבים ,  שיוכלו לעבור דרך עמדות התשלום שבכניסה באופן חופשי וללא עצירה .  עד כה נרשמו בפרויקט כ-50 אלף מנויים - נוסף על כ-400 אלף מנויי כביש חוצה ישראל .  
בתוך כך ,  הודיע אתמול קואופרטיב אגד כי סיכם על מעבר שני קווי אוטובוסים  ( 101 ו-23 )  דרך המנהרות ,  בהיקף ההתקשרות עם אגד מוערך במאות אלפי שקלים בשנה .
 
חיפה משתחררת מהפקקים
מנהרות הכרמל נפתחו הבוקר לתנועה לאחר 3 שנות עבודה .  ראש הממשלה : " דיברנו עם הירדנים על המשך תוואי רכבת העמק לירדן "
 
