נתניהו ומובארק יחשפו הבנות בעניין שליט
העיתון  " א-שרק אל-אווסט "  דיווח כי ראש הממשלה בנימין נתניהו ונשיא מצרים חוסני מובארק יחשפו לאחר פגישתם פרטים לגבי העסקה המתגבשת בעניין שליט
ישראל ומצרים נמצאות על סף גיבוש הבנות הנוגעות להתפתחויות בתהליך השלום בין ישראל לפלסטינים ולעסקה לשחרור החייל החטוף גלעד שליט .  העיתון  " א-שרק אל-אווסט "  היוצא לאור בלונדון דיווח הבוקר  ( שבת )  מפי מקורות ישראלים ומצרים בקהיר כי הבנות אלו יביאו להכרזה על החלטות חדשות שייחשפו לאחר פגישתו מחר בקהיר של ראש הממשלה בנימין נתניהו עם נשיא מצרים חוסני מובארק .
 לטענת המקורות ,  בימים האחרונים קיים ראש המודיעין המצרי עומאר סלימאן שתי פגישות חשובות בנוגע לעסקת שליט ,  האחת עם הממונה על המגעים מטעם ישראל ,  חגי הדס ,  והשנייה עם ראש הלשכה המדינית של חמאס ,  חאלד משעל .  על פי המקורות ,  ביקור הדס בקהיר ארך מספר שעות ,  במהלכו נפגש עם סלימאן ויועציו הבכירים על מנת לדון בפרטים הנוגעים לשחרור האסירים הפלסטינים תמורת שחרור שליט . " הדס הגיע לשדה התעופה שעות ספורות אחרי שמשעל עזב ",  ציינו .
 בהתייחסם לפגישה הצפויה מחר בין נתניהו למובארק אמרו המקורות כי השניים צפויים לדון בשורה של נושאים ,  שבראשם תהליך השלום ,  עסקת שליט ויחסי ישראל-מצרים .  לטענת המקורות ,  צירופו של שר הפנים הישראלי לביקור  ( הכוונה לשר התעשייה והמסחר ,  בנימין בן אליעזר  נ.י )  מהווה סימן משמעותי להתקרבות שחלה בין הצדדים בנוגע לעסקת שליט .
 
נתניהו ומובארק יחשפו הבנות בעניין שליט
העיתון  " א-שרק אל-אווסט "  דיווח כי ראש הממשלה בנימין נתניהו ונשיא מצרים חוסני מובארק יחשפו לאחר פגישתם פרטים לגבי העסקה המתגבשת בעניין שליט

