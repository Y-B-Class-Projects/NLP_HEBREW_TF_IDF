מקורבים לנתניהו :  מעריכים שהבחירות ייערכו באוקטובר
שאול מופז קרא להקדים את הבחירות לאוקטובר ,  וגם מפלגת העבודה תפעל השבוע לפזר את הכנסת .  בכירים בליכוד אומרים :  ליברמן וישראל ביתנו הם שיקבעו את מועד קיום הבחירות 
" הכדור להקדמת הבחירות נמצא בידיים של ליברמן "   כך אמרו בסוף השבוע בכירים בליכוד ,  בשיחה עם וואלה !  חדשות .  בימים האחרונים ,  גברו הקולות הקוראים להקדים את הבחירות לכנסת ,  וכעת ,  גם בקרב מקורביו של ראש הממשלה ,  בנימין נתניהו ,  מתגבשת הערכה לפיה הבחירות יערכו באוקטובר השנה או בינואר 2013 ,  כשהכף נוטה לכיוון אוקטובר .  המשמעות היא שכבר לקראת סוף מושב הקיץ - הנפתח מחדש ביום שני - הכנסת תפוזר .
 אותם גורמים הוסיפו כי  " ליברמן צריך לקחת בחשבון שאם הוא יחליט לפרק את הממשלה ,  המשמעות היא שהוא מפיל ממשלה של הימין ,  ושזה לא לטובתו ".  בשיחות סגורות ,  אמר היום נתניהו כי אם יהיו דרישות קואליציוניות שיהוו סחיטות ,  אין בכוונתו להיכנע להן ,  אלא ללכת לבחירות .  ליברמן ,  מצדו ,  אמר בריאיון לתכנית  " פגוש את העיתונות ",  כי ב-9 במאי הוא יוכל להעריך מתי יתקיימו הבחירות ,  בכפוף להתנהלות הקואליציה כלפי הצעת החוק של מפלגתו ,  שאמורה להחליף את חוק טל . " ההתחייבות שלנו לקואליציה נגמרה ",  קבע .  
גורמים אחרים בליכוד המקורבים לראש הממשלה אמרו כי  " אם יהיה צריך ,  ואם הקואליציה לא תוכל לטפל בנושאים שעל הפרק - כמו חוק טל ותקציב 2013  נתניהו שוקל בחירות מוקדמות ".  לדבריהם ,  ראש הממשלה טרם החליט סופית בעניין . " אם רוצים לא להקדים ,  כל אחד צריך לתת את חלקו .  אם נתניהו יראה שהוא לא יכול להגיע להבנות ,  מבלי לוותר על עקרונות - הוא יקדים את הבחירות .  הוא אינו חושש מכך ,  ובמאי או ביוני אבני הנגף העומדות בפני הקואליציה יסולקו ,  ואז נוכל לדעת ",  אמרו .  אם קודם לכן ,  אפשרות שכזו לא הייתה באה בחשבון - עכשיו זו אפשרות ".  
הסיבה שנתניהו שוקל להקדים את הבחירות נובעת מרצונו לחדד את העמדות של השותפות הקואליציוניות שלו ,  דבר שגורר עימות ביניהן ומערער את יציבות הממשלה .  הדבר האחרון שנתניהו מעוניין בו הוא להיגרר בכוח לבחירות אחר תקציב שלא הצליח להעביר .  כך ,  הוא גם יצטייר כ"נתניהו גוזר הגזירות "  - לעומת המפלגות האחרות ,  שיצטיירו כמפילות ממשלה ובעלות עמדה חברתית .  ברקע ,  הן גם ידאגו להציב דרישות פופוליסטיות כלפי הממשלה .  לכן ,  האפשרות העדיפה על נתניהו היא להקדים את הבחירות ברקע חוק טל .  אם הבחירות יתקיימו באוקטובר ,  המוקש יהיה מחאת הקיץ המתחדשת ;  אם ההפגנות יצליחו לצבור תאוצה ,  נתניהו ייחלש באופן טבעי .  מנגד ,  הוא תמיד יוכל לצייר את המחאה החוזרת כמחאה פוליטית של האופוזיציה ,  משום שמופז כבר הודיע שמפלגתו תיקח בה חלק ותייצג את המוחים .
 בינתיים ,  סיעות האופוזיציה כבר החלו להתקוטט .  אחרי הודעתה של יו"ר העבודה ,  שלי יחימוביץ' ,  על כוונתה להגיש הצעת חוק לפיזור הכנסת ,  גורמים בקדימה האשימו אותה בכך שהיא מסייעת לראש הממשלה . " נתניהו הגיע למבוי סתום בגלל חוק טל ובגלל התקציב ",  אמרו בשיחה עם וואלה !  חדשות . " המהלך של שלי תמוה ,  משום שהוא מחלץ את נתניהו מהמבוכה שהוא היה נקלע אליה ".  בנוסף ,  טענו אותם גורמים כי הגשת הצעת חוק לפיזור הכנסת אינה מהווה מעשה חכם בשלב זה :  אם ההצעה תיפול ,  לא יתאפשר להגיש הצעה דומה בחצי השנה הקרובה .  
גם יו"ר קדימה ,  שאול מופז כבר מתכונן לבחירות .  הוא הודיע כי לדעתו ,  יש לקיים אותן כבר ב-16 באוקטובר ,  והוא גם החל לקיים התייעצויות עם חברי סיעתו לגבי תאריך לקיום הפריימריז לרשימת קדימה לכנסת הבאה .  גורמים בעבודה אמרו בתגובה כי  " בגלל השפל של קדימה בסקרים ,  מופז חושש ללכת לבחירות - אך חושש עוד יותר מלהודות בכך ,  משום שהדבר יעיד על חולשתו .  אם קדימה רוצה באמת להפיל את נתניהו ,  היא צריכה לחבור לעבודה מבלי לגמגם ,  ולהביא להקדמת הבחירות ".  יחימוביץ' אמרה מוקדם יותר כי  " זו לא השעה להשמצות חסרות שחר ולפוליטיקה קטנה ,  הנובעת ,  אולי ,  מסקרים גרועים ".  
לקריאה נוספתליברמן :  ב-9 במאי נדע אם יוקדמו הבחירותובאותו יום - מתכוון ליזום תחליף לחוק טל גם יו"ר העבודה תניח הצעה לפיזור הכנסת נתניהו :  אין כוונה להקדים את הבחירות
לפנייה לכתב פנחס וולף :  pinhas_wolf@walla.co.il 

מקורבים לנתניהו :  מעריכים שהבחירות ייערכו באוקטובר
שאול מופז קרא להקדים את הבחירות לאוקטובר ,  וגם מפלגת העבודה תפעל השבוע לפזר את הכנסת .  בכירים בליכוד אומרים :  ליברמן וישראל ביתנו הם שיקבעו את מועד קיום הבחירות

