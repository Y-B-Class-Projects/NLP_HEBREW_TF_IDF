נתניהו לישי :  בטל תמיכתך בוועדת חקירה ממלכתית
ראש הממשלה דרש משר הפנים למצוא דרך אחרת לחקור את טיפולם של גורמי הממשלה השונים בשריפה בכרמל .  המערכת הפוליטית חלוקה בדבר נחיצותה של הוועדה
המשך הקרע בין ראש הממשלה לשר הפנים ?  ראש הממשלה בנימין נתניהו פנה אמש  ( שני )  מספר פעמים לשר הפנים אלי ישי בדרישה שיפסיק לקרוא להקמת ועדת חקירה ממלכתית לבחינת שריפת הענק בכרמל והתנהלות המדינה במהלכה .  נתניהו אמר לישי כי עליו להסכים  " למנגנון בדיקה אחר "  לאירועים .  ישי הודיע כי אינו מוכן להסתפק בדו"ח מבקר המדינה בנושא .  כך פורסם בגלי צה"ל .  
שרים וחברי כנסת הביעו היום דעות חלוקות בדבר נחיצותה של ועדת חקירה ממלכתית .  השר לענייניי מיעוטים אבישי ברוורמן שלח מכתב לראש הממשלה בנימין נתניהו בדרישה להקמת ועדה כזו .  לדברי ברוורמן ,  במידה שראש הממשלה ישיב בשלילה למכתבו ,  הוא יניח הצעת החלטה על שולחן הממשלה .  גם יו"ר הוועדה לביקורת המדינה ,  ח"כ יואל חסון  ( קדימה )  ,  דרש את הקמתה .
 מנגד ,  פרסמה סיעת הליכוד הודעה המגנה את המהלך . " ניסיונותיה של קדימה להביא להקמת ועדת חקירה ממלכתית מונעים משיקולים פוליטיים זולים ",  נכתב בהודעה .  גם ח"כ עתניאל שנלר  ( קדימה )  מתנגד להקמת הוועדה . " ועדת חקירה זה ההיפך ממה שצריך לעשות .  זהו נזק ",  אמר שנלר . " כולם יודעים מה צריך לעשות ,  אין חידושים .  המשמעות של הקמת ועדת חקירה ממלכתית זה בזבוז שנה ".  כעת נראה כי גם ש"ס מצטרפת לתומכי הקמת הוועדה .
 סקר שערך מכון המחקר  " מאגר מוחות "  עבור וואלה !  חדשות ,  חושף כי חלה עלייה בתמיכה בראש הממשלה ,  בנימין נתניהו .  עוד עולה מהסקר ,  כי הציבור רואה בשר הפנים ,  אלי ישי ,  כאחראי למחדל השריפה ,  שבאה לידי ביטוי גם בהיחלשותה של המפלגה שהוא עומד בראשה .
 עדכון ראשון :  23:53

נתניהו לישי :  בטל תמיכתך בוועדת חקירה ממלכתית
ראש הממשלה דרש משר הפנים למצוא דרך אחרת לחקור את טיפולם של גורמי הממשלה השונים בשריפה בכרמל .  המערכת הפוליטית חלוקה בדבר נחיצותה של הוועדה

