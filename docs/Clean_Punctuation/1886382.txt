הממשלה אישרה פרק יוקר המחיה בדו"ח טרכטנברג
אחרי שבועיים של דחייה אישרה הממשלה פה אחד את פרק התחרותיות ויוקר המחייה בדו"ח טרכטנברג .  בין ההמלצות שאושרו :  בניית 40 תחנות דלק חדשות בהליך מזורז
הממשלה אישרה לפני זמן קצר  ( ראשון )  פה אחד את פרק התחרותיות ויוקר המחיה הכולל טיפול במונופול הדלק על ידי הוספת עשרות תחנות דלק ,  הגברת כוחו של הממונה על ההגבלים העסקיים ,  ושיפורים משמעותיים בתחבורה הציבורית .  ראש הממשלה בנימין נתניהו אמר בישיבה כי  " אנחנו מתקדמים באישור דו"ח טרכטנברג בצורה שיטתית ואחראית כדי להמשיך ולהפחית את יוקר המחיה .  אנחנו מפחיתים את כוחם של המונופולים והבירוקרטיה .  המונופול הממשלתי הוא הגדול ביותר וגם הוא מטופל ?  .
 נתניהו המשיך ואמר כי  " אישרנו היום פרק חשוב שנוגע בבעיה שורשית של חוסר תחרות .  היינו משק קטן וריכוזי ,  הבעיה שהמשק גדל ונשאר ריכוזי .  ריכוזיות שבאה מהסקטור הפרטי ומהסקטור הציבורי .  אישור פרק ההמלצות הזה מתקן עיוותים שנוצרו במשך עשרות שנים ". 
בין ההמלצות שאושרו ,  הוחלט על בניית 40 תחנות דלק חדשות ברחבי הארץ .  התחנות ייבנו בהליך מזורז .  כמו כן התחנות לא ייבנו על ידי אחת מארבע חברות הדלק הגדולות במשק ,  זאת על מנת להגביר את התחרות בשוק הדלק .  
בשבוע שעבר ,  עקב התארכות הדיון בנושא תכנית המאבק במסתנני העבודה ,  לא הספיקה הממשלה לדון בהמשך יישום המלצות ועדת טרכטנברג ,  הנוגעות להורדת יוקר המחיה ,  הגברת משילות הממשלה ,  ותכנון מערכות להסעת המונים בתחבורה הציבורית .  בשבוע לפני כן ,  נדחה הדיון בהמלצות בשל איחור בפתיחת ישיבת הממשלה עקב פקק גדול בדרך לירושלים וטקס הזיכרון הממלכתי לזכר דוד בן גוריון אליו נסע ראש הממשלה .
 עוד על דו"ח טרכטנברג:הדיון על דו"ח טרכטנברג נדחה פעמיים ונקבע להיוםמיסז'ניקוב : " סיוע בדיור - קודם לעובדים"מדוע לא התנגדו חברות הדלק לפיקוח על הסולר ? 
לפניות לכתב :  tal_sh@walla.net.il 

הממשלה אישרה פרק יוקר המחיה בדו"ח טרכטנברג
אחרי שבועיים של דחייה אישרה הממשלה פה אחד את פרק התחרותיות ויוקר המחייה בדו"ח טרכטנברג .  בין ההמלצות שאושרו :  בניית 40 תחנות דלק חדשות בהליך מזורז

