הממשלה אישרה :  מסירת שטחים - רק לאחר משאל עם
על פי החוק ,  כל העברה של שטחים מריבונותה של מדינת ישראל למדינה אחרת תחייב עריכת משאל עם .  נתניהו : " חשוב שבהחלטות גורליות כאלה כל אזרח יצביע באופן ישיר "
 הממשלה אישרה בישיבתה היום  ( ראשון )  את טיוטת חוק-יסוד :  משאל עם ,  הקובע כי כל העברה של שטחים מריבונותה של מדינת ישראל למדינה אחרת תחייב עריכת משאל עם .  ההצעה נוגעת באופן ישיר למזרח ירושלים ולרמת הגולן - שטחים שנכבשו ב-1967 ,  אך נמצאים תחת ריבונות ישראלית .  בעקיפין ,  יש לה השלכות גם על שטחי הגדה המערבית ,  שכן על מנת לספח לישראל גושי התיישבות גדולים בגדה תיאלץ ישראל לבצע חילופי שטחים עם הרשות הפלסטינית - צעד שכאמור ,  יצריך משאל עם במסגרת חוק היסוד החדש שמקדם ראש הממשלה .
" כל הסדר ,  אם יושג במשא ומתן ,  יובא למשאל ",  אמר בישיבה ראש הממשלה ,  בנימין נתניהו . " חשוב שבהחלטות גורליות כאלה כל אזרח ואזרחית יצביעו באופן ישיר בעניין שקובע את עתיד המדינה ".  
מוקדם יותר החליט נתניהו לדחות את ההצבעה בממשלה על שחרור אסירים ערבים-ישראלים במסגרת התנעת המשא ומתן המדיני בין ישראל לרשות הפלסטינית .  עם זאת ,  השרים יצביעו על צוות שרים מצומצם שיוסמך לקבוע את זהותם של 104 האסירים הפלסטינים שישוחררו .
 הישיבה נפתחה בתום עיכוב של כשעה וחצי ,  כשמחוצה לה הפגינו עשרות משפחות שכולות ואנשי ארגון נפגעי הטרור  " אלמגור ",  נגד שחרור האסירים .  בפתח הישיבה ,  הסביר נתניהו כי שלושה נושאים יידונו :  הצעתו לחדש את התהליך המדיני עם הפלסטינים ,  חוק משאל עם והסמכת צוות שרים לשחרור אסירים . " אני מאמין שחידוש התהליך המדיני בעת הזאת הוא דבר חשוב למדינת ישראל ",  אמר ראש הממשלה . " גם כדי לנסות להביא לסיום הסכסוך וגם אל מול המציאות המורכבת באזורנו ,  ובראש ובראשונה מול האתגרים הביטחוניים מסוריה ומאיראן ".  
" הרגע הזה איננו קל בשבילי ",  אמר נתניהו . " הוא אינו קל לשרי הממשלה ,  ובייחוד איננו קל למשפחות השכולות ,  שאני מבין ללבן ,  אבל יש רגעים שבהם צריך לקבל החלטות קשות לטובת המדינה וזה אחד מאותם רגעים ".  
שר הביטחון ,  משה יעלון ,  אמר בישיבה כי הוא יצביע בעד ההחלטה בלב כבד ,  אך יתנגד לשחרור מחבלים ערבים ישראלים . " יש מחיר כבד בהחלטה על שחרור מחבלים ,  הן מבחינת הצדק ,  הן מבחינת החוק והן מבחינת ההרתעה ",  אמר השר יעלון . " הלוואי שלא היינו מגיעים לדילמה הזו ,  אך במצב שנוצר יהיה מחיר כבד להחלטה שלא להיכנס לתהליך המדיני באשמתנו ,  בהקשרים האסטרטגיים בינינו לבין ארצות הברית ומדינות המערב ,  ולכן בלב כבד אצביע בעד ההחלטה .  אני אתנגד לשחרור ערביי ישראל .  אבו מאזן לא מייצג אותם ". 
בנוגע למחבלים הפלסטינים ,  אמר יעלון : " מדובר במחבלים שביצעו את הפשע המתועב לפני אוסלו ,  וייתכן שהיה נכון לשחררם עם תחילת יישום הסכם אוסלו ,  משום שאז דיברנו עם שולחיהם ,  בראשות ערפאת ,  והם נשארו בכלא .  מספרם הולך ופוחת כי חלקם שוחררו וחלקם מתו ,  ובאסירים המשוחררים יש כאלו שאמורים להשתחרר בחודשים הקרובים ובשנים הקרובות ".  
לקריאה נוספת:נתניהו דחה את ההצבעה על שחרור אסירים ערביי ישראלהסחטנות של בנט :  תקציב תמורת משאל עםנתניהו :  נביא הסכם עתידי עם הפלסטינים למשאל עם 

הממשלה אישרה :  מסירת שטחים - רק לאחר משאל עם
על פי החוק ,  כל העברה של שטחים מריבונותה של מדינת ישראל למדינה אחרת תחייב עריכת משאל עם .  נתניהו : " חשוב שבהחלטות גורליות כאלה כל אזרח יצביע באופן ישיר "
 
