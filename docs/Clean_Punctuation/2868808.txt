הרב שהפגין מול בית ראש הממשלה : " הפיגוע הבא מובטח "
 על רקע הפיגועים האחרונים אמר ראש המכינה הקדם צבאית בעלי ,  הרב אלי סדן ,  לאולפן וואלה ! NEWS כי המטרה היא לשנות את המדיניות הביטחונית . " יהודים נרצחים וזה עובר לסדר היום ".  בערב מתוכננת הפגנה גדולה במקום
בעקבות גל הפיגועים בתקופה האחרונה בגדה המערבית הגיעו הבוקר  ( רביעי )  יו"ר מועצת יש"ע ,  אבי רואה ,  ראש המכינה הקדם צבאית בעלי ,  הרב אלי סדן ,  וראש מועצת הר חברון ,  יוחאי דמרי להפגין מול בית ראש הממשלה בירושלים .  בערב מתוכננת הפגנה נוספת במקום .  בריאיון לאולפן וואלה ! NEWS הסביר הרב סדן כי המסר שהם מנסים להעביר הוא שיש לשנות את המדיניות הביטחונית . " המשוואה הנוכחית ,  שבה בכל כמה ימים נרצח יהודי ואז כל כוחות הביטחון מחפשים אחרי היתוש ורודפים אחריו ,  לא יכולה להימשך .  הביצה עדיין מייצרת יתושים חדשים והפיגוע הבא מובטח .  זאת רק שאלה של איפה ומתי ". 
הרב סדן ציין את העובדה שלמרות הפיגועים הרבים השבוע ,  הקבינט המדיני-ביטחוני לא התכנס מפני שמדובר כבר בדבר שבשגרה . " הפיגועים לא מוגדרים מלחמה או משהו חריג ",  אמר הרב . " אני חושב שהמדיניות הנוכחית היא בלתי-מוסרית ".  הרב הוסיף כי הוא היה רוצה להיפגש עם ראש הממשלה בנימין נתניהו ,  להציג לו את טענותיו ולבקש ממנו לשנות את המדיניות . " ההשלמה הציבורית עם זה שיהודים נרצחים וזה עובר לסדר היום ,  זה דבר שלא יעלה על הדעת בשום מדינה ריבונית בעולם ".  
עוד על גל הפיגועים בגדה:בעקבות שרשרת הפיגועים :  צה"ל תגבר כוחות בבנימיןגל הטרור בגדה הוא תוצאה ישירה של הקיפאון המדיני  
" צריך ליצור מצב של הרתעה ,  שבו כל פיגוע יגרום נזק אסטרטגי לפלסטינים ולרשות הפלסטינית ",  אמר הרב סדן ונתן כדוגמה אפשרית את האצת הבנייה בהתנחלויות לאחר כל פיגוע . " שיודיעו להם שכל פיגוע יגרור את זה שהממשלה תאשר 200 יחידות דיור במקום הפיגוע או במקום אסטרטגי אחר ,  ולמחרת הטרקטורים יתחילו לעבוד ",  הציע . " אחרי שניים ,  שלושה ,  ארבעה פיגועים ,  הפלסטינים יבינו שהם יורים לעצמם ברגליים ויתחננו שלא יעשו פיגועים כי הם מפסידים מזה ".  
היום הובא למנוחות הקורבן האחרון בגל הפיגועים ,  מלאכי משה רוזנפלד ,  שמת מפצעיו לאחר שנפצע בפיגוע הירי ליד ההתנחלות שבות רחל ביום שני .  רוזנפלד בן ה-26 מת אתמול בבית החולים שערי צדק שבירושלים ,  יום לאחר שנפצע באורח קשה מירי לעבר מכונית נוסעת בכביש אלון שבשומרון לכיוון מגדלים .  יחד עמו נפצעו שלושה בני אדם נוספים ,  כולם באורח בינוני .
 ביום שני בבוקר נפצעה חיילת של המשטרה הצבאית באורח קשה בפיגוע דקירה במהלך בידוק ביטחוני בכניסה לקבר רחל שבבית לחם .  בשבת נורה אמבולנס בכניסה להתנחלות בית אל שבבנימין ,  ללא נפגעים .  ביום שישי האחרון פתח פלסטיני בירי לעבר חיילי מילואים ונורה למוות .  ביום שישי לפני כשבוע וחצי נורה למוות דני גונן בסמוך להתנחלות דולב שבבנימין ,  וביום ראשון בשבוע שעבר נדקר שוטר מג"ב ונפצע באורח קשה בשער שכם .  

הרב שהפגין מול בית ראש הממשלה : " הפיגוע הבא מובטח "
 על רקע הפיגועים האחרונים אמר ראש המכינה הקדם צבאית בעלי ,  הרב אלי סדן ,  לאולפן וואלה ! NEWS כי המטרה היא לשנות את המדיניות הביטחונית . " יהודים נרצחים וזה עובר לסדר היום ".  בערב מתוכננת הפגנה גדולה במקום

