בניגוד להערכות :  סיכום תיק 4000 - לא לפני תום כהונת אלשיך
גורם במשטרה העריך כי חוקרי היאל"כ לא יסיימו לסכם את הממצאים שנאספו בחקירת התיק לפני מועד סיום כהונתו של המפכ"ל רוני אלשיך .  לדבריו ,  לחוקרים יידרש עוד זמן לסיום עבודתם בשל הצורך בבדיקות נוספות שהתעורר במהלך החקירה
למרות הניסיונות לסיים את מהלכי החקירה ,  גורם במשטרה העריך כי חוקרי היחידה הארצית למאבק בפשיעה הכלכלית  ( יאל"כ )  לא יסכמו את הממצאים שנאספו בתיק 4000 ,  המכונה פרשת בזק ,  לפני מועד סיום כהונתו של המפכ"ל המכהן רוני אלשיך .  הגורם אף העריך כי לחוקרים יידרשו עוד כמה שבועות לסיכום התיק ,  וכי הם ידרשו לעוד לכמה בדיקות ש"צצו "  במהלך סיכום הממצאים .  
בעבר העריכו גורמים במשרד המשפטים כי לקראת סוף השנה יחליט היועץ המשפטי לממשלה ,  אביחי מנדלבליט ,  אם להגיש כתב אישום נגד ראש הממשלה בנימין נתניהו .  הכוונה היא גם לתיקים 1000 ו-2000 ,  שבהם כבר הוגשו המלצות המשטרה ,  וגם לתיק 4000 .  
הפעם האחרונה בה נחקר נתניהו בנוגע לפרשה ,  הייתה בחודש אוגוסט .  חקירתו ארכה כארבע שעות ובמהלכה הוצגו לו עדויות וממצאים חדשים שנאספו .  מטעמו של ראש הממשלה נמסר אז כי אחרי החקירה הוא  " בטוח שתיק 4000 קרס סופית "  וכי  " הנתונים מוכיחים באופן חד משמעי שהסיקור על נתניהו בוואלה !  NEWS בתקופת אלוביץ' נותר שלילי כפי שהיה כשוואלה !  NEWS היה בבעלותו של עמוס שוקן ,  ולא השתנה כהוא זה כשנתניהו נהיה שר תקשורת ". 
במקביל ,  נציג המשטרה הצהיר בדיון שנערך באותו החודש בבית המשפט השלום בתל אביב בנוגע להארכת הקפאת נכסיו של בעלי השליטה בקבוצת בזק שאול אלוביץ' כי רעיית ראש הממשלה ,  שרה נתניהו ,  חשודה בקבלת שוחד בתיק 4000 .  על פי הפרסום ב"הארץ "  בנושא ,  נציג המשטרה בדיון ,  רב-פקד אורי קנר ציין כי ישנן ראיות לכך שבני הזוג נתניהו ובני הזוג אלוביץ' היו מודעים כולם למשמעות של צעדיהם .  
החשד לשוחד נגד שרה נתניהו פורסם לראשונה על ידי תאגיד השידור  " כאן ",  אולם במהלך הדיון הודתה המשטרה לראשונה כי זו העבירה המיוחסת לרעיית ראש הממשלה . " ישנם אנשים שלא נחקרו עדיין בתיק ",  הסביר אז קנר במהלך הדיון .  הדברים בעניינה של נתניהו נאמרו בתשובה לשאלת הסניגורית של איריס אלוביץ' ,  מיכל רוזן עוזר ,  אם הגברת נתניהו ידעה כי תמורת הסיקור האוהד יינתנו לבזק הטבות שלטוניות .  

בניגוד להערכות :  סיכום תיק 4000 - לא לפני תום כהונת אלשיך
גורם במשטרה העריך כי חוקרי היאל"כ לא יסיימו לסכם את הממצאים שנאספו בחקירת התיק לפני מועד סיום כהונתו של המפכ"ל רוני אלשיך .  לדבריו ,  לחוקרים יידרש עוד זמן לסיום עבודתם בשל הצורך בבדיקות נוספות שהתעורר במהלך החקירה

