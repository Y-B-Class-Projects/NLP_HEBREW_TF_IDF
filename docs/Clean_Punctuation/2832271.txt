ראש בראש :  מי הפוליטיקאי שמקבל את הסיקור הרב ביותר ? 
האם יש מתאם בין מספר המנדטים שצופים הסקרים לכל מפלגה לבין היקף הסיקור של מי שמוביל אותה ?  כמובן שלא .  והאם מנהיגי השמאל מקבלים את החשיפה המועטה ביותר ?  כמובן שכן .  גיליון הבחירות של מגזין  " ליברל "  בחן כמה מגמות בתקשורת ברוח הזמן ,  והתוצאות מפתיעות
החשיפה התקשורתית של ראש הממשלה בנימין נתניהו הולכת ומעצימה ככל שמועד הבחירות מתקרב והוא מאוזכר יותר מפי שלושה בתקשורת מיו"ר  " המחנה הציוני "  יצחק הרצוג המתמודד מולו - כך עולה מבדיקה שערך מגזין  " ליברל "  לקראת הבחירות .  את החשיפה המועטה ביותר מקבלים חברי הכנסת אלי ישי ,  אריה דרעי וזהבה גלאון .  
עוד בדקו במגזין גם את החשיפה של חברי הכנסת שאינם שרים ושרות ,  ומצאו הובלה נשית :  יו"ר האופוזיציה לשעבר שלי יחימוביץ' מובילה בפער ניכר את מספר האזכורים בתקשורת ,  אחריה ממוקמות זהבה גלאון ומירי רגב .  אריה דרעי גם הוא בחמישיה המובילה ,  ואחריו ממוקמת איילת שקד .  
ומה עם הפורשים ?  יותר מ-20 חברי הכנסת היוצאת לא יתמודדו על מקום בכנסת הבאה ,  בין אם מבחירה ובין אם לא ,  ואת מספר האזכורים בתקשורת מובילות שתי פורשות :  פאינה קירשנבאום שפרשה על רקע חשדות בפרשת שחיתות חמורה ומנגד ,  לימור לבנת שפרשה גם היא - בשל תחושת מיצוי מהפוליטיקה .  
הפרויקט במלואו יופיע במגזין הבחירות המיוחד של ליברל בעריכת רותם דנון שיצא מחר  ( שלישי )  למנויים ולחנויות .  

ראש בראש :  מי הפוליטיקאי שמקבל את הסיקור הרב ביותר ? 
האם יש מתאם בין מספר המנדטים שצופים הסקרים לכל מפלגה לבין היקף הסיקור של מי שמוביל אותה ?  כמובן שלא .  והאם מנהיגי השמאל מקבלים את החשיפה המועטה ביותר ?  כמובן שכן .  גיליון הבחירות של מגזין  " ליברל "  בחן כמה מגמות בתקשורת ברוח הזמן ,  והתוצאות מפתיעות

