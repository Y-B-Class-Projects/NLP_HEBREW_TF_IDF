פרשת ביבי-נוני היא קודם כל עסקה בין שני סוחרים גרועים
מהצד האחד ,  מו"ל מבוהל ורוטט ומהצד השני ראש ממשלה שמוכן לזחול על הרצפה עבור סחורה מיושנת ומשומשת .  יובל אביבי ,  ממקימי  " ישראל שישבת "  שחזר בימים האחרונים למוקד תשומת הלב ,  חושב שיותר מהכל מדובר כאן בכמעט עסקה בין שני בסטיונרים .  טור אורח

העסקה  ( לכאורה !  !  )  בין נתניהו למוזס כבר תוארה בשיא הפאתוס ,  ובצדק מסוים . " עסקת פרוטקשן "  היא ההברקה האחרונה .  אבל גם היה  " יום הכיפורים של שלטון-עיתון ",   " רצח הדמוקרטיה "  ועוד כל מיני פנינים מצד מתאבלי הפייסבוק .  אבל מעטים מדי התייחסו לעובדה שלצד כל אלה ,  מדובר בדו קרב עד המוות בין שני סייפים עיוורים ופסחי יד שבעצם זו להם הפעם הראשונה לחוש בכפותיהם את מגעה הצונן של ידית הדקר .  משא ומתן חסר משמעות שנערך בתנאים של הרות-גורל כאילו הוא-הוא יכריע בין חיים למוות ,  שבו שני הצדדים נלחמים עד זוב דם להשיג את מה שאין להם שום צורך בו .
 האחד ,  איל תקשורת שכבר שנים ארוכות רואה את המדיה העולמית כולה כורעת ,  נקרעת ,  מתרסקת ונאבקת ,  ומשום מה בטוח שראש הממשלה יכול להניף את מטה הקסם ולהציל את העיתון שלו מהבור הכלכלי שאליו נקלע .  כן , " ישראל היום "  גרם נזק לידיעות ,  כן ,  הוא הצעיד הורדה במחירי המודעות .  אבל יש עוד כלי תקשורת שעשה בדיוק את מה ש"ישראל היום "  עשה .  קוראים לו Ynet ,  ומוזס הקים אותו במו ידיו  ( אף אם ,  נודה ,  בלית ברירה )  .  

יצא לי ,  גילוי נאות ,  להיות ממקימי  " ישראל שישבת ",  מגזין סוף השבוע של  " ישראל היום ",  שחזר בימים האחרונים למוקד תשומת הלב ,  כאילו הוא עמד במרכז הדיונים - האם ייצא לאור או לא .  על מה שהלך במערכת  " ישראל היום "  אני מנוע מלדווח מפאת הסכם סודיות ,  אבל על מה שהלך במערכת  " ידיעות אחרונות "  דווקא אפשר לספר ,  ההדים הגיעו אלינו בזמן אמת וגם תועדו אז במדורי הברנז'ה :  אנחת רווחה קולקטיבית פלוס המשפט  " מזה חששנו ?  !  ?  "  אחרי ש"שישבת "  יצא לאור בפעם הראשונה .  והנה ,  נוני נשאר מבוהל ורוטט גם אחרי שהתברר שהאויב הגדול הוא עכבר לבן ומצייץ .  ולמי הוא פונה ?  לראש ממשלה שהוכיח יותר מכל דבר אחר שאין לו שום יכולת להשפיע על שום כלי תקשורת .  את מוטי גילת מעיתון הבית שלו הוא לא מצליח להשתיק ,  אז את התקשורת הוא יציל ,  בזמן שהניו יורק טיימס מפטר מאות ? 
והשני ,  ראש ממשלה שכבר 20 שנה התקשורת חושפת את הפרשיות המביכות והספק-פליליות שבהן נקשר שמו ,  וכלום לא קורה ,  ועדיין הוא בטוח שהתקשורת היא זו שתפיל אותו .  ראש ממשלה שרואה מדי יום כמה מעט השפעה יש לעיתונים ולחברות החדשות ,  ועדיין מוכן לזחול על הרצפה מול רגליו של בעל עיתון ולמכור בזול את ידידיו הקרובים ביותר ,  רכיכות חנופה בפני עצמם ,  רק כדי ששרה תקבל תמונה טובה יותר ב"ידיעות ".  למה ,  בשם כל מה שיקר ,  ביבי לא יורק בבוז על מה שיש לנוני להציע ?  את העדות למידת הכוח וההשפעה המוזסיים הידועים לשמצה ,  הדורסניים והמפחידים ,  קיבלנו במרץ 2015 - אז כשנוני אומר שיעשה הכל כדי שביבי יהיה במשרדו כמה זמן שירצה ,  לא ברור כיצד ביבי שומר על ארשת פנים חתומה ולא פורץ בצחוק .  
מילא ,  מילא שמוזס ונתניהו הם סוחרים גרועים בדמוקרטיה הישראלית ובאינטרסים של העם הישראלי .  מילא .  אבל למה הם צריכים להיות עיוורים ומבוהלים כל כך ?  אם יש סיבה להיות בפניקה היום ,  היא כיוון שהאנשים שאמונים על המשאים והמתנים הקריטיים ביותר למשק ולמדיניות הישראלית הם לא יותר משני בסטיונרים  ( כבודם במקומם מונח )  ,  שמתחריהם כבר לא מאיימים עליהם ועדיין הם מחפשים דרך לדחוק את רגליהם מהשוק ,  שרואים תחנות רוח ומסתערים עליהן כאילו הם ענקים ומפלצות ,  שמערך השיקולים שלהם כשהם אוחזים בעט החתימה הוא מביך ואידיוטי .  תעשו עסקאות על חשבוננו ,  סבבה ,  תמכרו אותנו בזול ,  למה לא ,  אבל לעזאזל ,  לפחות תרוויחו מזה משהו .  

פרשת ביבי-נוני היא קודם כל עסקה בין שני סוחרים גרועים
מהצד האחד ,  מו"ל מבוהל ורוטט ומהצד השני ראש ממשלה שמוכן לזחול על הרצפה עבור סחורה מיושנת ומשומשת .  יובל אביבי ,  ממקימי  " ישראל שישבת "  שחזר בימים האחרונים למוקד תשומת הלב ,  חושב שיותר מהכל מדובר כאן בכמעט עסקה בין שני בסטיונרים .  טור אורח

