נתניהו לפני ההצבעה על הגז : " החלטנו לזוז מהר "
 בפתח הדיון שבו יצביעו השרים לאישור ההחלטה לייצא 40% מהגז הישראלי ,  הגן ראש הממשלה על המהלך שנעשה לטענת מבקריו ללא שקיפות ודיון ציבורי : " לא נסחפנו בגלי הפופוליזם "
 רגע לפני שמתכנסים השרים לאשר את ההחלטה השנויה במחלוקת לייצא 40% מהגז המופק בישראל ,  הגן הבוקר  ( ראשון )  ראש הממשלה ,  בנימין נתניהו ,  על ההחלטה שלטענת מבקריה נעשתה ללא דיון ציבורי . " לא נסחפנו בגלי הפופוליזם ששוטפים את המדינה והעולם ,  ועשינו את הדבר הנכון למדינת ישראל ",  טען נתניהו . " משקיעים יכולים לאבד תקווה ,  יכולים לחשוב שאנחנו ניכנע ללחצי הפופוליזם ,  אבל אנחנו החלטנו לזוז מהר ".   
" אני מביא היום לממשלה את ההחלטה שקיבלתי יחד עם שר האנרגיה סילבן שלום ,  שר האוצר יאיר לפיד ונגיד בנק ישראל סטנלי פישר ,  לאחר דיונים מעמיקים תרתי משמע ,  דיונים בהם ירדנו למעמקי הים ",  המשיך ראש הממשלה .  הוא הסביר כי הגז שבו התברכה ישראל יכול לתת מענה לשני צרכים של ישראל :  לספק אנרגיה זולה יותר ולמלא את קופת המדינה בעשרות מיליארדי שקלים כתוצאה מיצוא הגז . " האיזון בין הדברים הללו הוא לא דבר של מה בכך ,  דנו בזה הרבה זמן ומצאנו את האיזון הנכון ",  הסביר . 
" אני רוצה להגיד דבר אחד יסודי - בלי שיהיה יצוא גז ,  לא יהיה גז לשוק המקומי ",  הדגיש נתניהו . " אלה הכללים הבסיסיים לגבי איך מפיקים גז מהמים .  אם לא יהיה יצוא לא יהיה גז לשוק המקומי ,  ואת הטעות הזו ,  הכניעה לפופוליזם  אסור לעשות .  אנחנו צריכים להוציא את הגז מחוץ למים והשילוב הנכון בין השוק מקומי ליצוא זה מה שאנחנו עושים היום ".  
לדברי נתניהו ,  במשך עשרות שנים ישראל הלכה לחפש גז ולא הצליחה למצוא . " מי שהצליח היו הסקטור הפרטי ,  יזמים שהלכו והסתכנו ויזמו ומצאו ,  וצריך להגיד את זה .  מול השיטפון הפופוליסטי ששוטף גם את מדינת ישראל ,  צריך להגיד את הדבר הזה .  לא צריך לנשל אותם ולא צריך לבטל אותם ,  אבל כן צריך לקחת למדינה את מה שמגיע למדינה וזה מה שאנחנו עושים ".  הוא עוד הוסיף כי ההחלטה מבטיחה את הצרכים של אזרחי מדינת ישראל  גם על ידי הזרמת כסף רב למדינה וגם על ידי הוזלת האנרגיה .  
ביום רביעי הודיע ראש הממשלה על החלטתו בסוגיית יצוא הגז .  במסיבת עיתונאים שקיים נתניהו יחד עם השר לפיד ,  הוא הודיע כי החליט ש-40% מהגז שהתגלה בקידוחים בים התיכון יועבר ליצוא ,  בעוד ש-60% יישארו למילוי צרכיה האנרגטיים של מדינת ישראל .  נתניהו טען כי ההחלטה הזאת תבטיח את צרכיה האנרגטיים של המדינה ל-25 השנים הקרובות .  
ההחלטה לייצא את הגז הישראלי ,  כמו גם ההחלטה להביא את הסוגיה להצבעה בממשלה ,  ולא בכנסת ,  עוררה ביקורת רבה ,  הן בקרב פוליטיקאים והן בקרב הציבור ,  אשר יצא להפגין נגד המהלך .  הבוקר הפגינו כמאה בני אדם מול ישיבת הממשלה ,  ואמש נעצרו שבעה בני אדם במהלך הפגנה באזור כיכר פריז בירושלים .  
חברי כנסת רבים מהאופוזיציה תקפו את המהלך מאז הודיע נתניהו על ההחלטה .  יו"ר האופוזיציה ,  שלי יחימוביץ' ,  הודיעה כי בכוונתה להגיש עתירה לבג"ץ  יחד עם חברי כנסת נוספים מהאופוזיציה וכן עם חבר הכנסת ראובן ריבלין מהליכוד ,  בדרישה לפסול את הליך קבלת ההחלטות בנושא חלוקת הגז הטבעי ,  ולהעביר את ההחלטה בנושא למסלול חקיקה מוסדר . " חזינו כעת במיצג מביש של כניעה ללחצים אדירים של ענקי הגז ,  במסווה קלוש של החלטה מקצועית ",  אמרה יחימוביץ' זמן קצר לאחר מסיבת העיתונאים . " במחטף ובמהירות שאין לה כל הצדקה - כאשר מדובר בהחלטה הגוזרת את עתיד הילדים שלנו ,  קיבלו ארבעה אנשים מבוססים ועשירים החלטה אשר תפגע ברוב המכריע של אזרחי מדינת ישראל .  ההחלטה הזו היא שוד של הציבור ". 
בסוף השבוע ,  פרסם ח"כ איתן כבל  ( העבודה )  סטטוס בפייסבוק ,  ובו טען כי מדובר בהחלטה שתאפשר יצוא מופקר של הגז מבלי לקחת בחשבון את טובת האזרחים בעניין . " התראה :  אם תעברו מחר ליד משרד ראש הממשלה ותריחו ריח חשוד ,  אל לכם להיבהל .  מדובר בריח של תבשיל שמתבשל שם כבר לא מעט זמן מאחורי גבנו ",  פתח כבל את דבריו בפייסבוק . " למי שלא עקב ,  מחר מתכוונת למכור הממשלה את עתיד הגז הטבעי ששייך לכולנו .  בחוסר אחריות מתכוונת הממשלה לאשר בישיבתה יצוא מופקר של כמויות עצומות של גז מבלי לבחון את צרכי המשק הישראלי לטווח הקרוב והרחוק ".  

נתניהו לפני ההצבעה על הגז : " החלטנו לזוז מהר "
 בפתח הדיון שבו יצביעו השרים לאישור ההחלטה לייצא 40% מהגז הישראלי ,  הגן ראש הממשלה על המהלך שנעשה לטענת מבקריו ללא שקיפות ודיון ציבורי : " לא נסחפנו בגלי הפופוליזם "
 
