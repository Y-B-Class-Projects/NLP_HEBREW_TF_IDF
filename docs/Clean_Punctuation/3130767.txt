בלעדי | הזעם ,  הצרחות ואובדן השליטה :  הקלטות שרה נתניהו נחשפות
בהקלטה בלעדית שהגיעה לידי וואלה !  NEWS ,  נשמעת אשת ראש הממשלה בשיחה זועמת עם יועץ בכיר של משפחת נתניהו ,  בתגובה לפרסום ידיעה על פעילותה הציבורית במדור רכילות .  הסיבה לזעם :  בכתבה לא צוין שהיא פסיכולוגית .  משפחת נתניהו : " שרה מקדישה זמן לטיפול בילדים "
 רבות דובר לאורך השנים על ההתנהלות במעונו של ראש הממשלה ;  עובדים שהתלוננו על אלימות מילולית ,  על סביבת עבודה מבזה ועל יחס לא ראוי ,  שמגיע מכיוונה של רעיית ראש הממשלה ,  שרה נתניהו .  למרות שבכמה מקרים תלונות עובדי המעון הגיעו עד למסדרונות בתי המשפט ,  ואף נרשמו פסיקות לטובת חלק מהעובדים - בסביבת משפחת נתניהו טענו פעם אחר פעם ,  כי מדובר במסע רדיפה מתוזמר נגד המשפחה ,  בין אם על רקע אישי או פוליטי .  כעת ,  בהקלטה בלעדית שנחשפת בוואלה !  NEWS ,  ניתנת הצצה ראשונה לאופן שבו נשמעת ומרגישה סביבת העבודה במעון ראש הממשלה .
 ב-10 בנובמבר 2009 פורסמה במדור רכילות ידיעה קצרה - 44 מילים בלבד - שעסקה בשרה נתניהו .  הידיעה הייתה בעלת אופי חיובי ,  החמיאה לנתניהו ופירטה כיצד רעיית ראש הממשלה  " החליטה להירתם ולתת את חסותה לאירוע התרמה ",  באקדמיה למוזיקה ולמחול בירושלים ,  שבה למדו בניה ,  יאיר ואבנר .  

אלא שאותה ידיעה עוררה את זעמה של נתניהו ,  ואת הזעם הזה נאלץ לספוג יועץ בכיר למשפחת נתניהו ,  שעמו שוחחה לאחר פרסום הידיעה וששמו שמור במערכת .  הסיבה לזעמה של רעיית ראש הממשלה :  הידיעה הקצרה והמחמיאה פורסמה מבלי שצוין בה שהיא פסיכולוגית .  פרט לכך ,  הוטרדה נתניהו גם מהעובדה שבכתבה מצוין ש"תואר אשת ראש הממשלה מחייב גם לפעילות ציבורית ".  
בהקלטה שנחשפת כעת ,  נשמעת נתניהו מטיחה בצרחות בעובד הבכיר : " פסי-כו-לו-גית ,  M.A ,  B.A - זהו !  ".  בין הצעקות ,  דורשת נתניהו מהעובד לנזוף בעיתונאי המפרסם על הנוסח ,  והחלה לצטט מהכתבה - ולגעור . " הוא מקבל ממך עכשיו שיחת נזיפה ?  חוץ מזה - נוסח .  'אשת ראש הממשלה ,  מחייב גם פעילות ציבורית' ,  למה ?  !  למה ?  !  ",  ומיד לאחר מכן ממשיכה בצעקות : " אשת ראש הממשלה הזאת עושה פעילות ציבורית כל יום !  בעבודה המקצועית שלה !  ".  
בימים אלה מתנהל משפטה של שירה רבן ,  עובדת משק בית שהועסקה במעון ראש הממשלה ותבעה משרה נתניהו פיצויים בסך 225 אלף שקלים ,  בטענה להתעללות מתמשכת מצדה .  רבן ,  צעירה חרדית בת 24 ,  טענה בתביעתה ש"הועסקה כשפחה ",  וספגה העלבות ,  השפלות והתעמרות מצד נתניהו ,  שלטענתה אף כמעט הכתה אותה .  
רבן סיפרה בין היתר על אותו יום ,  למחרת יום הכיפורים האחרון ,  שלאחריו לא יכלה עוד להמשיך בעבודתה . " היום התחיל בצורה לא טובה ,  מבחינתה ,  בצעקות - 'שירה ,  יאללה יאללה תעשי במקומות אחרים ,  יאללה יאללה תעשי בבית שלך'' .  לטענתה ,  נתניהו  " המשיכה לצווח ,  ובשלב מסוים התחילה להתקרב ,  עם צעקות וידיים באוויר ,  תוך שהיא משתוללת כל הזמן עם האצבעות ,  ועם מחיאות כפיים מחרידות וחזקות תוך כדי הדיבור .  אני לא יודעת למה היא הייתה מוחאת כפיים ככה ,  ונושכת את השפתיים ,  וכל רגע אומרת :  'מה שאני אעשה ,  מה שאני אעשה' ".  
לצד תלונות ותביעות מצדם של עובדים במעון ראש הממשלה ובבית משפחת נתניהו ,  על תנאי העסקה פוגעניים ,  התעמרות והשפלה - בשבוע שעבר נודע כי במשרד ראש הממשלה הורו להציג את אשת ראש הממשלה כ"גברת הראשונה "   ( First Lady )  ,  מונח שאול מהפוליטיקה האמריקנית ,  שיוחס לאשת ראש הממשלה במהלך ביקורו בארץ של סגן נשיא ארצות הברית ,  מייק פנס .  
ראש מחלקת הטקס במשרד החוץ ,  מירון ראובן ,  אמר בשיחה עם  " הארץ "  כי מחלקת הטקס אינה חתומה על המונח . " אולי משרד ראש הממשלה התחיל עם מונחים חדשים ",  אמר ראובן ,  שזומן לשיחת בירור בעקבות דבריו .
 המקרה של שירה רבן בא בהמשך לשורת עובדים לשעבר במעון ,  שהחליטו לתבוע בגין טענותיהם להעסקה פוגענית .  תביעותיהם של מני נפתלי וגיא אליהו ,  שניהם עובדים לשעבר במעון ,  התקבלו בבית הדין האזורי לעבודה בירושלים .  בפברואר 2016 נפסקו פיצויים לטובת נפתלי ,  בין השאר ,  בגין העסקה פוגענית במעון ,  שתוארה כך בפסק הדין : " העדויות הרבות שהוצגו מצביעות על כך שבמעון שררו תנאי העסקה פוגעניים ,  בגין התנהגותה של נתניהו ויחסה אל העובדים ,  שכלל דרישות מוגזמות ,  העלבות ,  השפלות והתפרצויות זעם ".  משום שנתניהו לא הייתה צד בתביעה ,  ערעורה נדחה על הסף .  

גם תביעתו של אליהו בגין העסקה פוגענית התקבלה ,  ובמרץ 2016 פסק בית הדין לעבודה פיצויים לאליהו בסך 120 אלף שקלים ,  מקופת המדינה . " יש לקבל במלואה את טענת התובע ,  כי היה חשוף להעסקה פוגענית במעון ,  אשר באה לידי ביטוי בנזיפות ,  צעקות ,  השפלות ,  דרישות מוגזמות ואף בלתי סבירות ",  כתבה בפסק הדין השופטת דיתה פרוז'ינין ,  שאותה ביקשה נתניהו לפסול בנימוק שהכריעה לטובת נפתלי - ונדחתה .  השופטת הוסיפה לנמק את פסיקתה לטובת אליהו , " כי שררה במעון בתקופת עבודתו אווירה של פחד ,  וכי נדרש לעבוד במשך כל תקופת עבודתו במעון שעות רבות מאוד ,  שאינן מתיישבות עם הוראות חוק שעות עבודה ומנוחה ". 
בשנת 2010 ,  ליליאן פרץ ,  שעבדה כעוזרת בית בבית משפחת נתניהו בקיסריה ,  תבעה את רעיית ראש הממשלה בבית הדין האזורי לעבודה ,  וטענה לתנאי העסקה בלתי הוגנים ,  וכן לשימוש באלימות מילולית מצדה של נתניהו . " העבודה אצל משפחת נתניהו הייתה בלחץ ובעצבים ",  טענה פרץ ,  שסיפרה כי במהלך עבודתה התבקשה לבשל בביתה הפרטי ,  ולא בבית משפחת נתניהו . 
" גז ,  חשמל ,  שמן ,  סירים ,  מים - הכול היה אצלי .  היא אמרה לי לא לבשל אצלה בבית ,  כדי שפיקאסו לא יריח את ריח הטיגונים - ואצלי הבאבא סאלי כן יריח ",  העידה פרץ ב-2012 .  אותה תביעה הסתיימה בפשרה בין הצדדים ,  שפרטיה לא פורסמו .  
שנה וחצי לאחר מכן ,  אשת ראש הממשלה הייתה מעורבת בעימות נוסף עם עובדת בביתה - הפעם היה מדובר בעובדת סיעודית מנפאל ,  שהועסקה לטפל באביה של נתניהו ,  שמואל בן ארצי . " כשהיא כועסת ,  היא לא מדברת יפה .  היא לפעמים מקללת .  היא קראה לי 'זבל נפאלי' ואמרה שאני אישה רעה שגרה בבית שלה ואוכלת אוכל טוב ",  סיפרה אז טארה קומרי . " היא באה אליי ,  רצה לכיוון שלי ,  פחדתי וזזתי אחורה .  בנפילה פתחתי את הסנטר ",  תיארה המטפלת את הוויכוח שבסיומו הוזמן רופא לבית ראש הממשלה .  
העימות הראשון של נתניהו עם עובדת במעון ראש הממשלה ,  היה כבר בשנת 1996 ,  בתחילת הקדנציה הראשונה של בעלה כראש הממשלה - אז פוטרה טניה שאו ,  המטפלת של ילדי ראש הממשלה .  שאו תבעה אז את שרה נתניהו בטענה שהתעללה בה ,  שללה ממנה זכויותיה ופיטרה אותה .  שואו הפסידה בתביעתה לתשלום שעות נוספות ,  וטענותיה על התעמרות הסתיימו בפשרה בין הצדדים .  
מטעמה של משפחת נתניהו נמסר בתגובה : " נמאס כבר מהקלטות הסתר ושבירת כל כללי הפרטיות לצורך הכפשת משפחת נתניהו ,  ורק משפחת נתניהו . 
" לאורך שנים ,  רעיית ראש הממשלה ,  שרה נתניהו ,  מקדישה חלק ניכר מזמנה לטיפול בילדים ,  משפחותיהם וכל המערכת הסובבת אותם כפסיכולוגית מומחית ,  דבר שהתקשורת מעדיפה להעלים יחד עם מגוון פעילויות ציבוריות של הגברת נתניהו ,  בין היתר עבור ניצולי שואה ,  חיילים בודדים ,  ילדים חולי סרטן ומשפחות שכולות . 
" מדובר בפרסום מגמתי ומרושע של הקלטת סתר מלפני תשע שנים !  אין בהקלטה שום עניין לציבור ושום ערך כלשהו ,  אלא מדובר ברכילות צהובה בלבד שכל מטרתה המשך מסע ההכפשה המרושע נגד משפחת נתניהו ". 
ראש הממשלה התייחס לפרסום הקלטות רעייתו בעמוד הפייסבוק שלו ,  שם כתב : " הקלטת הסתר שפורסמה היום בתקשורת היא המשך מסע הצייד הפרוע והאלים שמשתולל נגד משפחתי .  מה 'התגלית הגדולה' שגילו הפעם ?  קלטת מלפני תשע שנים שאין בה כלום .  האם יש אדם שאף פעם לא מתרגז ואומר כמה מילים שלא התכוון אליהן בעידנא דריתחא ?  
" אבל רק במקרה של משפחתי ושלי זה משודר בראש החדשות והופך כלי ניגוח בניסיון המתמשך להפלת הממשלה בראשותי שלא בקלפי .
" זו אותה תקשורת שבמשך עשרות שנים מתעלמת מהפעילות הציבורית העניפה של רעייתי ,  למען ילדים חולי סרטן ,  משפחות שכולות ,  קשישים וניצולי שואה .  הדברים האמיתיים אינם מעניינים את התקשורת ,  שעושה כל מאמץ להסתיר אותם מהציבור .  גם הפעם הניסיון הבזוי הזה לא יצלח .  הציבור חכם ומבין היטב מה באמת קורה כאן ".  

בלעדי | הזעם ,  הצרחות ואובדן השליטה :  הקלטות שרה נתניהו נחשפות
בהקלטה בלעדית שהגיעה לידי וואלה !  NEWS ,  נשמעת אשת ראש הממשלה בשיחה זועמת עם יועץ בכיר של משפחת נתניהו ,  בתגובה לפרסום ידיעה על פעילותה הציבורית במדור רכילות .  הסיבה לזעם :  בכתבה לא צוין שהיא פסיכולוגית .  משפחת נתניהו : " שרה מקדישה זמן לטיפול בילדים "
 
