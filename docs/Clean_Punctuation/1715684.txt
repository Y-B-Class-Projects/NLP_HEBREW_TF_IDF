בנו של רה"מ נתניהו איחר לבסיס - ורותק
רב"ט יאיר נתניהו הגיע באיחור לבסיס דובר צה"ל בו הוא משרת .  בשל כך הוא הוענש ב-10 ימי ריתוק .  נתניהו ערער על משך הריתוק ועונשו הומתק והומר לשמונה ימים .  גורם צבאי : " הבקשה - הליך מקובל בצה"ל "
 רב טוראי יאיר נתניהו ,  בנו של ראש הממשלה בנימין נתניהו ,  רותק באחרונה לבסיסו למשך 10 ימים ,  לאחר שהגיע באיחור לבסיס דובר צה"ל בו הוא משרת .  לאחר קבלת עונשו החליט נתניהו לערער על משך מעצרו ובעקבות כך הומתק עונשו ותקופת הריתוק לבסיס הומרה לשמונה ימים .
 גורם צבאי שהתייחס לקיצור העונש מסר כי  " בקשה להמתקת עונש הינה הליך מקובל בדין המשמעתי בצה"ל .  חיילים וקצינים רבים שנשפטים לעונשים שונים מגישים בקשות כאלה .  הבקשה להמתקת העונש מובאת לשיקול דעת של קצין בכיר מן הקצין ששפט ,  ובמקרים לא מבוטלים ישנה החלטה להמתקת עונש ". 
מדובר צה"ל נמסר בתגובה לדברים כי  " רב"ט יאיר נתניהו נשפט בפני קצין בדרגת סגן אלוף לעונש של 10 ימי ריתוק למחנה בו הוא משרת בגין אי קיום הוראה .  החייל מיצה את זכותו לערער על חומרת העונש וערעורו הובא בפני קצין בדרגת אלוף משנה ,  אשר החליט להמתיק את עונשו ולהמיר את תקופת הריתוק לשמונה ימים .  יחידת דובר צה"ל מתייחסת לרב"ט נתניהו כמו אל כל חייל אחר ביחידה ". 
עדכון ראשון :  20:36

בנו של רה"מ נתניהו איחר לבסיס - ורותק
רב"ט יאיר נתניהו הגיע באיחור לבסיס דובר צה"ל בו הוא משרת .  בשל כך הוא הוענש ב-10 ימי ריתוק .  נתניהו ערער על משך הריתוק ועונשו הומתק והומר לשמונה ימים .  גורם צבאי : " הבקשה - הליך מקובל בצה"ל "
 
