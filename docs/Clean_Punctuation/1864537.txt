שרי השמינייה נוטים לתמוך בחידוש המשא ומתן
פורום שרי השמינייה התכנס לישיבה מרתונית על מנת לדון בהצעת הקוורטט לחידוש המשא ומתן עם הפלסטינים .  בקרב השרים מסתמנת תמיכה במהלך ,  אולם החלטה סופית תתקבל רק לאחר החג
ראש הממשלה ,  בנימין נתניהו ,  כינס אמש  ( שלישי )  את פורום השמינייה לישיבת מרתונית ,  על מנת לדון בהצעת הקוורטט לפתוח במשא ומתן עם הפלסטינים ללא תנאים מוקדמים .  הנטייה בקרב השרים היא לקבל את הצעת הרביעייה הבינלאומית .  עם זאת ,  טרם התקבלה החלטה סופית ויתקיים דיון נוסף בעניין לאחר החג .
 עוד על הצעת הקוורטט לחידוש המשא ומתן:מתווה הקוורטט : " הסכם בין ישראל לפלסטינים ,  תוך שנה"נתניהו יתייעץ עם שרי הממשלה בנוגע להצעת הקוורטטהפלסטינים על מתווה הקוורטט :  מה עם גבולות 67' ? ליברמן :  הודעת הקוורטט עשויה להתניע משא ומתן ישיר
התכנית שהציעה הרביעייה הבינלאומית  ארצות הברית ,  רוסיה ,  האיחוד האירופי והאו"ם ,  כוללת מתווה להשגת הסכם שלום בתום שנה מהתחלת השיחות ,  זאת במידה שמנהיגי שני הצדדים ישתפו פעולה .  לפי המתווה ,  תוך חודש תיקבע פגישת הכנה בין הצדדים ובה יוסכם סדר היום ודרך ההתקדמות במשא ומתן .  באותה פגישה יתחייבו הצדדים להגיע להסכם תוך מסגרת זמן שתוסכם על ידם אך לא יאוחר מסוף 2012 .  
בנוסח ההצעה ,  שהוצגה זמן קצר לאחר נאומיהם של ראש הממשלה בנימין נתניהו ויו"ר הרשות הפלסטינית אבו מאזן בעצרת האו"ם ,  נרשם כי פורום הקוורטט תומך בחזון של שלום בין ישראל לפלסטינים כפי ששורטט על ידי הנשיא אובמה ,  אך לא הופיעה בה כל התייחסות לגבולות 67' .  בנוסף ,  הודגשה בה חשיבות יוזמת השלום הערבית .  
לבסוף ,  קרא הקוורטט לצדדים להימנע מצעדים פרובוקטיביים ,  והדגיש מחדש את המחויבות של שני הצדדים תחת מפת הדרכים .  במקביל ,  התחייבו נציגי הקוורטט להישאר מעורבים באופן פעיל ,  לעודד ולפקח על ההתקדמות .  הם אף הסכימו להיפגש באופן קבוע ולהדריך את השליחים והנציגים על מנת להדק את שיתוף הפעולה .  הם ציינו כי הם מכירים בכך שנדרשים צעדים בוני אמון על מנת שמשא ומתן בין שני הצדדים יצליח .
 מלשכת ראש הממשלה נמסר השבוע כי הם  " מברכים על כל צעד שמקדם משא ומתן ".  בראיון שהעניק לערוצי הטלוויזיה ,  הדגיש ראש הממשלה כי  " מקובל עלינו לחלוטין לפתוח במשא ומתן תוך חודש ".  נתניהו הוסיף בראיון כי הוא  " חסיד של נוסחה מסוימת שתבעתי בקדנציה הקודמת  'ייתנו-יקבלו' .  אני רוצה לדעת אם הפלסטינים מכירים בישראל ,  אם הם מוותרים על זכות השיבה ,  ולא פחות חשוב מזה ,  מה יהיה לישראל מבחינת הסדרי ביטחון וכיצד נמנע מהטרגדיה של ההתנתקות מעזה לחזור על עצמה ".  נתניהו הוסיף כי  " הדרך היחידה היא להיכנס למשא ומתן רציני ,  בו אנחנו לא נדרשים רק לתת ,  אלא גם לקבל ". 
מנגד ,  הפלסטינים מתחו ביקורת על הצעת הקוורטט בטענה שהיא  " חסרה ".  אבו מאזן ,  הודיע בשבת כי יגיב על הודעת הקוורטט רק לאחר שההנהגה הפלסטינית תבחן אותן .  יחד עם זאת ,  הוא הדגיש אבו מאזן בשיחה עם כתבים במטוס בדרכו חזרה מעצרת האו"ם ,  כי הפלסטינים לא ישתפו פעולה עם יוזמות שלא יכללו דרישה להפסקת הבנייה בהתנחלויות ואזכור של גבולות 67' .  שר החוץ הפלסטיני ,  ריאד אל-מאלכי ,  הגיב על הדברים בצורה דומה .  ההנהגה הפלסטינית צפויה להתכנס בימים הקרובים ברמאללה ולדון בהצעה .
 
שרי השמינייה נוטים לתמוך בחידוש המשא ומתן
פורום שרי השמינייה התכנס לישיבה מרתונית על מנת לדון בהצעת הקוורטט לחידוש המשא ומתן עם הפלסטינים .  בקרב השרים מסתמנת תמיכה במהלך ,  אולם החלטה סופית תתקבל רק לאחר החג

