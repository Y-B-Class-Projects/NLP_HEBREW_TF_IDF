נתניהו : " אירן קרובה לפצצה יותר ממה שחושבים "
 ראש הממשלה התייחס לדו"ח סבא"א בישיבת הממשלה שהוקדשה לממצאיו . " בדו"ח נכתבו רק דברים שניתנים להוכחה ",  המשיך , " במציאות ,  יש עוד הרבה דברים שאנחנו רואים "
" אירן קרובה לפצצה יותר ממה שחושבים "   כך אמר היום  ( ראשון )  ראש הממשלה ,  בנימין נתניהו ,  בישיבת הממשלה שהוקדשה לסקירת דו"ח הסוכנות הבינלאומית לאנרגיה אטומית  ( סבא"א )  בעניין תכנית הגרעין האירנית . " בדו"ח נכתבו רק הדברים שניתנים להוכחה ,  עובדות שאפשר לבוא איתן לבית המשפט ",  אמר ראש הממשלה לשרים , " במציאות ,  יש עוד הרבה דברים שאנחנו רואים ".  על רקע פגישתם אתמול של נשיאי ארצות הברית ,  סין ורוסיה ,  קרא ראש הממשלה למדינות המובילות בעולם  " להחליט מה עושים כדי לעצור את אירן .  המאמצים עד עכשיו לא מנעו מהאירנים להתקדם לעבר הפצצה ".  
אירן בדרך לפצצה גרעינית ?  כותרות אחרונותאובמה ונשיאי רוסיה וסין :  תגובה משותפת לאירןנתניהו :  העולם חייב לעצור את המרוץ של אירן לגרעיןמועמדים רפובליקנים הביעו תמיכה בתקיפת אירן
בסקירות המקצועיות שקיבלו שרי הממשלה מנציגי הוועדה לאנרגיה אטומית ,  משרד החוץ והמועצה לביטחון לאומי ,  הסבירו הגורמים המקצועיים כי בדו"ח סבא"א נכלל פירוט רחב אודות העיסוק האירני בגרעין הצבאי ,  שטרם פורסם עד כה .  הדו"ח קובע ,  הדגישו הנציגים ,  כי הפעילות לפיתוח נשק גרעיני התקיימה בוודאות באירן בעבר ונמשכת גם בהווה .  כמו כן ,  הדגישו כי סבא"א קובעת שהמידע מהימן והגיע ממקורות רבים .
" חוות הדעת של סבא"א מוכיחה שאירן מהתלת בעולם ,  ושצריך לפעול בצורה נחרצת כדי למנוע את הסכנה ",  אמר היום גורם מדיני לוואלה !  חדשות .  בירושלים ממשיכים לעקוב בדריכות אחר תגובות הקהילה הבינלאומית לדו"ח סבא"א ,  וכך גם אחר הצהרותיהם המשותפות של נשיאי ארצות הברית ,  רוסיה וסין ,  על צורך ב"תגובה משותפת "  שמטרתה להצר את צעדיה של אירן להגיע לנשק גרעיני .  
במקביל ,  גוברים הקולות בארצות הברית הקוראים לתגובה חריפה יותר של וושינגטון מול טהרן ;  מזכירת המדינה בזמן ממשל בוש ,  קונדוליזה רייס ,  אמרה אתמול כי העולם טרם מיצה  " שלושה אחוזים מהסנקציות האפשריות על אירן ",  ובעימות הרפובליקני בין המתמודדים לנשיאות מטעם המפלגה ב-2012 ,  התחרו המועמדים ביניהם מי יציג עמדה תוקפנית יותר ,  התומכת בתקיפה באירן .  בירושלים ממשיכים להדגיש כי הדרישה הישראלית מהקהילייה הבינלאומית היא ל"סנקציות משתקות שישימו קץ לתכנית הגרעין של אירן ,  ששמה ללעג ולקלס את העולם ". 
לפניות לכתבת :  tal_sh@walla.net.il

נתניהו : " אירן קרובה לפצצה יותר ממה שחושבים "
 ראש הממשלה התייחס לדו"ח סבא"א בישיבת הממשלה שהוקדשה לממצאיו . " בדו"ח נכתבו רק דברים שניתנים להוכחה ",  המשיך , " במציאות ,  יש עוד הרבה דברים שאנחנו רואים "
 
