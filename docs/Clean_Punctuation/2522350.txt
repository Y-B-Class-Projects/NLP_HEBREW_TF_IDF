נתניהו במסר לציבור - ולמופז :  אני לא מפחד ממחאה ולא מזלזל בה
בנאום לסיכום שלוש שנות כהונה - כתגובה למחאה החברתית המתחדשת - אמר נתניהו כי הממשלה הצליחה להשיג הישגים כלכליים מרשימים ולהקל על האזרחים . " הבעיות בקיץ היו אמיתיות "
  ( צילום :  גדעון צנטנר ;  עריכה :  מיכאל ברגמן )  
ראש הממשלה ,  בנימין נתניהו ,  ערך בצהריים  ( שלישי )  מסיבת עיתונאים בירושלים ,  בה הציג את הישגי ממשלתו לרגל שלוש שנים לכינונה .  את עיקר נאומו הקדיש נתניהו להישגים הכלכליים של ממשלתו ,  והבהיר כי הוא מודע לבעיות הכלכליות ,  אך הדגיש כי הוא אינו חושש מהמחאה החברתית שקמה בקיץ ,  ושמארגניה מקווים להזניקה מחדש .  
מסיבת העיתונאים ,  שהתקיימה באולם התדרוכים החדש בלשכת העיתונות הממשלתית ,  נערכה בזמן שצה"ל והמינהל האזרחי נערכים לפינוי מתנחלים ,  שפלשו בצורה לא-חוקית לבית בחברון .  היא לוותה בחוברת שבה נכתב כי אחד מהישגי הממשלה הוא  " חיזוק התכנים הציוניים והיהודיים במערכת החינוך "  ובין היתר , " עריכת ביקורים של אלפי תלמידים במערת המכפלה ".  
ברמיזה ליריביו - בעיקר שאול מופז ,  יו"ר האופוזיציה החדש ,  המציג את עצמו כמנהיג חברתי וכמי שיוביל את המחאה החברתית וידיח את נתניהו מכסאו - אמר נתניהו כי הוא אינו חושש ממחאה ,  אך הבהיר כי הוא אינו מזלזל בבעיות אמיתיות . " הבעיות בקיץ הקודם היו אמיתיות .  אני קשוב להן ,  אני מטפל בהן .  גם מחיר הדלק ,  למשל - זה דבר עולמי שקשור למחירי הסחורות .  המס בישראל על הדלק נמוך מבאירופה ".  כשהתבקש להתייחס אישית למופז ,  ויו"ר העבודה שלי יחימוביץ' ,  אמר נתניהו : " אדם חייב להיות מסוגל לפעול בזירה הבינלאומית ,  ולפעול היטב .  אנחנו לא בבועה מבודדת ". 
ראש הממשלה שירבט ציור על לוח אלקטרוני ,  בו נראה עץ ,  אותו המשיל למדינת ישראל . " ישראל היא כעץ מול הסערה ",  אמר .  לדברי נתניהו ,  ישראל ניצבת מול ארבע סערות עיקריות  סערת הכלכלה ,  הסערה האזורית ,  סערת הסייבר וסערת הביטחון .  את איום הביטחון חילק לתחומים עיקריים :  הגרעין האירני ,  טילים ורקטות שנורים לעבר ישראל וחדירה לגבולות המדינה .
" הסערות האלה בהחלט יכולות להפיל את העץ ",  הזהיר , " אך הממשלה היתה יציבה .  השורשים של העץ הם הערכים ,  והגזע של העץ הוא הכלכלה .  והפירות הם החברה ",  הסביר . " בסיכום שלוש שנים ,  העץ יציב בצורה יוצאת דופן .  השורשים טמונים בקרקע והעץ צומח ומניב פירות ".  
לדברי נתניהו ,  הממשלה רוצה להמשיך לעודד את הצמיחה במשק ,  להוריד את האבטלה ולהקטין את ממדי העונה .  כדי לצמוח ,  אני חייב להתחרות ,  וכדי להתחרות אני חייב לטפח כותרות ,  ולהבטיח שאני פועל נגד מונופולים וקרטלים ".  לדבריו ,  הממשלה תמשיך ליצור מקומות עבודה . " זה המון לעומת מה שאנחנו רואים באירופה .  אחוזי האבטלה במדינת ישראל נמוכים מאוד באופן יחסי .  אנחנו עושים זאת במקביל לצמצום העוני ",  אמר .
 בהתייחסו לנושא האירני ,  אמר נתניהו כי צריך  " לרתום את הקהילה הבינלאומית ללחצים המתגברים .  הוכחנו את היכולת הזו ,  ואנחנו פועלים באופן שיטתי .  יש גם דברים נוספים שאנחנו עושים .  אנחנו מפעילים כוחות גדולים מול הבעיה הזו ".  
בדו"ח סיכום מיוחד שהוכן במשרד ראש הממשלה ,  תחת הכותרת  ? מתחילים שנה רביעית - זאת ממשלה שעושה ?  ,  שהוצג במסיבת העיתונאים ,  ציינו אנשי ראש הממשלה את ההישגים המרכזיים של הממשלה ,  כשבראשם הכלכלה ,  החינוך והביטחון .
 כפי שהדגיש נתניהו בחודשים האחרונים ,  על רקע המשבר העולמי ,  כלכלת ישראל שמרה על יציבות ואף ראתה בשנות כהונת נתניהו עלייה מתמדת בצמיחה ,  וירידה מתמדת בשיעור האבטלה ,  שגם הם נמוכים מהממוצע העולמי .  כמו כן ,  בשנה האחרונה נרשמה עלייה בדירוג האשראי של ישראל .
 ראש הממשלה הקדיש חלק גדול מהדו"ח המסכם לשאלות יוקר המחיה ,  ובין היתר הדגיש בפני הציבור כי בשנה האחרונה הופחת המס על הדלק ב-88 אגורות לליטר ,  מחירי החשמל חזרו כעת לרמתם מלפני ארבע שנים ,  ועל רקע התחזיות לשובה של המחאה החברתית ,  מדגיש את עשיית ממשלתו למען מעצד הביניים ;   ? שינוי עמוק בסדר העדיפויות הכלכלי חברתי ?  ,  מכריז נתניהו בדו"ח ,  ומפרט על חוק חינוך חינם מגיל 3 ,  ורפורמות נוספות בבתי הספר העל יסודיים ובהשכלה הגבוהה .  לא רק במערכת החינוך הכללית השקיעו בממשלת נתניהו ,  אלא גם בתחום הצביון היהודי ;  בין ההישגים שהדו"ח המיוחד שהוכן מפרט נמצא  ? חיזוק התכנים הציוניים והיהודיים במערכת החינוך ?  ,  ביקורים של אלפי תלמידים במערת המכפלה וחידוש חידון התנ"ך למבוגרים .  
הטבות נוספות שסיפקו פיתרון למשבר מעמד הביניים שמצוינות בדו"ח הן תוספת נקודת זיכוי במס להורים עובדים ,  רפורמות בסלולר והרחבת שידורי הטלוויזיה הדיגיטליים .  בתחום הדיור ,  מבקשים אנשי ראש הממשלה להדגיש כי ממשלת נתניהו פעלה רבות להגדלת היצע הדירות שהביאה לירידת מחירי הדירות החדשות ב-13% ,  כמו גם לבנייה ושיווק מאסיביים של עשרות אלפי דירות ויחידות דיור ברחבי הארץ .  
בתחום הביטחוני ,  הדגיש נתניהו כי המיזמים העיקריים שהוביל היו המשך ההצטיידות במערכות כיפת ברזל ,  האצת בניית הגדר בדרום ,  והקמת מטה סייבר לאומי .  נתניהו מדגיש את עשייתו בהגנה על הגבולות ,  בתוכנית שהשיק בשנה האחרונה לטיפול במסתננים הבלתי חוקיים ,  הכוללת בנוסף לגדר בדרום גם אכיפה וחקיקה מוגברים בנושא והקמת מתקני שהייה .  אחת המטרות שנתניהו מצהיר עליהם השכם והערב היא חיבור הנגב והגליל למרכז ,  ובתחום זה מדגיש דו"ח הסיכום כי בשנה האחרונה הושקעו למעלה מעשרה מיליארד שקלים בתשתיות וכבישים ברחבי המדינה ,  כמו גם הקמת מוקדי רפואת חירום וחדרי מיון קדמיים ביישובים בפריפריה .  במשרד ראש הממשלה ציינו גם את הסכם השכר שנחתם עם הרופאים והאחיות ,  שיפור מערך התחבורה ,  כמו גם השקת הרפורמה בשיטור העירוני .  
לפנייה לכתבת :  tal_sh@walla .  net.il 

נתניהו במסר לציבור - ולמופז :  אני לא מפחד ממחאה ולא מזלזל בה
בנאום לסיכום שלוש שנות כהונה - כתגובה למחאה החברתית המתחדשת - אמר נתניהו כי הממשלה הצליחה להשיג הישגים כלכליים מרשימים ולהקל על האזרחים . " הבעיות בקיץ היו אמיתיות "
 
