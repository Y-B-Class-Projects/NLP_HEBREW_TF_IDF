נתניהו :  נשקיע כחצי מיליארד שקל בפיתוח הנגב
בישיבת הממשלה דנו השרים באישור תכנית לפיתוח הנגב בדגש על פיתוח תעוסקה והיי טק .  נתניהו : " הנגב ,  במיוחד באר שבע ,  הופך למרכז חשוב של היי-טק "
" התוכנית הזאת שאנחנו מגישים היום לפיתוח הנגב כרוכה בהשקעה נוספת של חמש מאות מיליון שקל ,  וההשקעה היא בכל התחומים המרכזיים של החיים בנגב ",  כך אמר היום  ( ראשון )  ראש הממשלה בנימין נתניהו בפתח ישיבת הממשלה בה דנו השרים על אישור התכנית . " המטרה היא להעלות את איכות החיים .  התכנית מתרכזת בתעסוקה ,  בדגש על היי-טק .  הנגב ,  במיוחד באר שבע ,  הופך במהירות להיות מרכז חשוב של היי-טק במדינת ישראל ",  אמר נתניהו .  
לדבריו , " התוכנית עוסקת בפיתוח כלכלי ,  בחיזוק רשויות ,  בפתרונות דיור .  היא חובקת את כל היישובים המרכזיים בנגב  את באר שבע ,  את דימונה ,  את ירוחם ,  את ערד ,  את אופקים ,  את המועצה האזורית מרחבים .  היא גם מפתחת את באר שבע כמרכז סייבר ".  נתניהו הוסיף כי  " בשיתוף מטה הסייבר הלאומי אנחנו עושים פרויקטים משותפים שם סביב פארק ההיי-טק בנושא של סייבר ,  וזה גם סימן לעתיד ,  ועתיד טוב לבאר שבע וליישובי הנגב כולו ". 
השר סילבן שלום התייחס גם הוא לתכנית . " היום זה יום מרגש במיוחד עבורי ,  כאיש הנגב ,  כשר לפיתוח הנגב והגליל ,  כאשר אנחנו באים היום עם המענה האזרחי למעבר צה"ל דרומה ".  לדבריו , " משרד הביטחון עושה את הכול כדי להעביר את בסיסי צה"ל .  בשבוע שעבר חנכו את אתר התקשוב ,  אבל אנחנו צריכים לתת גם את המענה האזרחי ,  והממשלה הזאת בראשותך ,  אדוני ,  הבינה שבלי לתת מענה אזרחי נכון לאותם אלה שהם פוטנציאל לעבור - לא יהיה אפשר להעביר אותם לגור בנגב .  אנחנו מקווים שאותם אלפי אנשי קבע שיגיעו עם משפחותיהם ,  ימצאו בנגב את הבית ,  וכדי לאפשר להם לעשות זאת הקמנו מרכז אחד שנקרא One Stop Shop - שבמקום אחד הם יכולים לקבל את כל המידע הנדרש עבורם למקום תעסוקה עבור בן/ בת הזוג ,  לחינוך לילדים ,  לאפשרויות לדיור ולאפשרויות התשתיות ,  התרבות ,  הפנאי ,  ואנחנו מלווים כל אחד מאלה שפונים עד הרגע שהוא משתקע באזור הנגב וגבולו ".  

נתניהו :  נשקיע כחצי מיליארד שקל בפיתוח הנגב
בישיבת הממשלה דנו השרים באישור תכנית לפיתוח הנגב בדגש על פיתוח תעוסקה והיי טק .  נתניהו : " הנגב ,  במיוחד באר שבע ,  הופך למרכז חשוב של היי-טק "
 
