לבני :  האזרחים מיואשים ומחפשים דרכון זר
יו"ר האופוזיציה תקפה את התנהלות ממשלת נתניהו ואמרה כי  " אין לה דרך וחזון  הממשלה עסוקה רק בהישרדות .  אלפים רואים את מה שקורה ומסדרים לעצמם אזרחות שנייה "
 יו"ר האופוזיציה ,  ציפי לבני ,  תקפה אמש  ( רביעי )  את הממשלה והעומד בראשה בנימין נתניהו ,  במהלך כנס של מפלגת קדימה בטירת הכרמל . 
" הציבור בישראל הבין שהממשלה הזו עוסקת אך ורק בדבר אחד  תרגיל בהישרדות פוליטית .  אני רוצה מאוד להתווכח עם ראש הממשלה על דרך ,  אני רוצה לנהל את הוויכוח הזה בכנסת  אבל אין עם מי כי לממשלה הזו אין דרך ואין חזון  רק הישרדות ".  
לבני התייחסה גם למה שכינתה היאוש של אזרחי המדינה . " אני רואה את ייאושם של אזרחים רבים .  מאות אלפים רואים את מה שקורה ומסדרים לעצמם אזרחות שנייה ,  מסדרים לילד לימודים בחו"ל או דירה בחו"ל או אפילו דרכון זר ". 
לצד המתקפה המילולית נגד ראש הממשלה בנימין נתניהו וממשלתו טענה לבני כי קדימה בראשותה תביא לשינוי . " קדימה בהתנהלות שלה מייצגת תקווה שאפשר גם אחרת ואני רוצה שאנשים במקום שיעמדו בתור לשגרירויות זרות כדי לממש תקווה  ישיגו כרטיס חבר בקדימה ויממשו את התקווה ". 
בכנס הפעילים של המפלגה ציינה לבני כי  " כשנכנסתי לפוליטיקה אמרו לי שלא ניתן להתנהל כמו שאני מתנהלת בה .  אני הוכחתי וקדימה הוכיחה שאפשר אחרת .  אנחנו לא מוכנים להרים ידיים מעתידה של מדינת ישראל .  נלך עיר עיר ,  יישוב יישוב  לא נילחם רק ברעות החולות של הממשלה הזו אלא נציג תוכניות בכל תחום .  נדאג לכך שפעם אחת אנשים יגיעו לקלפי ביום הבחירות ויחושו שכאשר הם מצביעים מאחורי הפרגוד וחושבים על ילדיהם ונכדיהם  הם יודעים שיש מפלגה שלא רק מבטיחה לפני הבחירות אלא גם מקיימת לאחריהן  והמפלגה הזו היא קדימה ". 
 ( עדכון ראשון :  22:23 ) 

לבני :  האזרחים מיואשים ומחפשים דרכון זר
יו"ר האופוזיציה תקפה את התנהלות ממשלת נתניהו ואמרה כי  " אין לה דרך וחזון  הממשלה עסוקה רק בהישרדות .  אלפים רואים את מה שקורה ומסדרים לעצמם אזרחות שנייה "
 
