רה"מ : " מסכימים לעקרונותיי ?  ",  לבני : " אל תטיף "
 חילופי האשמות בין רה"מ ליו"ר האופוזיציה במהלך דיון בכנסת .  נתניהו חזר על העקרונות שהציג בארה"ב ושאל את חברי קדימה : " מה לא מקובל עליכם ?  ".  לבני : " לא נשחק במשחק המניפולטיבי שלך "
  ( צילום :  באדיבות ערוץ הכנסת ) 
עימות מילולי בין ראש הממשלה ,  בנימין נתניהו ,  ליו"ר האופוזיציה ,  ציפי לבני ,  בדיון 40 חתימות במליאת הכנסת ,  בנושא  " כישלון ממשלת נתניהו בתחומים המדיני ,  הכלכלי והחברתי ".  נתניהו תקף את קדימה בנאומו ואמר : " הצגתי את עמדותיי בצורה ברורה בנאומי בפני הקונגרס האמריקאי :  הפלסטיניים יכירו בישראל כמדינת הלאום של העם היהודי .  הסיבה שיש כאן סכסוך זה הסירוב להכיר במדינה יהודית בגבולות כלשהם .  אתם מסכימים או לא ?  אני רוצה לדעת ". 
נתניהו הוסיף : " מי מונע מהפלסטינים להיכנס למו"מ ?  אנחנו מנענו מהם ?  אז הנה העיקרון השני :  ההסכם בינינו חייב להביא לסוף הסכסוך ולקץ התביעות .  אתם מסכימים או לא ?  שלישית  בעיית הפליטים הפלסטינים תיפתר מחוץ לגבולות ישראל .  אתם מסכימים או לא ?  אלו העקרונות שהצעתי .  העיקרון הרביעי הוא שהמדינה הפלסטינית תהיה מפורזת כולל נוכחות צבאית רבת שנים לאורך בקעת הירדן .  אתם מסכימים או לא ?  גושי הישובים יישארו בתוך מדינת ישראל .  אתם מסכימים או לא ?  שישית ,  ירושלים תשאר בירתה הריבונית והמאוחדת של ישראל .  לכך אתם מסכימים או לא ?  ". 
אשמח לשמוע אם משהו מהעקרונות הללו איננו מקובל עליכם אז תאמרו זאת בציבור .  אך אם זה מקובל עליכם ,  התייצבו ותתמכו בעמדותינו המדיניות .  ואני מקווה שתעשו סופסוף משהו שהציבור מייחל לו שתתנו תמיכה בעמדות היסוד שמאחדות את רוב רובו של הציבור ,  ותציבו סופסוף את טובת המדינה מעל טובת המפלגה ". 
יו"ר האופוזיציה ציפי לבני השיבה לראש הממשלה : " הציבור ישפוט בין מי שניהל מו"מ ושמר על כל העקרונות החשובים לעם ישראל במחיר פוליטי שהייתי מוכנה לשלם מחוץ לחדר המו"מ ,  לעומת מי שמנסה לעשות תרגילים פוליטיים .  אתה מדבר על כך שבעיות הפליטים יהיו מחוץ לישראל .  אנחנו קיבלנו הכרה לכך ,  איפה היא עכשיו ?  וזה לא קרה בגללנו ,  זה קרה בגללך .  אתה מדבר על מדינה מפורזת .  הם כבר הסכימו לכך ,  אני לא יודעת אם יסכימו בעתיד ". 
לדברי לבני , " אתה מדבר על הגושים ,  אבל גם אתה יודע שגם הפלסטינים יודעים שיהיו התאמות לקווי 67' ,  אבל העקרונות חשובים מכדי לבזבזם על נאומים שתכליתם פוליטיקת פנים במקום מדיניות חוץ .  כשאתה שוחט את האמונות הללו מחובתנו כאופוזיציה לא לשחק את המשחק המניפולטיבי שאתה מנסה לעשות .  העולם מאמץ את הנרטיב הפלסטיני בלי הסכמה על העקרונות החשובים לנו .  לא אתן לאף אחד להטיף לי על האינטרסים הלאומיים שלנו כי אתם שוחקים אותם יום אחר יום .  כל ההסכמות שהגענו אליהן עם העולם ,  נשחקו בשנתיים האחרונות .  לא תקבל הקלות משר ההיסטוריה על זה שנזפת ואמרת ,  ההיסטוריה לא סולחת למי שרק עומד ואומר :  אני צודק ,  ואתה יודע מה  גם הציבור אומר כך ". 

רה"מ : " מסכימים לעקרונותיי ?  ",  לבני : " אל תטיף "
 חילופי האשמות בין רה"מ ליו"ר האופוזיציה במהלך דיון בכנסת .  נתניהו חזר על העקרונות שהציג בארה"ב ושאל את חברי קדימה : " מה לא מקובל עליכם ?  ".  לבני : " לא נשחק במשחק המניפולטיבי שלך "
 
