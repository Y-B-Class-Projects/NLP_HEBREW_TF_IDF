נתניהו למקרון : " יש לקחת ברצינות את האולטימטום של טראמפ על הגרעין "
 ראש הממשלה אמר לנשיא צרפת כי יש להתייחס בכובד ראש לדבריו של נשיא ארצות הברית ,  ולפיהם הוא יצא מהסכם הגרעין אם לא יתוקן בתוך 120 יום . " מי שרוצה להשאיר את ההסכם ,  שישכיל לתקנו ",  אמר נתניהו
ראש הממשלה בנימין נתניהו התריע אתמול  ( שבת )  את נשיא צרפת ,  עמנואל מקרון ,  כי  " יש להתייחס ברצינות "  לאמירתו של נשיא ארצות הברית דונלד טראמפ ,  ולפיה אם אירופה לא תגיע להסדר נפרד בנושא הסכם הגרעין בתוך 120 יום ,  הוא יפרוש ממנו באופן חד-צדדי . " נתניהו אמר לנשיא מקרון ,  שראוי להתייחס ברצינות לאמירתו של הנשיא טראמפ ומי שרוצה להשאיר את הסכם הגרעין ישכיל לתקנו ",  נמסר מלשכת ראש הממשלה .
 כמו כן ,  אמר נתניהו למקרון כי מדינות העולם החופשי  " צריכות לגנות בתוקף את חמשת פשעי המשטר האיראני :  החתירה לנשק גרעיני ,  פיתוח טילים בליסטיים נגד החלטות מועצת הביטחון ,  תמיכת איראן בטרור ,  התוקפנות של איראן באזור והדיכוי האכזרי של אזרחי איראן ".   
" שאף אחד לא יטיל ספק במילותיי ",  הזהיר אתמול טראמפ ,  המעוניין לקשור את תכנית הגרעין של טהראן לתכנית הטילים שלה ,  לבטל את הסעיף שקוצב את משך הזמן שבו העשרת האורניום של טהראן נתונה תחת פיקוח ומגבלות אחרות ,  וכן לאפשר פיקוח בינלאומי על כל האתרים החשודים .  
מוקדם יותר השבוע שוחח נתניהו עם שורה של ראשי מדינות ,  ובהם בריטניה ,  פולין ורומניה ,  על המצב באיראן בצל המחאות נגד השלטון בשבועות האחרונים .  ראש הממשלה אמר למנהיגים כי הוא מצפה מהם להביע סולידריות עם המפגינים באיראן .
 נתניהו עסק גם במצב בסוריה ואמר למנהיגים כי קיים אינטרס אירופי במניעת התבססות איראנית בסוריה ,  וכי הימצאות המליציות השיעיות בה תביא להחרפת המאבק השיעי סוני ולהתחזקות ארגוני טרור כמו דאעש ואל-קאעדה .
  ( עדכון ראשון :  20:23 )  

נתניהו למקרון : " יש לקחת ברצינות את האולטימטום של טראמפ על הגרעין "
 ראש הממשלה אמר לנשיא צרפת כי יש להתייחס בכובד ראש לדבריו של נשיא ארצות הברית ,  ולפיהם הוא יצא מהסכם הגרעין אם לא יתוקן בתוך 120 יום . " מי שרוצה להשאיר את ההסכם ,  שישכיל לתקנו ",  אמר נתניהו

