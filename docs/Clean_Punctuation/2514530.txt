בתום הפגישות : " על ישראל לעכל עמדת ארה"ב - ולהכריע "
 היועץ לביטחון לאומי אמר בתדרוך לכתבים כי פגישתם של נשיא ארה"ב אובמה וראש הממשלה נתניהו הייתה ב"אווירה טובה "  וכי ארה"ב מבינה את עמדת ישראל ואת זכותה להגן על עצמה 
" יש הבדלים בין ישראל וארה"ב אבל בשום פנים ואופן ההבדלים האלה לא צריכים לקחת למדינת ישראל את חופש ההכרעה ",  כך אמר הערב  ( שלישי )  היועץ לביטחון לאומי יעקב עמידרור בתדרוך לעיתונאים ,  בהתייחסו לפגישתם של נשיא ארה"ב ברק אובמה וראש ממשלת ישראל בנימין נתניהו .
" אנחנו ,  כישראלים ,  צריכים לשבת בינינו לבין עצמנו ,  לעכל את מה שנאמר על ידי האמריקאים ופשוט להכריע על סמך האינטרסים של מדינת ישראל ועל סמך ההנחה שמדינת ישראל קמה כדי שתוכל להגן על עצמה ",  הוסיף .  
לדבריו ,  ההישג הכי גדול של ביקור נתניהו בארצות הברית הוא שהובהרה לגמרי העמדה הישראלית . " לעולם ולארה"ב ברור שאי אפשר שתהיה אירן גרעינית .  הדבר הכי חשוב במקרה הזה מעבר לעובדה שאירן הייתה במוקד הביקור ,  היא שהובהרה לגמרי העמדה הישראלית ,  האמריקאים מבינים הרבה יותר טוב את זכותה של ישראל להגן על עצמה ,  זכותנו להגן על עצמנו לא נופלת מזכותו של אף אחד .  נהפוך הוא ,  בניגוד לדיווחים בעיתונות ,  לא ביקשנו מהם כלום ,  ולא דרשנו מהם כלום .  באנו רק כדי להבהיר וכעת כל צד מבין את עמדות הצד השני .  האמריקאים מבינים שיש מידה גדולה של צדק ברצון שלנו להגן על עצמנו וזה דבר מאוד חשוב במערכת היחסים בין המדינות .  במערכת יחסים הבהירות הזו חשובה להמשך הדו-שיח .  כל אחד יודע מאיפה הצד השני יוצא ". 
עמידרור אמר עוד כי  " הנשיא אובמה הבהיר שהכלה אינה מדיניות וזה הישג גדול שלארצות הברית ולעולם כולו ברור שאי אפשר שתהיה אירן גרעינית ".  לדבריו , " יש הבדל בין מעצמה ענקית לבין מדינה קטנה וברור לכולם שההבדלים האלה לא צריכים לקחת ממדינת ישראל את הזכות להגן על עצמה ".  עמידרור הדגיש כי בניגוד לציפיות ולמדווח בעיתונים  " השיחה בין אובמה לנתניהו הייתה כנה ובאווירה מאוד מאוד טובה ". 
עוד כותרות מוועידת איפא"קפנטה באיפא"ק :  נתקוף באירן אם הדיפלומטיה תיכשלנתניהו בוועידת איפא"ק : " אי אפשר לחכות עוד לדיפלומטיה"אובמה : " מעדיף דיפלומטיה ";  נתניהו : " נגן על עצמנו "
 לפניות לכתבת :  tal_sh@walla.com 

בתום הפגישות : " על ישראל לעכל עמדת ארה"ב - ולהכריע "
 היועץ לביטחון לאומי אמר בתדרוך לכתבים כי פגישתם של נשיא ארה"ב אובמה וראש הממשלה נתניהו הייתה ב"אווירה טובה "  וכי ארה"ב מבינה את עמדת ישראל ואת זכותה להגן על עצמה

