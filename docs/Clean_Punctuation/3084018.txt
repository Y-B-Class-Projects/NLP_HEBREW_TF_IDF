דיון סוער על  " חוק הלאום "  בכנסת :  שישה ח"כים הוצאו מהדיון
ראש הממשלה היה אמור להגיע לוועדה ,  אולם ביטל ברגע האחרון את השתתפותו .  טיבי כינה את הצעת החוק  " גזענית ",  והוצא על ידי היו"ר אוחנה .  לבני : " זה חוק קבורה למגילת העצמאות .  רוצים אחדות - תכניסו את המילה 'שוויון' "
 ראש הממשלה בנימין נתניהו ביטל היום  ( רביעי )  ברגע האחרון את הגעתו לדיון הראשון בכנסת על  " חוק הלאום ",  שנועד לקבוע בחוק עדיפות עליונה לאופייה היהודי של המדינה .  יו"ר הועדה המשותפת לוועדת הכנסת ולוועדת החוקה ,  חוק ומשפט ,  בנוגע להצעת חוק יסוד : " ישראל מדינת הלאום של העם היהודי ",  ח"כ אמיר אוחנה  ( הליכוד )  אמר כי נתניהו  " משתתף בהתייעצות ביטחונית דחופה ".  במהלך הדיון ,  שישה חברי כנסת מהאופוזיציה הורחקו ממנו לאחר שקראו קריאות ביניים .  
במקום נתניהו ,  ייצג את הממשלה בדיון שר התיירות יריב לוין .  חבר הכנסת אחמד טיבי  ( הרשימה המשותפת )  כינה את החוק  " גזעני "  והוצא מהדיון .  עוד הוצאו מהדיון מסעוד גנאים ואוסאמה סעדי  ( הרשימה המשותפת )  ,  מיכל רוזין ואילן גילאון  ( מרצ )  ויואל חסון  ( המחנה הציוני )  .
 עוד בוואלה !  NEWS:מ"חוק ירושלים "  ל"חוק הלאום ":  קרב בין הליכוד לבית היהודי חוק הלאום אושר בקריאה טרומית בתום דיון סוער : " יום חג לגזענים "  
ח"כ אוחנה אמר בדיון כי  " מי שטוען שהחוק הוא גזענות כמוהו כטוען שהציונות היא גזענות .  הציונות היא התשובה לגזענות ".  השר לוין ,  ממקדמי החוק ,  הוסיף כי  " הצעת החוק מבטאת את היסודות העמקים ביותר של הציונות ואת היסודות שעל בסיסם נבנתה מדינת ישראל ".  לוין עוד טען כי מדובר ב"מבחן אישי לכל חבר כנסת ",  ואמר : " יש כאן מבחן אישי משמעותי גם ליו"ר הנבחר של מפלגת העבודה אבי גבאי וגם ליו"ר יש עתיד ,  יאיר לפיד .  בהתייחסות שלכם להצעת החוק אתם תיבחנו ,  במעשים ולא בדיבורים ".  
יו"ר האופוזיציה יצחק הרצוג טען כי הקואליציה  " משחקת באש ".  לדבריו , " מדינה שמקיימת דמוקרטיה ואזרחיה שווי זכויות לא צריכה בחוסר ביטחון עצמי להגדיר עצמה שוב ושוב .  לימין יש חוסר ביטחון הכי גדול בנוגע לעתידה של מדינת ישראל .  אתם מכניסים פה אש שתיקרע את המדינה הזאת לגזרים ".  הוא הוסיף : " אין שום צורך בחוק הזה ".  
ח"כ ציפי לבני אמרה במהלך הדיון כי  " זה חוק קבורה למגילת העצמאות .  רוצים אחדות - תכניסו את המילה שוויון ".  לטענתה ,  בפנייה לחברי הקואליציה , " אם היום מוגשת מגילת העצמאות לממשלת ישראל הנוכחית ,  אתם לא יכולים לחתום עליה .  אני ביקשתי להכניס את המילה שוויון לחוק - ואתם דחיתם אותה .  גם בני בגין לא רצה את החוק הזה כי אין בו את המילה שוויון ,  לכן הקמתם את הוועדה הזאת בלעדיו ".   
" מר אוחנה ,  אתה שותף גאה בקהילה הגאה - החוק הזה יפגע גם בשוויון הקהילה ",  הוסיפה . " הדברים של הרב אליהו הבוקר ,  הם אלה שייקבעו אם החוק יעבור ".  לבני עוד אמרה : " מה הבעיה שלכם עם שוויון ?  עזבו את הערבים ,  מה עם הדרוזים ?  הלכתם לנחם אבלים שבוע שעבר את הבנים שלהם ,  תנו להם שוויון ". 
ח"כ זהבה גלאון אמרה כי הדיון הוא  " הצגה של אמיר אוחנה "  שהפך לאחרונה ,  לדבריה ,  ל"קבלן הביצוע של נתניהו ".  לאחר דבריה ,  היא יצאה מהדיון .  נציג יהדות התורה בוועדה ,  ח"כ אורי מקלב ,  החרים את הדיון בטענה כי זה  " לא נמצא בסדרי העדיפויות שלו ". 
יו"ר הרשימה המשותפת איימן עודה טען במהלך הדיון כי  " רק מדינה לא נורמלית מתנהגת בצורה הזאת ".  הוא הוסיף ואמר : " אף חוק אפרטהייד לא ימחק את העובדה שיש במדינה הזאת שני עמים ".  
הקואליציה הודיעה לפני שבוע כי לא תקדם את החוק במושב הנוכחי המסתיים היום חרף דרישתו של נתניהו .  זאת בעקבות דרישת היועץ המשפטי לכנסת עו"ד איל ינון כי אישור החוק בקריאה ראשונה בלוח זמנים קצר  " תפגע בהליך הכנתה ולא תאפשר לכנסת למלא כראוי את תפקידה כרשות מכוננת ".  
בשבועות האחרונים ניסו בקואליציה לגבש נוסח מוסכם ,  אך ההערכה היא כי הנוסח שיובא להצבעה בקריאה ראשונה יעלה ללא הסכמה מלאה על כל סעיפיו ,  ואת המחלוקות ינסו לפתור לקראת ההצבעה בקריאה שניה ושלישית .  הצעת החוק שתקודם מבוססת על החוק שיזם ח"כ אבי דיכטר  ( הליכוד )  ,  שהחל לקדם אותו בחודשים האחרונים .  נתניהו הביע לא פעם בתקופה האחרונה כי הוא רוצה לסיים את החקיקה בקריאה ראשונה במושב הכנסת הנוכחי ,  אך לאור חוות דעתו של היועץ המשפטי ,  ספק אם אכן כך יקרה .
 על פי נוסח החוק המתגבש , " מדינת ישראל היא הבית הלאומי של העם היהודי ,  בו הוא מממש את שאיפתו להגדרה עצמית על פי מורשתו התרבותית וההיסטורית ".  בסעיף נוסף נקבע כי  " הזכות למימוש ההדרה העצמית הלאומית במדינת ישראל ייחודית לעם היהודי "  וכי  " ארץ ישראל היא מולדתו ההיסטורית של העם היהודי ".  בנוסף לכך ,  נכתב כי  " האמור בחוק יסוד זה או בכל דבר חקיקה אחר יפורש לאור הקבוע בסעיף זה ".  
בשני נושאים מרכזיים טרם הצליח צוות השרים לגבש נוסח מוסכם ,  וייתכן כי יכריעו עליו רק לקראת ההצבעה בקריאה שניה ושלישית במושב החורף הבא .  הוויכוח הראשון הוא סביב השאלה אם לקבוע כי מדינת ישראל היא  " מדינה יהודית ודמוקרטית "  או  " מדינה יהודית בעלת משטר דמוקרטית ".  ויכוח נוסף נוגע לסעיף הקובע את מעמדה של השפה הערבית .  לפי נוסח אחד , " לשפה הערבית מעמד מיוחד במדינה ,  ולדובריה זכות נגישות לשונית לשירות המדינה ",  בעוד נוסח אחר קובע כי  " אין באמור בסעיף זה כדי לפגוע במעמד שניתן בפועל לשפה הערבית לפני תחילתו של חוק יסוד זה ". 
 ( עדכון ראשון :  10:11 )  

דיון סוער על  " חוק הלאום "  בכנסת :  שישה ח"כים הוצאו מהדיון
ראש הממשלה היה אמור להגיע לוועדה ,  אולם ביטל ברגע האחרון את השתתפותו .  טיבי כינה את הצעת החוק  " גזענית ",  והוצא על ידי היו"ר אוחנה .  לבני : " זה חוק קבורה למגילת העצמאות .  רוצים אחדות - תכניסו את המילה 'שוויון' "
 
