נתניהו נפגש עם מרקל בדאבוס : " היא מבינה את הדאגות שלנו מהגרעין "
 רה"מ הגיע לפורום הכלכלי ,  שם הוא מנסה ללחוץ על מדינות אירופה לערוך שינויים בהסכם הגרעין ,  על רקע אזהרות טראמפ כי יפרוש מההסכם . " מרקל מבינה שהסכם הגרעין נוגע לדאגה שלנו לאיום על קיומנו ",  אמר נתניהו ,  ששוחח בשולי הוועידה עם נשיא רואנדה .  מחר ייפגש רה"מ עם טראמפ
ראש הממשלה בנימין נתניהו ,  אמר היום  ( רביעי )  לאחר פגישתו עם קנצלרית גרמניה אנגלה מרקל כי האחרונה  " מבינה את הדאגות שלנו ביחס להסכם הגרעין עם איראן ".  הפגישה בין השניים ,  שהתקיימה בשולי הפורום הכלכלי בדאבוס שבשוויץ ,  היא הראשונה מאז נחשפה פרשת הצוללות ,  שגרמה למתיחות בין שתי המדינות .  
לדבריו , " אמרתי שלהערכתי האופציה היחידה הקיימת כעת היא להכניס תיקונים אמיתיים ,  ולא קוסמטיים ,  שימנעו את ההתגרענות של איראן .  ביטאתי את הערכתי למחויבות האמיתית של הקנצלרית לביטחונה של ישראל ".  
עוד אמר נתניהו כי מרקל  " חזרה על המחויבות הזאת ואמרה שהיא מבינה את הדאגות שלנו ביחס להסכם .  היא לא בהכרח מסכימה עם הדרך שבה אנחנו רוצים לטפל בזה ,  אבל היא מבינה שזה נוגע לדאגה שלנו לדברים שיכולים לאיים על עצם קיומנו .  יצאתי מרוצה שעמדותינו הובנו היטב ". 
עוד בוואלה !  NEWS:נתניהו לפני המראתו :  על מרקל ומקרון להכניס שינויים בהסכם הגרעין530 פסיכולוגים קוראים לנתניהו :  עצור את גירוש מבקשי המקלטהאיום האיראני וקידום המו"מ :  טראמפ ונתניהו ייפגשו בדאבוס 
נתניהו צפוי להיפגש ב-20:45 עם נשיא צרפת עמנואל מקרון .  תהיה זו פגישתו השלישית בשנה האחרונה מאז שנבחר האחרון לנשיא .  מחר ייפגש נתניהו עם נשיא ארצות הברית דונלד טראמפ .  
נתניהו פגש בשולי הוועידה גם את נשיא רואנדה פול קגאמה ,  על רקע השאיפה הישראלית לחתום על הסכם גירוש של מסתננים לרואנדה והביקורת הציבורית המתגברת בנושא .  השניים דנו בהסדר הגירוש המתגבש לפליטים ולמסתננים מישראל לאפריקה .  נתניהו וקגאמה נפגשו לאחרונה בספטמבר שעבר ,  והסכימו על גיבוש הסכם חדש בין המדינות .
 עם זאת ,  במקביל להתגברות הביקורת בישראל על הכוונה לגרש את מבקשי המקלט ,  רואנדה הכחישה את קיומו של הסכם סודי עם ישראל והבהירה כי תקבל אליה רק את מי שיעבור מרצון .  סגן שרת החוץ של רואנדה צייץ כי  " רואנדה לעולם לא תקבל כל מהגר שיגורש בניגוד לרצונו ".  
נתניהו התייחס השבוע לביקורת על מדיניות הממשלה בנוגע הפליטים והמסתננים ואמר ש"ההסדרים עם המדינה השלישית מבטיחים ליוצאים מכאן שמירה על ביטחונם האישי .  הם מקבלים אישורי שהייה שמאפשרים מגורים ,  עבודה ,  יכולת להשתלב במדינה .  גם הם ,  באותה מידה שירצו בכך ,  יוכלו לחזור למדינות המוצא שלהם .  הם מקבלים מאתנו סיוע כספי משמעותי ".  
" אל תשכחו שישראל משקיעה הון תועפות בזמן שהייתם כאן ",  אמר נתניהו , " וגם במעבר שלהם למדינה שלישית להמשך חייהם ".  הוא הוסיף כי כל התהליכים הללו מאושרים על ידי המערכת המשפטית ומפוקחים על ידי נציגים רשמיים של ישראל ושל המדינה השלישית ,  רואנדה ".  נתניהו ייפגש בוועידה גם עם ראש ממשלת קנדה ג'סטין טרודו ,  נשיא אוקראינה פטרו פורושנקו ,  נשיא אזרבייג'ן אילהם אלייב וראש ממשלת בלגיה שארל מישל .  
בעוד נתניהו מתכוון לנצל את שהותו כדי לקדם את האינטרסים הישראליים בנושא איראן וללחוץ על מנהיגים בעולם  " לתקן את הסכם הגרעין ",  במסדרונות בדאבוס יסתובב גם שר החוץ האיראני ,  מוחמד ג'וואד זריף .
 גם ראש הממשלה הפלסטיני ,  ראמי חמדאללה ,  הוא בין הדוברים בכנס ,  ועם המשתתפים נמנים גם שורה של בכירים ממדינות המפרץ - שרי חוץ ,  אוצר ואנרגיה מערב הסעודית ,  מקטאר ,  מבחריין ומאיחוד האמירויות הערביות .  מלבד נתניהו ,  גם יו"ר האופוזיציה יצחק הרצוג  ( המחנה הציוני )  צפוי להגיע לדאבוס השנה ולהשתתף במושבי הכינוס ,  שבו משתתפים ,  בנוסף לראשי מדינות ,  גם ראשי תאגידים וחברות בינלאומיות ,  וכלכלנים ומדענים מובילים מכל העולם .
  ( עדכון ראשון :  09:46 )  

נתניהו נפגש עם מרקל בדאבוס : " היא מבינה את הדאגות שלנו מהגרעין "
 רה"מ הגיע לפורום הכלכלי ,  שם הוא מנסה ללחוץ על מדינות אירופה לערוך שינויים בהסכם הגרעין ,  על רקע אזהרות טראמפ כי יפרוש מההסכם . " מרקל מבינה שהסכם הגרעין נוגע לדאגה שלנו לאיום על קיומנו ",  אמר נתניהו ,  ששוחח בשולי הוועידה עם נשיא רואנדה .  מחר ייפגש רה"מ עם טראמפ

