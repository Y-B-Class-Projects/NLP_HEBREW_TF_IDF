הממשלה אישרה :  יוקם צוות שרים לענייני התיישבות
בראש הצוות יעמוד ראש הממשלה ,  וישתתפו בו ליברמן ,  מופז ושרים נוספים .  מטרת הצוות למצוא מענה לבעיות הנוגעות להתיישבות ,  כמו סוגיית פינוי גבעת האולפנה .  ברק התנגד להקמתו
שבועיים לפני המועד שהוגדר לפינוי בתי גבעת האולפנה בבית אל ,  הממשלה אישרה היום  ( ראשון )  את הקמת צוות השרים לענייני התיישבות .  בראשות הוועדה ,  שמוקמת כמענה לבעיות שהעלו שרי הימין במסגרת פתרון לסוגיית בתי גבעת האולפנה ,  יישב ראש הממשלה ,  בנימין נתניהו .  
שר הביטחון ,  אהוד ברק ,  המשנה לראש הממשלה שאול מופז ,  והשר מיכאל איתן התנגדו להקמת הוועדה ,  שמופקדת בין היתר על גיבוש מדיניות הממשלה בנוגע לבנייה בלתי מוסדרת בקרקעות מדינה ובקרקעות פרטיות ,  לרבות סוגיות עקרוניות שיגיעו לערכאות משפטיות .  כמו כן ,  המשנה לראש הממשלה ,  השר סילבן שלום ,  ושרי ישראל ביתנו יצחק אהרונוביץ' ,  סופה לנדבר וסטס מיסזניקוב ,  נמנעו מהצבעה .  
לפי ההצעה שאושרה היום ,  החלטות הוועדה יזכו למעמד של החלטות ממשלה ,  ושרים לא יוכלו לערער עליהן .  עם זאת ,  הוועדה לא תפגע בסמכויותיהם של שר הביטחון ושל צה"ל ,  הריבון בשטח ביהודה ושומרון ,  זאת בניגוד לדרישת שרי הליכוד .  ברק עצמו גם יהיה חבר בוועדה ,  בראשה יעמוד ראש הממשלה ,  ויחד עמו גם שר החוץ ,  אביגדור ליברמן והשרים דניאל הרשקוביץ ,  שאול מופז ,  אלי ישי ,  משה יעלון ,  זאב בנימין בגין ,  יולי אדלשטיין ,  גדעון סער וגלעד ארדן .  
במהלך הדיון ,  הציע השר ברק להוסיף להרכב הוועדה גם את השרים שלום שמחון ,  דן מרידור ומיכאל איתן .  השרים ישראל כץ ולימור לבנת - שרי ליכוד נוספים שלא צורפו לוועדה ,  הביעו גם הם רצון להצטרף אליה .  
מוקדם יותר היום ,  העביר יו"ר מפלגת האיחוד הלאומי ,  ח"כ יעקב  ( כצל'ה )  כץ את לשכתו הפרלמנטרית לשכונת גבעת האולפנה ,  כאקט מחאה סמלי נגד הפינוי .  לדברי כץ ,  שאף קרא לראשי מועצות ואישי ציבור נוספים לנהוג כמוהו ,  המהלך נועד  " למחות ולהתריע על עוולה גדולה של עקירתם מבתיהם בכפייה של 30 משפחות חפות מפשע ".  חבר הכנסת ,  שניסה לקדם את  " חוק ההסדרה "  כדי למנוע את הריסת הבתים בגבעת האולפנה ,  ישהה תחילה במאהל המחאה שהוקם על ידי אנשי ימין במקום ,  ולאחר מכן יעביר את הלשכה לאחד הבתים שצפויים להתפנות בקרוב .  
בשיחה עם וואלה !  חדשות הכחיש כץ כי העברת הלשכה הפרלמנטרית לשכונה השנויה במחלוקת הינה צעד פופוליסטי מצדו .  לדבריו , " אם היו הורסים שכונה בחיפה ,  בכפר סבא או ברהט ,  עשרות אלפים היו באים למחות על כך .  אך כיוון שההליך בבית המשפט בנושא עוד לא הסתיים ,  והשרים יעלון ובגין הגדירו זאת כ'נבלה' ו-'רעה' ,  הדבר שנשאר זה להתפלל ולקוות שהגזירה לא תצא לפועל ".  
עוד באותו נושא:פיצוי לשרים :  יצורפו לוועדה חדשה לענייני התיישבותעלון השבת בבית אל : " על יהודה ושומרון תהיה מלחמה"לקראת הפינוי :  עובדי משרד הביטחון הותקפו באבנים בבית אל
לפניות לכתב :  tal_sh@walla.net.il 

הממשלה אישרה :  יוקם צוות שרים לענייני התיישבות
בראש הצוות יעמוד ראש הממשלה ,  וישתתפו בו ליברמן ,  מופז ושרים נוספים .  מטרת הצוות למצוא מענה לבעיות הנוגעות להתיישבות ,  כמו סוגיית פינוי גבעת האולפנה .  ברק התנגד להקמתו

