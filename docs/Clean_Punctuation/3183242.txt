נתניהו נגד האיחוד האירופי : " העברת הכסף לאיראן - כמו כדור רעל "
 בביקור במדינות הבלטיות תקף ראש הממשלה את החלטת האיחוד האירופי להעביר לטהראן 18 מיליון אירו בניסיון להציל את הסכם הגרעין : " הכסף ילך לטילים ולמשמרות המהפכה ".  הוא קרא לכל המדינות לחדש את הסנקציות : " רק לפני שבועיים איראן ניסתה לבצע פיגוע על אדמת אירופה "
 ראש הממשלה בנימין נתניהו תקף היום  ( שישי )  את האיחוד האירופי וטען כי החלטתו להעביר לאיראן 18 מיליון אירו היא  " טעות גדולה ".  במסיבת עיתונאים משותפת עם ראשי המדינות הבלטיות - ראשי הממשלה של ליטא ,  אסטוניה ולטביה - אמר נתניהו כי  " על כל המדינות לפעול יחד כדי לחדש את הסנקציות על איראן ,  כדי להפעיל עליהם לחץ על מנת שיפסיקו את התוקפנות ויחדלו מפעילות הטרור שלה ".  
" זה כמו כדור רעל לעם איראני ולניסיון לבלום את התוקפנות של איראן באזור ואת הטרור שלה מחוץ לאזור ",  הוסיף נתניהו . " לאן ילך כל הכסף הנוסף ?  הוא ילך לטילים ולמשמרות המהפכה באיראן ,  בסוריה ובמקומות אחרים במזרח התיכון .  איראן ניסתה לבצע התקפת טרור על אדמת אירופה רק לפני שבועיים ,  בזמן ששר החוץ האיראני נפגש עם מנהיגים מאירופה .  זה לא ייאמן ". 
עוד בוואלה !  NEWS:מעטפות הכסף :  דייל חשוד שגנב כספי תרומות מנוסעים לעמותותגשר אחד רחוק מדי :  הפחד הגדול שנוסע על נתיבי איילוןליברמן : " לא מאמין בהסדרה ";  בנט : " טוב שהצטרף לעמדתנו "  
נתניהו נפגש אתמול עם ראש ממשלת ליטא סאוליוס סקוורניאליס בבירת המדינה ,  וילנה .  במסיבת העיתונאים שהתקיימה היום הוא פנה אל ראשי המדינות הבלטיות ואמר : " אני מבקש ,  ללא בושה ,  את עזרתם של ידידיי כאן בתיקון של מה שלדעתי הוא עמדה מעוותת על ישראל באיחוד האירופי .  איני מתכוון למדינות האיחוד ,  אני מדבר על הארגון עצמו ". 
אמש הסכים האיחוד האירופי להעביר כספי סיוע לטהראן ,  כולל למגזר הפרטי ,  כדי לסייע לה מול השפעת הסנקציות האמריקניות .  זאת ,  כחלק מהמהלכים שמקדם הגוש כדי להציל את הסכם הגרעין שנחתם ב-2015 ושממנו פרש נשיא ארצות הברית דונלד טראמפ בחודש מאי האחרון .  טראמפ מעוניין במשא ומתן מחודש שיגביל את תכנית הגרעין של הרפובליקה האסלאמית ואת תכנית הטילים שלה ומעורבותה בסכסוכים באזור ,  אך איראן דחתה את הצעתו על הסף והמנהיג העליון עלי חמינאי אסר על קיום מגעים ישירים עמה .  
הסיוע שהוכרז הוא חלק מחבילה גדולה יותר ,  בגובה 50 מיליון אירו ,  שהקצה האיחוד עבור עזרה לאיראן .  אירופה מנסה לשמור על שיתוף הפעולה המסחרי עם איראן ,  המאיימת לפרוש גם היא מהסכם הגרעין אם לא תהנה מהפירות הכלכליים שלו .  שרת החוץ של האיחוד ,  פדריקה מוגריני ,  מסרה אתמול כי  " חבילת הסיוע החדשה תרחיב את היחסים הכלכליים בתחומים שיטיבו עם האזרחים שלנו ".  

נתניהו נגד האיחוד האירופי : " העברת הכסף לאיראן - כמו כדור רעל "
 בביקור במדינות הבלטיות תקף ראש הממשלה את החלטת האיחוד האירופי להעביר לטהראן 18 מיליון אירו בניסיון להציל את הסכם הגרעין : " הכסף ילך לטילים ולמשמרות המהפכה ".  הוא קרא לכל המדינות לחדש את הסנקציות : " רק לפני שבועיים איראן ניסתה לבצע פיגוע על אדמת אירופה "
 
