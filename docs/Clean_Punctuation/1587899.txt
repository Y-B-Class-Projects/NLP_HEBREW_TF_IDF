רוה"מ פועל למניעת השבתת השירות הלאומי
בעקבות מכתב ששלחו ראשי העמותות המפעילות את מערך השירות הלאומי על חוסר תקציבי שיכול להביא להשבתת המערך החל מהשבוע הבא ,  דנה היום הממשלה בסוגיית המחוסר בתקציב
שר המדע ,  פרופסור דניאל הרשקוביץ' ,  העלה היום  ( שני )  בישיבת הממשלה את סוגיית המחסור בתקציב העמותות השירות הלאומי .  הרשקוביץ ,  אשר מופקד על מערך השירות הלאומי ,  סקר את הבעיות הניצבות בפני המערך ובכללן מחסור של 45 מיליון שקלים ,  שעלולים להביא לכך כי עבודתם של מתנדבי השירות הלאומי תופסק כבר בשבוע הבא .  בתום הישיבה ,  הורה ראש הממשלה ,  בנימין נתניהו ,  למנכ"ל משרדו ,  אייל גבאי ,  למצוא דרכים למניעת הפסקת פעילות מערך השירות הלאומי .  
אתמול הודיעו ראשי העמותות המפעילות את מערך השירות הלאומי לראש הממשלה ,  בנימין נתניהו ,  ולשר המדע ,  פרופסור דניאל הרשקוביץ' ,  על הפסקת הפעילות של השירות הלאומי החל מ-21 באוקטובר .  העמותות טוענות ,  כי הן אינן יכולות להמשיך את פעילותן בשל אי העברת תקציב להפעלת המתנדבים .  לדבריהן ,  כבר כעת אלפי מתנדבים אינם מקבלים את דמי הכיס להם הם זכאים על פי החוק .
 מדובר באי העברת תקציב בגובה 45 מיליון שקלים למשרד החינוך .  במכתב שנשלח אתמול ,  הדגישו ראשי העמותות כי מעולם לא עמד מפעל השירות הלאומי בפני מצב חמור כל כך וכי הוא נאלץ להילחם כדי לקבל את המינימום ההכרחי שיבטיח את המשך פעילותם של המתנדבים . 
" חשוב להבין כי ההשלכות של הפסקת הפעילות יהיו חמורות ויפגעו בשכבות החלשות ביותר בחברה הישראלית ",  נכתב . " צעד זה יפגע באופן אנוש בכלל מערכת החינוך ובמיוחד בתחום החינוך המיוחד בו משרתים במסירות אין קץ עשרות מתנדבים של השירות הלאומי ". 

רוה"מ פועל למניעת השבתת השירות הלאומי
בעקבות מכתב ששלחו ראשי העמותות המפעילות את מערך השירות הלאומי על חוסר תקציבי שיכול להביא להשבתת המערך החל מהשבוע הבא ,  דנה היום הממשלה בסוגיית המחוסר בתקציב

