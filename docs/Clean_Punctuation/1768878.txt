נתניהו התערב ,  הפרקליטים יחלו במו"מ עם האוצר
פרקליטי המדינה ,  השובתים כבר חודש ,  נענו להצעת לשכת נתניהו למו"מ ישיר עם הממונה על השכר באוצר .  עם פתיחת המו"מ צפויים הקלות בשביתה שמשתקת את מערכת המשפט
פריצת דרך בשביתת הפרקליטים ?  לאחר כחודש של שביתה ,  במהלכה קראו גורמים רבים לראש הממשלה להתערב ,  פנו הערב  ( חמישי )  גורמים בלשכת ראש הממשלה בנימין נתניהו לארגון הפרקליטים ,  והציעו להם להתחיל במשא ומתן ישיר ,  על בסיס יומי ,  עם הממונה על השכר באוצר ,  בליווי נציג של ראש הממשלה .  הערב הודיעו הפרקליטים שהם מקבלים את ההצעה .  בשלב זה עדיין לא נקבע מתי יחל המשא ומתן ,  שילווה ככל הנראה על ידי מזכיר הממשלה צבי האוזר ,  אך ההערכה היא שהוא יפתח בקרוב .  הדיונים יעסקו בכל הסוגיות שבמחלוקת ,  כולל שכר הפרקליטים .  הפרקליטים הודיעו כי הם ממתינים כעת להתייחסות מצדם של ראש הממשלה ושל היועץ המשפטי לממשלה ,  יהודה וינשטיין ,  שתיווך בין הצדדים .   בהודעה שפרסם ארגון הפרקליטים נאמר עוד כי  " כצעד בונה אמון ומתוך תקווה לפריצת דרך משמעותית במו"מ ",  הורה הארגון על שורה של הקלות בשביתה ,  שיכנסו לתוקף עם פתיחת המו"מ .  לאחר שהצדדים ישבו יחד ,  תתיר ועדת החריגים של הארגון לטפל בתיקי ועדות שחרורים חמורים בבתי כלא בכל רחבי הארץ .  
בנוסף ,  במסגרת ההקלות הצפויות ,  יטפלו הפרקליטים בתיקי מעצר בעבירות שעד כה החרימו ,  דוגמת שוד ,  הצתה ,  חטיפה ועבירות סמים חמורות .  הפרקליטים גם הודיעו כי ועדת החריגים תגלה גמישות רבה יותר ותאשר עבודה במקרים חריגים ומיוחדים בתחומי משפט אחרים .
 באוצר הגיבו באיפוק להודעת הפרקליטים ,  והזכירו הצעה אחרת שעלתה במהלך המגעים בין הצדדים . " הצענו לפרקליטים להעביר את הסכסוך לפתרון במוסד לברורות מסוכמת .  ההצעה הזו עומדת בעינה ",  אמר דובר משרד האוצר שלומי שפר .
 
נתניהו התערב ,  הפרקליטים יחלו במו"מ עם האוצר
פרקליטי המדינה ,  השובתים כבר חודש ,  נענו להצעת לשכת נתניהו למו"מ ישיר עם הממונה על השכר באוצר .  עם פתיחת המו"מ צפויים הקלות בשביתה שמשתקת את מערכת המשפט

