אנשי רוח : " דגל שחור "  מעל התוכנית לתקיפה באירן
אקדמאים בכירים ואישי ציבור פרסמו גילוי דעת ,  והזהירו :  נתניהו מנסה לגרור את ישראל למערכה שתעכב את תכנית הגרעין האירנית בשנה אחת ,  או כזו שתגרור את ארה"ב לקרב עקוב מדם
אנשי רוח ובכירים באקדמיה ,  לצד סופרים ואמנים שונים ,  שלחו גילוי דעת לראש הממשלה בנימין נתניהו ,  לשרי הממשלה ולנשיא המדינה שמעון פרס ,  בנוגע לתקיפה באירן .  נוסח המכתב פורסם הערב  ( חמישי )  תחת הכותרת  " דגל שחור ",  ונטען בו שמעל התכנית - שלפי פרסומים שונים מקדמים ראש הממשלה ושר הביטחון ,  אהוד ברק  מתנוסס דגל שחור .  
בשונה מגילויי דעת שונים ,  המכתב מתמקד הפעם בקריאה לשקול מחדש את נושא התקיפה בהקשר הישראלי-אמריקאי .  החתומים על גילוי הדעת אינם שוללים לגמרי תקיפה באירן ,  אך מזהירים כי ישראל מנסה לגרור את ארה"ב למלחמה  " על חשבון קורבנות רבים ". 
עשרות הפגינו בת"א : " לעצור את תופי המלחמה "  
לפי מנסחי המכתב ,  ענף חקר ביצועים של חיל האוויר  ( חק"ב )  ,  קבע שתקיפה ישראלית באירן תסיג לאחור את פרויקט הגרעין האירני בלא יותר מאשר שנה .  בתנאים אלה ,  נטען ,  הרי שכל פעולה ישראלית תלויה בקמפיין המשך - שאותו תוביל ארה"ב . " במצב זה ,  דברי נתניהו על 'פעולה ישראלית עצמאית' הם זריית חול בעיניי הציבור ",  נכתב . " מצב זה מחייב את ישראל להגיע לרמת שיתוף הפעולה והאמון הגבוה ביותר עם הממשל האמריקאי ,  אך נתניהו עשה את ההפך הגמור ,  ובמדיניות קיצונית ומתגרה ,  פגע בביטחונה האסטרטגי של ישראל ברגע קריטי ".  
מנסחי המכתב מציעים לממשלה שתי אפשרויות :  תקיפה ישראלית עצמאית באירן ,  באופן שיעכב את פרויקט הגרעין האירני לשנים ארוכות - או תקיפה משולבת עם ארה"ב .  עם זאת ,  קובעים החתומים על גילוי הדעת : " לנתניהו אין אף אחת מהשתיים ".   
" בתנאים אלו ,  הניסיון להמר שתקיפה ,  בניגוד לדעתה המקצועית של כל הצמרת הביטחונית ,  ובניגוד לדעתה של ארה"ב ,  תצליח לגרור את הממשל האמריקאי נגד רצונו למלחמה כעת  רק בגלל שיקולי בחירות אמריקאים ובשל כסף יהודי  הינה הימור חסר אחריות ". 
הכותבים מזהירים כי  " נתניהו אינו יכול להפוך מאות ואלפי חיילי ואזרחי ישראל לקורבנות ,  בתקווה שאולי ,  רק אולי ,  יצליח לגרור בזכות קורבנם את ארה"ב למלחמה ".  לדבריהם ,  ניתן לקבוע ש"יציאה למלחמה בתנאים אלה הינה הימור מופקר "  ושהניסיון לגרור את ארה"ב למלחמה ,  באמצעות קורבנות ישראלים ,  עלול לסכן את הברית האסטרטגית עם ארה"ב ולסכן כך את עצם קיומה . " מעל יציאה למלחמה בתנאים אלו מתנוסס השחור שבדגלים ". 
נתניהו :  אם תהיה ועדת חקירה - אומר שאני האחראי 
בין חותמי המכתב  ( רשימה חלקית )  :
 פרופ' יוסף אגסי ,  פרופ' חיים אדלר ,  פרופ' מיכה אולמן ,  אבנר אזולאי ,  פרופ' ירון אזרחי ,  שולמית אלוני ,  גילה אלמגור ,  פרופ' יהודה באואר ,  פרופ' יהודית בובר אגסי ,  חנוך ברטוב ,  יאיר גרבוז ,  יעל דיין ,  רות דיין ,  פרופ' רות הכהן ,  פרופ' דוד הראל ,  ליה ון ליר ,  ד"ר שמואל חרל"פ ,  דוד טרטקובר ,  פרופ' ירמיהו יובל ,  פרופ' אבנר כ"ץ ,  פרופ' רם לוי ,  ד"ר אלון ליאל ,  אלכס ליבק ,  אחינועם ניני ,  יהושע סובול ,  ארי פולמן ,  פרופ' אוריאל פרוקצ'יה ,  יורם קניוק ,  ספי רכלבסקי ,  פרופ' דוד שולמן ופרופ' זאב תדמור .  

אנשי רוח : " דגל שחור "  מעל התוכנית לתקיפה באירן
אקדמאים בכירים ואישי ציבור פרסמו גילוי דעת ,  והזהירו :  נתניהו מנסה לגרור את ישראל למערכה שתעכב את תכנית הגרעין האירנית בשנה אחת ,  או כזו שתגרור את ארה"ב לקרב עקוב מדם

