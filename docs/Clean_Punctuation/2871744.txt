המפלגות החרדיות נגד דרישת כחלון לקיצוץ : " איתנו לא מפרים הסכמים "
 בש"ס וביהדות התורה דוחים על הסף את ניסיונותיו של שר האוצר לחתוך בקצבאות הילדים ובסעיפים אחרים שעליהם סיכמו בהסכמים הקואליציוניים . " אם נתניהו מחפש שותפים אחרים ,  הוא מוזמן לנסות אותנו "
  ( בשבוע שעבר :  הכנסת אישרה הארכת המועד לאישור התקציב הדו-שנתי )  
הדיונים לקראת תקציב המדינה נמצאים רק בשלב הגישושים ,  אך בקואליציה כבר מורגשת היטב מתיחות סביב דרישתו של שר האוצר משה כחלון מהסיעות החרדיות לוותר על כמחצית מהסכומים שעליהם סוכם בהסכמים הקואליציוניים .  ש"ס ויהדות התורה דחו על הסף דרישה הזו .  
גורמים ביהדות התורה אף איימו כי לא יתמכו בתקציב שלא יכלול עמידה בהסכמים שנחתמו . " אם נתניהו מחפש שותפים אחרים ,  הוא מוזמן לנסות אותנו ",  אמרו בשיחה עם וואלה ! NEWS .  לדבריהם ,  למפלגה אין בעיה עם קיצוץ תקציבי ,  אך הם לא מוכנים שהדבר יבוא על חשבון קצבאות הילדים וסעיפים אחרים שעליהם הוסכם : " אנחנו בעד בדיקת האפשרות לקיצוץ במשרדי הממשלה ,  איפה שאפשר להדק את החגורה ,  אבל לא ניתן לסגת מההסכמים .  הבהרנו את זה לראש הממשלה ,  לממונה על התקציבים באוצר ,  אמיר לוי ,  ולשר כחלון .  לא יהיה דבר כזה שחתמנו על משהו לפני חודש ועכשיו נקצץ בזה .  אנחנו נתנגד אם ינסו להעביר את זה ,  אין פה שאלה בכלל .  אם רוצים אותנו בקואליציה ,  אין דבר כזה להפר הסכם שנחתם איתנו ". 
לקריאה נוספת:בעלי חברה לשלטי חוצות : " ח"כ אורן חזן מתחמק מתשלום"ליצמן על החלטת בג"ץ : " לא מבין את ההתעסקות בתואר"הדיל של נתניהו וליברמן שיבטיח וטו לימין במינוי שופטים לעליון 
בש"ס אמנם לא השמיעו את אותם איומים שנשמעו מכיוון הסיעה החרדית-ליטאית ,  אולם הביעו תמיהה על עצם הצורך לקצץ בהסכמים שנחתמו עמם .  לדברי בכירים במפלגה ,  הדבר אינו מקובל . " ההסכמים נחתמו רק לפני חודשיים .  ראש הממשלה אמר שהם נחתמו על דעתו .  לא קרה שום דבר בחודשיים האלה מבחינה כלכלית שמחייב חזרה מאותם הסכמים .  לא משבר ענק ולא שום דבר שמצדיק את המהלך ",  אמרו .  הדרישה העיקרית של המפלגה מבחינה תקציבית היא יישום של מע"מ אפס על מוצרי יסוד .  
אתמול דווח בוואלה ! NEWS כי בשל חוסר ההסכמות הנוגעות לתקציב לא יתקיים מחר בממשלה דיון בנושא ,  וזאת למרות שהסעיף מופיע בסדר היום .  ההסכמים הקואליציוניים מוערכים בכשמונה מיליארדי שקלים .  במהלך השבוע האחרון התקיימו כמה ישיבות ,  שבמהלכן ניסו ראש הממשלה נתניהו והשר כחלון לשכנע את סגן השר ליצמן ושר הכלכלה דרעי לקצץ או לפרוס לתשלומים כמחצית מהסכום ,  אך ללא הצלחה .
 במקביל ,  מתכוונים בסיעת  " כולנו "  להתעקש על שלושה סעיפים בעלות השלכות תקציביות כבדות משקל :  תוספת שכר לחיילי החובה ,  העלאת קצבאות הזקנה ודמי אבטלה לעצמאים .  לא ברורה העלות הכוללת של שלושת הסעיפים ,  אולם בכולנו היו מי שהעריכו כי מדובר ב"פחות משני מיליארד שקל ".  
לפניות לכתב עמרי נחמיאס :  omri_n@walla.net.il
 ( עדכון ראשון :  23:23 )  

המפלגות החרדיות נגד דרישת כחלון לקיצוץ : " איתנו לא מפרים הסכמים "
 בש"ס וביהדות התורה דוחים על הסף את ניסיונותיו של שר האוצר לחתוך בקצבאות הילדים ובסעיפים אחרים שעליהם סיכמו בהסכמים הקואליציוניים . " אם נתניהו מחפש שותפים אחרים ,  הוא מוזמן לנסות אותנו "
 
