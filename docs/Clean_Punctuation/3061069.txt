נתניהו לאבו מאזן בטקס לחללי פעולות האיבה : " ממן שלום ,  ולא רצח "
 בנאומו בטקס האזכרה השנתי לנפגעי פעולות האיבה בהר הרצל שיגר ראש הממשלה מסר ליו"ר הרשות הפלסטינית ,  שייפגש השבוע עם נשיא ארה"ב בוושינגטון . " אתה רוצה לעשות צעד אמיתי לשלום ?  בטל את התשלומים למרצחים "
 ראש הממשלה בנימין נתניהו קרא היום  ( שני )  ליו"ר הרשות הפלסטינית אבו מאזן במהלך הטקס הממלכתי לנפגעי פעולות האיבה בהר הרצל בירושלים  " לממן שלום ולא טרור ".  הטקס ,  שבו השתתף גם הנשיא ראובן ריבלין הרמטכ"ל גדי איזנקוט ,  ציין את זכרם של 4,128 איש שנהרגו מאז 1860 ,  מהם 11 השנה  האחרונה שבהם היא חנה בלדון ,  סטודנטית מבריטניה שנדקרה למוות בפיגוע ברכבת הקלה בירושלים לפני כשבועיים .  
נתניהו אמר כי  " השכול מנסה לפגוע בכולנו .  חללי פעולות האיבה הם חלק מרכזי מסיפור התקומה שלנו ".  לדבריו , " לכולם שמור מקום בלבנו הדואב ,  וזכרם לא יישכח .  משפחות יקרות ,  אני שותף לכאבכן העמוק .  אני מרכין ראש לזכר יקיריכן .  כל דור בדורו ידע ימים ,  כל דור קבר את מתיו ,  כל דור גילה גבורה פנימית ויצא למלאכתו כשהוא משיב מלחמה לתוקפיו .  הנכונות הזו לא להיכנע היא הסיבה שאנחנו גוברים על הטרור שלא יכול לנו זה מאה שנים .  לפעולות האיבה אופי שפל ופחדני ,  המחבלים שמבצעים אותן תוקפים בכוונת תחילה חפים מפשע .  הם עושים זאת באכזריות נוראית ".  
עוד בוואלה !  NEWS:ישראל מתייחדת עם זכר הנופלים :  אירועי יום הזיכרון לחללי צה"להחדרים שקפאו בזמן :  פרויקט צילומים מיוחד 
נתניהו המשיך לתקוף את הפלסטינים : " כל המרצחים הללו ,  השפלים הללו ,  מקבלים משכורת חודשית מהרשות הפלסטינית .  רצחת יותר ?  קיבלת יותר .  הנשיא עבאס ,  שהולך השבוע לפגישה עם הנשיא טראמפ ,  איך אתה יכול לדבר על שלום ,  ובד בבד לממן רוצחי חפים מפשע ?  בטל את התשלומים למרצחים .  ממן שלום  ולא רצח .  
כולכם מתעלים מעל היגון והצער ,  לעשייה חשובה למען אחרים .  כולכם מהווים סמל לצמיחה מתוך משבר .  אחיי ואחיותיי משפחות יקרות ,  המהלומה שניחתה עליכם כואבת ,  האחדות היא יסוד קיומנו המשותף ויחד נבטיח את הניצחון של הטוב על הרע .  אני מאחל החלמה שלמה לפצועים ,  זכרם של חללי הטרור ופעולות האיבה יהיה חקוק בלבנו לעד ".  
בשבועיים האחרונים ,  לקראת פגישת טראמפ ואבו מאזן ביום רביעי ,  נתניהו מעלה בעקביות את הדרישה שהרשות תפסיק את העברת המשכורות והקצבאות למחבלים ,  המעוגנת בחקיקה רשמית של הרשות ובסעיפים מיוחדים בתקציב שלה ,  שממומן בחלקו מכספים אמריקניים .  השליח המיוחד של טראמפ ,  ג'ייסון גרינבלט ,  כבר העלה את הנושא בפני אבו מאזן כשפגש אותו ברמאללה במרץ ,  והנושא צפוי להיות על סדר היום של הפגישה עם טראמפ ביום רביעי .
 הבוקר בשעה -11:00 נשמעה צפירת זיכרון בת שתי דקות ,  ולאחריה נערכו טקסים ממלכתיים בהר הרצל ובקריית שאול בתל אביב לזכר 23,544 חללי מערכות ישראל .  

נתניהו לאבו מאזן בטקס לחללי פעולות האיבה : " ממן שלום ,  ולא רצח "
 בנאומו בטקס האזכרה השנתי לנפגעי פעולות האיבה בהר הרצל שיגר ראש הממשלה מסר ליו"ר הרשות הפלסטינית ,  שייפגש השבוע עם נשיא ארה"ב בוושינגטון . " אתה רוצה לעשות צעד אמיתי לשלום ?  בטל את התשלומים למרצחים "
 
