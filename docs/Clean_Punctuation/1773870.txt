ברוב של 63 ח"כים :  אושר התקציב הדו שנתי
ברוב גדול אישרה הכנסת את תקציב המדינה לשנים 2011-2012 .  רה"מ : " מדובר בתקציב טוב ואחראי ".  קדימה : " התקציב שאושר לא מייצג את המדינה וצרכיה "
 הכנסת אישרה אמש  ( רביעי )  את חוק התקציב לשנים 2011-2012 ברוב של 63 תומכים מול 33 מתנגדים .  התקציב לשנת 2011 יעמוד על 348 מיליארד שקלים ,  והתקציב ל-2012 יעמוד על 365 מיליארד שקלים .  
עם תום ההצבעות הערב מסתיים מרתון דיונים של שלושה ימים במליאת הכנסת ,  אותו הובילה האופוזיציה בראשות קדימה .  הדיונים התחילו כבר בקיץ ,  בעת אישור התקציב בממשלה ,  ולאחר מכן ,  במשך כחודשיים נערכו דיונים מרתוניים על התקציב בהשתתפות מרבית ועדות הכנסת .  
ראש הממשלה בנימין נתניהו בירך על אישור התקציב וציין ,  כי  " מדובר בתקציב טוב ואחראי - כלכלי וחברתי כאחד - שימשיך להצעיד את כלכלת ישראל בדרך הנכונה .  המדיניות הכלכלית שהנהגתי ,  עם שר האוצר יובל שטייניץ ,  אכן באה לידי ביטוי בצמיחה יוצאת דופן של 4.5% ,  מן הגבוהות במערב ,  וביצירת 100,000 מקומות עבודה ,  בשעה שרוב הכלכלות מקרטעות .  ביום שבואנו מתבשרים על לוויתן גז ענק ,  זה יום לאופטימיות גדולה לשנה הבאה ". 
נתניהו המשיך ואמר ,  כי  " התקציב טוב לבעלי הכנסה נמוכה ,  שבמקום לשלם מס ,  יקבלו באמצעות מס הכנסה שלילי ,  כסף כתמריץ לעבודה .  התקציב טוב לחינוך ,  כי הוא מוסיף שני מיליארד שקלים להשכלה הגבוהה ולבתי הספר בפריפריה .  התקציב טוב לנשים ,  כי הוא מוסיף 700 מיליון שקלים לסבסוד מעונות יום .  הוא טוב לקשישים ,  כי הוא מגדיל את קצבאות הזקנה בלמעלה ממיליארד שקלים .  הוא טוב לנגב והגליל ,  כי הוא מקדם רשת של מסילות וכבישים שיצמצמו את זמן הנסיעה למרכז הארץ .  בניגוד לטענות שהושמעו לאחרונה ,  התקציב מקטין את סך נטל המס ,  ומגדיל את ההכנסה הפנויה של כל העובדים בכל רמות ההכנסה ". 
מפלגת קדימה מסרה בתגובה ,  כי  " תקציב המדינה שעבר חשף את הרכבה האמיתי של ממשלת ישראל .  לראש ממשלת ישראל קוראים אלי ישי ,  למשנה לראש הממשלה קוראים איווט ליברמן ולממלא המקום קוראים יעקב ליצמן .  נתניהו הוא לא ראש ממשלת ישראל אלא צל של אדם שמחלק כספים כדי לשמור על כסאו ".   עוד נמסר ,  כי  " התקציב שאושר לא מייצג את המדינה וצרכיה אלא את הממשלה ותנאיה .  אזרחי ישראל צפו בימים האחרונים במופע מביש ומבזה של סחטנות כלכלית והיעדר מנהיגות שלא היה בה מעולם ודווקא מכירת החיסול הקולקטיבית באישור התקציב הוכיחה - זה נגמר ,  הממשלה הזו בסוף דרכה ". 
יו"ר הועדה לביקורת המדינה ,  ח ? כ יואל חסון  ( קדימה )  ,  אמר כי  " היום עבר תקציב המדינה של הממשלה הצינית ביותר בתולדות המדינה .  אין בתקציב הזה מימון להתמודדות במצבי חירום לא לכבאות והצלה ולא להתמודדות עם רעידות אדמה .  אין כאן בשורה יש כאן בעיקר תקציב שמטרתו היא לשמר את שלטון נתניהו .  רה ? מ קנה חברי כנסת ,  שידל ופיטם והכול בכספי ציבור ". 
חסון אף תקף את ח"כ שלי יחימוביץ'  ( עבודה )  ואמר כי  " לא ניתן להתעלם מהתנהגותה של חברת הכנסת שלי יחימוביץ' שבחודשים האחרונים מול כל במה וכותרת עיתון נלחמה נגד התקציב ודווקא ביום ההצבעה נעלמה .  לא תמכה ולא התנגדה ואף קראה לתקציב הזה 'תקציב סוציאליסטי' .  אפילו רה ? מ לא ידע שהוא מעביר תקציב סוציאליסטי .  יש בהתנהגותה גיחוך ,  פופוליזם ,  חוסר עקביות ובעיקר זלזול בציבור ". 
מהליכוד נמסר בתגובה ,  כי  " הכנסת העבירה היום תקציב מחולל צמיחה ותעסוקה ,  צמצום פערים בחברה ,  בחינוך ובחיזוק הפריפריה .  טענות קדימה שהושמעו במהלך היום ,  המוכתבות על ידי יועצי התקשורת שלהם ,  הופרכו ונבעו מתסכול של חברי קדימה שיודעים שמדובר בתקציב טוב לכלכה הישראלית ולציבור בישראל .  קדימה השאירה את המדינה במצב קשה מכל הבחינות וממשלת הליכוד ממשיכה לתקן את הנזקים שקדימה השאירה .  גם הציבור מבין את זה ,  ולכן הוא ישאיר את קדימה עוד הרבה זמן באופוזיציה ". 
יו"ר ועדת הכספים ,  ח"כ משה גפני  ( יהדות התורה )  אמר כי  " התקציב וחוק ההסדרים הם טובים ומאוזנים .  החוקים שנכנסו לוועדהף יצאו ממנה אחרת לחלוטין .  הוצאנו גזירותצ וביצענו שינויים מרחיקי לכת נוספים ,  לטובת כלל הציבור במדינה ". 
 ( עדכון ראשון :  29.12.2010 ,  21:27 ) 

ברוב של 63 ח"כים :  אושר התקציב הדו שנתי
ברוב גדול אישרה הכנסת את תקציב המדינה לשנים 2011-2012 .  רה"מ : " מדובר בתקציב טוב ואחראי ".  קדימה : " התקציב שאושר לא מייצג את המדינה וצרכיה "
 
