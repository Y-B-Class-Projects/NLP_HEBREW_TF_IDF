דרעי חגג ברית לנכדו  יאיר נתניהו הגיע לברך
במשפחתו של יו"ר ש"ס ביקשו שלא להפוך את האירוע לפוליטי ,  ולכן מלבד הח"כים של המפלגה לא הוזמן אף פוליטיקאי ,  גם לא מיהדות התורה .  נתניהו והרצוג התקשרו למסור את ברכתם
יו"ר ש"ס אריה דרעי חגג בצהריים  ( רביעי )  ברית לנכדו ה-18 בירושלים .  השם שניתן לתינוק הוא רועי ובני המשפחה הסבירו כי זה השם הנבחר גם בשל ראשי התיבות שלו :  רבי עובדיה יוסף .  שני המועמדים לראשות הממשלה ,  בנימין נתניהו ויצחק הרצוג ,  לא נכחו אך התקשרו לאחל מזל טוב .  
מי שמילא את מקומו של נתניהו היה בנו יאיר ,  המיודד עם יענקי דרעי ,  אביו של הפעוט ובנו של אריה .  נתניהו הצעיר הפך באירוע מהר מאד לדמות מבוקשת לצילומי סלפי עם שאר המשתתפים ואף הספיק לשוחח עם הרב הספרדי הראשי לישראל יצחק יוסף .  לפי אחד המשתתפים שהיה עד לשיחה ,  הם דיברו בין היתר על חוג התנ"ך שהתקיים בבית ראש הממשלה .
 כותרות אחרונות בוואלה בחירות :  אישום נגד מרזל סמוך לבחירות :  המשטרה תבחן את העיתויהמפלגה נגד שידורי פורנו פרשה - והעבירה תמיכתה לבנטשני בניו של מרן הביעו תמיכה בש"ס : " לחזק את המפעל הקדוש "
 בברית השתתפו גם חברי הכנסת של ש"ס ,  ההנהגה הרוחנית של המפלגה ובני משפחה .  במשפחה של דרעי ביקשו שלא להפוך את האירוע לפוליטי ,  ומלבד הח"כים של ש"ס לא הוזמנו אף פוליטיקאי ,  גם לא מיהדות התורה .  
בפייסבוק פרסם דרעי סטטוס : " זכיתי היום לשמש כסנדק לנכדי ה-18 בסימן ח"י ,  כן ירבו בעזרת השם .  הנכד נקרא בשם רועי שזה ראשי תיבות רבנו עובדיה יוסף זכותו מגן עלינו אמן ומתוך הפסוק בתהילים 'ה' רועי לא יחסר' ".  דרעי סיים את הפוסט במילים : " ש"ס  המהפכה חוזרת ".  

דרעי חגג ברית לנכדו  יאיר נתניהו הגיע לברך
במשפחתו של יו"ר ש"ס ביקשו שלא להפוך את האירוע לפוליטי ,  ולכן מלבד הח"כים של המפלגה לא הוזמן אף פוליטיקאי ,  גם לא מיהדות התורה .  נתניהו והרצוג התקשרו למסור את ברכתם

