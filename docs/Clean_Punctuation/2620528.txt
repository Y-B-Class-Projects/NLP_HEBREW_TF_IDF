המשא ומתן האמיתי מתנהל בראש של נתניהו
פרק הזמן שהוקצב לראש הממשלה להרכיב קואליציה עומד להסתיים ,  והסוף לא נראה באופק .  מישהו יצטרך להישבר בסוף :  האם זה יהיה בנט ,  לפיד ,  יחימוביץ' - או דווקא נתניהו עצמו ? 
עמוק בתוך השבוע הרביעי למשא ומתן הקואליציוני ,  וההבקעה הפוליטית אינה נראית באופק .  אם ראש הממשלה ,  בנימין נתניהו ,  לא יפתיע  כפי שעשה כמה פעמים בשנים האחרונות  אנו צפויים לעוד שבועיים של ספינים על גבי ספינים .  זה אולי נחמד וממלא היטב את כותרות האתרים ,  מהדורות הטלוויזיה והעיתונים ,  אבל מביא את הדברים לידי אבסורד .  
קחו לדוגמה את ביקורו של נשיא ארצות הברית ,  ברק אובמה .  קשה להפריז בחשיבות הביקור של הנשיא האמריקאי ,  בוודאי על רקע היחסים המורכבים בינו לבין נתניהו .  בלשכת ראש הממשלה עמלים במרץ על הכנת הביקור ,  בלי שהם יודעים מי יהיה לצד נתניהו והנשיא שמעון פרס בקבלת הפנים שתיערך לאובמה בשדה התעופה .  יאיר לפיד בוודאי יהיה שם ,  אבל האם על תקן שר החוץ החדש והדנדש ,  או בכובעו כיו"ר האופוזיציה ?  וציפי לבני  האם תהיה שם בתור מנהלת המו"מ המדיני מול הפלסטינים ,  או כשרה מוחלשת שזה לא מכבר נלקחו ממנה הסמכויות בעניין המדיני בשל דרישת עמיתה החדש לממשלה ,  השר נפתלי בנט ?  
שני משאים ומתנים מהותיים מתנהלים בימים אלו .  הראשון והחשוב מבין השניים נמצא בתוך מוחו של נתניהו ,  ונוגע לשאלה האם לוותר סופית על החרדים לטובת הזוג לפיד-בנט .  אנשים ששוחחו איתו בימים האחרונים התרשמו שההכרעה טרם נפלה .  הקושי של ראש הממשלה לוותר על שותפיו הנוחים ביותר הוא אמיתי .  הוא באמת סומך על נאמנותם ,  בניגוד לשניים שבשפתו של ליברמן עוד עלולים להקים לו ממשלה בתוך ממשלה .  
נתניהו מנסה כל העת לפרק את הבית היהודי או להכניס את מפלגת העבודה לממשלתו ,  בינתיים ללא הצלחה .  למרות שהקשר בינו לבין שלי יחימוביץ' בנוי על הערכה הדדית ,  הרי שהפערים המהותיים בין השניים תהומיים .  יחימוביץ' אמנם הצהירה שלא תשב בממשלת נתניהו ,  אבל תמיד דאגה להוסיף כוכבית : " אלא אם כן נתניהו ימיר את דתו הכלכלית ".  וההמרה הזו לא עומדת על הפרק .  ההבדל בינה לבין נתניהו תהומי .  גורם שמכיר היטב את שתי הגישות הכלכליות אומר שהתיישרות של נתניהו עם הדרך של יחימוביץ' דומה להסכמה שלו לסגת לקווי 67' בלי להשאיר את גושי ההתנחלויות .  זה לא שיש איזה קו אמצע בין השניים .  יחימוביץ' ,  למשל ,  מתנגדת עקרונית לקיצוצים .  אז נאמר שהיא תהיה שרת האוצר  היא זו שתוציא לפועל את הקיצוצים של נתניהו ?  מוטב לה לפרוש מהפוליטיקה הרבה לפני שתעשה את הצעד האובדני הזה .  
המשא ומתן המהותי השני מתנהל במרץ בין יש עתיד לבית היהודי .  לא מדובר סתם על שיחות מזנון בין לפיד לבנט ,  אלא על פגישות של נציגים משתי המפלגות שבהן מלובנות המחלוקות ומתחדדות ההסכמות בנוגע לשורה של נושאים .  לא רק השוויון בנטל או מחירי הדיור עולים על השולחן ,  אפילו סוגיות שוליות יותר כמו זהותו של הרב הראשי הבא באות לידי ביטוי .  נתניהו מביט בעיניים כלות בקשר ההולך ומתחזק בין השניים ,  אבל אל לו לבוא בטענות אלא אל עצמו .  הוא זה שדחף אותם האחד לזרועות השני . " ברית הפלדה "  שנוצרה מהחיבור בין השניים היא כבר על אחריותם הבלעדית .  
במהלך מערכת הבחירות הציעו הפרסומאים של יש עתיד ללפיד לרדת מהמונח  " פוליטיקה חדשה ".  זה מעורפל מדי ,  הם אמרו לו ,  הציבור לא מבין מה זה ומה ההבדל בין הפוליטיקה החדשה לישנה .  בנט ולפיד מרגישים שהמונחים המופשטים שהם טבעו בחודשים האחרונים   " משהו חדש מתחיל "  ו"פוליטיקה חדשה "   באים לידי מימוש בימים אלה .  הסקרים שפורסמו בשבוע האחרון מוכיחים להם שהמפגש ביניהם הוא הדבר הטוב ביותר שיכול היה לקרות ,  אפילו יותר מתפקיד מיניסטריאלי משמעותי זה או אחר .  אבל ירח הדבש הזה יסתיים בתוך כשבועיים ,  ואז תתחיל שגרת הזוגיות השוחקת .  אם ייכנסו לממשלה בתנאים שלהם ,  יצטרכו לפיד ובנט להוכיח לנתניהו ולציבור שפניהם לשותפות אמיתית ,  ושהם לא באו לעשות אקזיט ולפרק את הממשלה מבפנים .  אולי נתניהו ימצמץ הפעם ראשון ,  אבל אם הם יתחילו לזייף ,  כל זיכרונותיהם מפברואר 2013 המתוק ייעלמו כלא היו .  
בשלב הזה נראה שכל הצדדים עוסקים בבניית ביצורים סביב עמדותיהם .  אלא שלחץ הזמן יחל בקרוב לתת את אותותיו .  האם בלון ההתעקשות במו"מ יתפוצץ ?  האם השותפות בין בנט ללפיד תתפוצץ ?  ואולי הפיצוץ יהיה בתוך מפלגת העבודה ,  למרות הכל ?   " בפוליטיקה בלונים לא מתפוצצים בדרך כלל ",  אומר גורם פוליטי , " על פי רוב הם נמוגים ".  זה נכון .  השאלה אם גם זה לא שייך לפוליטיקה הישנה .
 פוסט פוליטי - טורים נוספיםחבל על הזמן שלך ,  אדוני ראש הממשלהפוסט פוליטי :  בנט נפל למלכודת של הליכודפוסט פוליטי :  הפעולה של דיכטר בעורף האויב 

המשא ומתן האמיתי מתנהל בראש של נתניהו
פרק הזמן שהוקצב לראש הממשלה להרכיב קואליציה עומד להסתיים ,  והסוף לא נראה באופק .  מישהו יצטרך להישבר בסוף :  האם זה יהיה בנט ,  לפיד ,  יחימוביץ' - או דווקא נתניהו עצמו ? 

