המדינה לבג"ץ :  פרשת המעונות  בישורת האחרונה לקראת החלטה
בתשובה לעתירה על ההתעכבות בהחלטה אם להעמיד לדין את רעיית ראש הממשלה שרה נתניהו ,  טענה הפרקליטות כי ההחלטה תתקבל בקרוב .  החודש דווח כי היועמ"ש יגיש נגדה כתב אישום על כך שהשתמשה לכאורה בכספי מדינה לצרכים אישיים
הפרקליטות הודיעה היום  ( רביעי )  לבג"צ כי ההחלטה אם להעמיד לדין את רעיית ראש הממשלה שרה נתניהו בפרשת המעונות תתקבל בקרוב .  זאת בתגובה לעתירה ,  שבה נאמר כי התיק נמצא בישורת האחרונה שלו ולכן יש לדחות את העתירה של העיתונאי אורי משגב .  
החודש דווח בחדשות 2 כי היועץ המשפטי לממשלה אביחי מנדלבליט צפוי להודיע על הגשת כתב אישום נגד נתניהו ,  שנחקרה לאחרונה פעם נוספת במשרדי להב 433 .  משפחת נתניהו דחתה את הטענות ומסרה כי  " הגברת נתניהו לא עברה שום עבירה ". 
ההודעה על הגשת כתב האישום נגד רעיית ראש הממשלה צפויה להתרחש לאחר יותר משנה מאז שהעבירה המשטרה המלצה לעשות זאת .  ואולם ,  בפרקליטות ביקשו השלמות חקירה נוספות והתיק הועבר בחזרה אל פרקליטות מחוז ירושלים לצורך כך .
 לקריאה נוספת בנושאמסתמן :  מנדלבליט יודיע על הגשת כתב אישום נגד שרה נתניהופרשת המעונות :  שרה נתניהו נחקרה פעם נוספת בלהב 433 
בין העבירות שנקשרו בשמה של נתניהו הייתה העסקת המטפלת - העוסקת בחשד שמטפלת סיעודית שטיפלה באביה של רעיית ראש הממשלה קיבלה תשלום מכספי המדינה ולא מכספם של הזוג כפי שנדרש בחוק .  
עבירה נוספת  ניפוח הוצאות הארוחות בבית ראש הממשלה  שבה חשודה נתניהו כי דיווחה על מימון ארוחות לכמה אנשים בסכומים גבוהים ממה שהוצא בפועל .  עניין אחר שיוחס לנתניהו הוא העסקת חשמלאי באופן פרטי למרות שלא זכה במכרז ,  והעברת ההוצאות לקופת המדינה .  

המדינה לבג"ץ :  פרשת המעונות  בישורת האחרונה לקראת החלטה
בתשובה לעתירה על ההתעכבות בהחלטה אם להעמיד לדין את רעיית ראש הממשלה שרה נתניהו ,  טענה הפרקליטות כי ההחלטה תתקבל בקרוב .  החודש דווח כי היועמ"ש יגיש נגדה כתב אישום על כך שהשתמשה לכאורה בכספי מדינה לצרכים אישיים

