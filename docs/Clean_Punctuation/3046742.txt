גליק :  אם לא יאשרו לעלות להר הבית  אעתור לבג"ץ נגד נתניהו
בשיחה עם בכיר בקואליציה אמר הח"כ מהליכוד כי ראש הממשלה מונע ממנו לעלות להר הבית ,  למרות שאין התנגדות משטרה .  לדבריו ,  נתניהו הוא היחיד שאוסר עלייה להר הבית ,  ואין לו סמכות לעשות זאת .  אחד מצעדי המחאה בהם נוקט גליק הוא מדיניות של חופש הצבעה מול עמדת הקואליציה
 ( נתניהו נוזף בגליק אחרי שעלה להר הבית : " פעם אחרונה שאתה עושה לי דבר כזה ")  
חברי כנסת שמאיימים כי יפרו משמעת קואליציונית בהצבעות על הצעות חוק במליאה רק כי לא קיבלו את מה שדרשו הפכו כבר לתופעה בכנסת ה-20 .  אך במקרה של ח"כ יהודה גליק  ( הליכוד )  יש לו סיבה טובה לכך .  גליק שהפר לאחרונה כמה פעמים את המשמעת הקואליציונית והצביע במליאה נגד הקואליציה טען בשיחה בפני גורם בכיר בקואליציה כי ראש הממשלה בנימין נתניהו מונע ממנו לעלות להר הבית ,  אף שאין לכך התנגדות מצד המשטרה או גורמים אחרים .  
גליק ציין כי אם בתקופה הקרובה דרישתו לעלות להר הבית תתקל פעם נוספת בהתנגדות מצד נתניהו ,  הוא יעתור לבג"ץ נגד ראש הממשלה והמשטרה בדרישה לאפשר את עלייתם של הח"כים להר הבית .  גליק יטען בעתירה כי אין התנגדות מצד המשטרה לעלות להר הבית וכי לראש הממשלה אין סמכות לאסור את ביקורי הח"כים במקום .  
בחודש שעבר ביטלה ועדת האתיקה של הכנסת את האיסור על חברי הכנסת לעלות להר הבית ,  כפי שהחליטה פעמיים בשנתיים האחרונות ,  לאור המצב הביטחוני .  הוועדה דנה בסוגיה בעקבות פנייה של גליק ,  וקבעה כי הח"כים יוכלו לעלות להר ,  אך ורק בתיאום מלא עם המשטרה ,  אף שאזרחים מן השורה אינם נדרשים לתיאום כזה .  מפקד מחוז ירושלים ,  ניצב יורם הלוי ,  ציין בדיון את  " השיפור הניכר במצב הביטחוני בהר הבית בחודשים האחרונים ,  ואת העובדה שבשנה החולפת ביקרו בהר מספר שיא של יהודים ושל מוסלמים ".  
בשבועות האחרונים ניהל ח"כ גליק שורה של שיחות בנושא עם היועץ המשפטי לממשלה אביחי מנדלבליט ,  בכירים במשטרה וגורמים נוספים .  אחרי שהבין כי נתניהו הוא היחיד שאינו מאפשר את העלייה של הח"כים להר הבית ,  הוא ניסה לתאם עמו פגישה ,  אך בינתיים ניסיונותיו לא צלחו .  
העלייה להר הבית אינה הסיבה היחידה בגינה החליט גליק להפר את המשמעת הקואליציונית .  סיבה נוספת נעוצה בכך שלטענתו ועדת השרים לחקיקה אינה מקדמת הצעות חוק שיזם או שיזמו חבריו בליכוד ,  אך לעומת זאת מעבירה חוקים של הבית היהודי רק משום שיו"ר הוועדה שרת המשפטים איילת שקד חברה במפלגה .  
בעקבות כך ,  גליק נקט במדיניות של חופש הצבעה מול עמדת הקואליציה והכין כבר את העתירה נגד ראש הממשלה והמשטרה .  אם לא תשתנה ההחלטה לאסור על הח"כים את העלייה להר הבית ,  גליק ימשיך במדיניות ההצבעה שנקט בקואליציה ויגיש את העתירה לבג"ץ .  

גליק :  אם לא יאשרו לעלות להר הבית  אעתור לבג"ץ נגד נתניהו
בשיחה עם בכיר בקואליציה אמר הח"כ מהליכוד כי ראש הממשלה מונע ממנו לעלות להר הבית ,  למרות שאין התנגדות משטרה .  לדבריו ,  נתניהו הוא היחיד שאוסר עלייה להר הבית ,  ואין לו סמכות לעשות זאת .  אחד מצעדי המחאה בהם נוקט גליק הוא מדיניות של חופש הצבעה מול עמדת הקואליציה

