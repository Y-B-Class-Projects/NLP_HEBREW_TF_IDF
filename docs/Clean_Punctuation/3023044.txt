נתניהו לתושבי עמונה :  אל תפגעו בחיילים שישתתפו בפינוי
ראש הממשלה ,  בנימין נתניהו ,  פנה היום  ( שישי )  לתושבי המאחז עמונה וקרא להם לנהוג באחריות ולא לפגוע בחיילי צה"ל ובאנשי כוחות הביטחון שיקחו חלק בפעולות לפינוי בתיהם . " אתם נמצאים בתקופה קשה ,  לכם ולבני משפחותיכם ,  לכל עם ישראל ",  פנה נתניהו לתושבים בהודעה מוקלטת שפרסמה לשכתו .  לדבריו , " הממשלה מחויבת להתיישבות ביהודה ושומרון .  אנחנו מחויבים לזה יותר מכל ממשלה אחרת בתולדות המדינה .  לכן שרי הממשלה ואני עשינו כל מאמץ אפשרי ,  כל מאמץ ,  למצוא פתרון שישאיר את המתיישבים במקום ".  עוד אמר נתניהו כי הנחה לזרז הריסת מבנים בלתי חוקיים באזורים נוספים ברחבי המדינה בימים הקרובים . " אני לא מוכן שתהיה איפה ואיפה בנושא אכיפת הבנייה בין אזרחי ישראל ,  בין יהודים וערבים ,  בין אדם לאדם .  אני אאבק על כך שבישראל יהיה חוק אחד לכולם ואכיפה אחת לכולם  דבר שלא היה עד עכשיו במשך עשרות שנים ",  הוסיף . " אני קורא לכל המנהיגים לגלות אחריות לאומית בעת הזאת .  אחדות ישראל היא ערך עליון והיא מקור כוחנו .  אנו עם אחד .  אחים אנחנו "  

נתניהו לתושבי עמונה :  אל תפגעו בחיילים שישתתפו בפינוי
nan
