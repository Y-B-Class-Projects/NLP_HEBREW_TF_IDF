 " פייק ניוז אחד גדול ":  נתניהו מכחיש כי רעייתו ובנו עומתו עם עדי המדינה
למרות הפרסומים בכלי התקשורת ,  טען רה"מ כי  " כתבים ופרשנים נפוחים מחשיבות עצמית מדווחים על עימותים שלא היו ולא נבראו ".  מוקדם יותר התייחס לחקירותיו : " אחגוג את החג עם הרבה חרוסת ואפס מרור "
 ראש הממשלה בנימין נתניהו הכחיש הערב  ( שני )  כי בנו ורעייתו לא עומתו עם עדי המדינה ניר חפץ ושלמה פילבר .  בעמוד הפייסבוק שלו כתב נתניהו  " הנה עוד דוגמה לפייק ניוז היומיומי :  כתבים ופרשנים נפוחים מחשיבות עצמית כמו משה נוסבאום מדווחים על עימותים עם עדי מדינה - דבר שלא היה ולא נברא .  הם ממשיכים לשקר לכם ערב ערב ".  לדבריו , " זה מה שהדיווחים שלהם שווים - פייק ניוז אחד גדול ".  
מוקדם יותר הערב פרסם ראש הממשלה סרטון ובו התייחס לחקירתו הבוקר על ידי חוקרי להב 433 בתיק 4000 .  נתניהו סיפר על מפגשיו עם שרי החוץ של גרמניה וצרפת והוסיף  " כן ,  היה לי עוד מפגש היום ,  בנושא אחר .  גם הוא קשור לביטחון אבל סוג אחר של ביטחון :  הביטחון המוחלט שלי ,  אחרי המפגש הזה כמו המפגשים האחרים ,  שלא יהיה כלום - כי לא היה כלום ".  
" אני רוצה לאחל לכולכם חג פסח כשר ושמח ",  הוסיף נתניהו ,  שנחקר במקביל לרעייתו שרה ולבנו יאיר שנחקר בפעם הראשונה . " תהנו עם המשפחות שלכם .  אני אהנה עם המשפחה שלי .  אני אחגוג את החג הזה בשמחה גדולה ,  בביטחון גדול ,  עם הרבה חרוסת ואפס מרור ". 
ראש הממשלה אמר כי בפגישתו עם השרים מגרמניה ומצרפת  " היו הרבה נושאים שהעלינו אבל הנושא המרכזי הוא הביטחון וכמובן הביטחון מול איראן ותוכנית הגרעין .  הזמן נוקף ,  אנחנו יודעים שהנשיא טראמפ בעוד שבועות אחדים יקבל את החלטתו .  הם רצו לשמוע את דעתנו ומתחשבים בדעתנו ,  רוצים לשמוע אותה .  הערב אני אפגש עם בכירי הקונגרס שמגיעים לכאן ואומר להם את דעתי בדברים הללו וגם בנושאים אחרים ",  הוסיף נתניהו .
 עוד בנושא"היועץ המשפטי לממשלה נפגש עם מקורב רה"מ טרם מינויו"לא היה כלום :  המשבר שיצר נתניהו נועד להשתיק משהו אחרנתניהו : " מהלכים אימים על עדי מדינה ;  אומרים להם ללכלך עלי "  
מוקדם יותר דווח בוואלה !  NEWS כי במרכז חקירת תיק 4000 היוםבלהב 433 עימתו חוקרי המשטרה את החשודים בהם שרה נתניהו ובנה יאיר ,  בעלי חברת בזק שאול אלוביץ' ורעייתו איריס ,  עם עדי המדינה בפרשה ניר חפץ ושלמה פילבר .  העימותים בוצעו בחדרי החקירות כשהם מצולמים במצלמות המשטרה .  מטרת העימות הייתה להציג לחלק מהחשודים את גרסאות עדי המדינה פנים מול פנים .  בין היתר ,  במרכז העימותים היו ההוראות שקיבלו עדי המדינה מהמעורבים וכן פעולות השיבוש שבוצעו עם תחילת החקירה ,  כך על פי החשד .
 חוקרי להב 433 במעונו של נתניהו ברחוב בלפור שבירושלים וחקרו אותו במשך ארבע שעות בפעם השנייה בתיק 4000 ,  המכונה פרשת בזק .  מנכ"לית בזק הפורשת סטלה הנדלר נחקרה גם היא במשרדי להב 433 ,  ואילו ראש לשכת ראש הממשלה לשעבר דוד שרן הגיע גם הוא למסור עדות פתוחה .  
חוקרי היחידה הארצית לאכיפה כלכלית  ( יאל"כ )  בפיקודו של תת-ניצב אלי אסייג ,  הציגו בפני הנחקרים שאלות שעלו בעקבות עדותו של עד המדינה חפץ ,  ששימש יועץ התקשורת של ראש הממשלה ומוכר כמקורבה של רעייתו .  בנוסף ,  שרה ויאיר נתניהו נחקרו בגין שיבוש הליכי חקירה לאחר שעל פי החשד תיאמו עם חפץ העלמת התכתבויות ושיחות ביניהם שעוסקות בפרשה ושיחות שנערכו עם אלוביץ' ורעייתו איריס .
 חקירתו של ראש הממשלה הייתה אמור להתקיים בשבוע שעבר ,  אולם במשטרה החליטו לדחות אותה ,  ככל הנראה לאחר שחלה .  ביום חמישי ,  באירוע הרמת כוסית של הליכוד לקראת פסח ,  אמר נתניהו כי  " יש מי שמפעיל לחץ בלתי פוסק ובריוני על גורמי האכיפה ,  כדי להפיל אותנו ".  הוא ציין כי  " רבים בעם שומעים מה קורה בתקשורת ומרגישים שיש כאן משחק מכור ,  ממש ציד מכשפות ". 
נתניהו הוסיף כי  " הם יודעים שאי אפשר לנצח אותנו בקלפי ,  בדרכים דמוקרטיות ".  לתומכיו אמר ראש הממשלה : " אתם הכוח שלי ".  
לפני כשלושה שבועות נתניהו מתח ביקורת על המשטרה בשל מאמציה לגייס עדי מדינה בחקירותיו ,  לאחר שחפץ חתם על הסדר מסוג זה . " לוקחים אנשים שטוענים שהם ביצעו איזו עבירה ,  מכניסים אותם למעצר ,  מהלכים עליהם אימים ,  אומרים להם 'החיים שלכם הסתיימו ,  החיים של המשפחה שלכם הסתיימו .  אנחנו ניקח מכם כמעט הכול ,  גם את החירות שלכם ".  
" אתם רוצים להיחלץ מזה ?  יש מוצא אחד - לכלכו על נתניהו .  לא חשוב שתגידו שקרים הזויים ,  העיקר - לכלכו על נתניהו' ",  אמר ראש הממשלה .
 נתניהו הוסיף כי  " אני לא נוהג להגיב על הכותרות המרעישות כביכול .  אבל קראתי משהו באחד העיתונים שגורם לי לחרוג ממנהגי .  קראתי על אדם שנלקח לחקירה ,  מפעילים עליו מכבש לחצים ואומרים לו 'שקר ,  תהיה עד מדינה' ,  והוא מסרב ".  לדברי נתניהו , " כשיש משהו אמיתי לא צריך עד מדינה אחד ,  וכשאין שום דבר גם אלף עדי מדינה לא יעזרו .  המרדף האובססיבי הזה אחרי עד מדינה אחד ,  ועוד עד מדינה ,  ועוד אחד ,  זו ההוכחה הטובה ביותר שאין כאן כלום ". 
 ( עדכון ראשון :  18:49 )   

" פייק ניוז אחד גדול ":  נתניהו מכחיש כי רעייתו ובנו עומתו עם עדי המדינה
למרות הפרסומים בכלי התקשורת ,  טען רה"מ כי  " כתבים ופרשנים נפוחים מחשיבות עצמית מדווחים על עימותים שלא היו ולא נבראו ".  מוקדם יותר התייחס לחקירותיו : " אחגוג את החג עם הרבה חרוסת ואפס מרור "
 
