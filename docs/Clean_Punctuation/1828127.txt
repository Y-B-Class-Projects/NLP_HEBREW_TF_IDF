נתניהו : " איש לא יכול לעצור את ההכרה בפלסטין "
 ראש הממשלה נתניהו סבור כי אין שום אפשרות למנוע מהאו"ם להכיר בחודש ספטמבר במדינה פלסטינית .  מצד שני ,  נתניהו סבור כי מהלך ההכרה דרך מועצת הביטחון נועד לכישלון
 ( צילום :  גדעון צנטנר ,  עריכה :  גדי וינסטוק ) 
ראש הממשלה בנימין נתניהו התייחס היום  ( שני )  לכוונת הפלסטינים לבקש מהאו"ם הכרה במדינה הפלסטינית בחודש ספטמבר הקרוב .  בישיבה של ועדת החוץ והביטחון של הכנסת ,  אמר נתניהו כי  " אין בכוחו של איש לעצור את ההחלטה להכרה במדינה פלסטינית בספטמבר בעצרת האו"ם ,  שם ניתן יהיה גם לקבל החלטה שהעולם שטוח .  בלתי אפשרי לקבל הכרה במדינה פלסטינית ,  שלא דרך מועצת הביטחון של האו"ם ודינו של מהלך כזה לכישלון .  אין לנו כל אפשרות לבלום את ההחלטה בעצרת ,  אנו צופים לקבל תמיכה רק של מספר מדינות ". 
ח"כ יצחק הרצוג  ( עבודה )  קטע במהלך הדיון את דברי ראש הממשלה ואמר כי למחרת ההכרזה הפלסטינית על מדינה באו"ם בספטמבר ,  עלולה לפרוץ אינתיפאדה וכי יש למנוע זאת בצעדים אמיצים .  הרצוג אמר כי  " הנשיא אובמה דיבר במפורש על התחשבות בגושי ההתיישבות ואופציית חילופי השטחים וכי זו הנוסחה שהיה נכון להתחיל לקדם אותה ".  הרצוג הסביר כי יש לתמוך בהקמת מדינה פלסטינית בתמורה לחזרה למשא ומתן לשלום .
 מאוחר יותר ,  במהלך ישיבה של סיעת הליכוד ,  הודה ראש הממשלה לחברי סיעתו על תמיכתם בו במהלך ביקורו בוושינגטון . " אני מודע לכך שיש לחלק מכם דעות אחרות ,  ולכן אני מעריך אתכם שבעתיים .  החשוב ביותר היה ללכד את העם בישראל ואת העם האמריקאי סביב יתדות שהן יסודות קיומנו כאן ",  אמר נתניהו .  
נתניהו הוסיף כי  " העת הזו היא עת לאחדות בתוך עמנו ,  בתוך הכנסת ומחוצה לה .  אנחנו מסכימים על העיקר וזה הזמן להתאחד סביבו .  זה נכון תמיד אבל בעיקר בזמן שהמזרח התיכון עובר שינויים כל כך מפליגים .  נבצר את עוצמתה של ישראל ובסוף לא רק נבטיח את ביטחוננו אלא את הסיכוי היחיד לשלום אמת עם שכנינו ". 

נתניהו : " איש לא יכול לעצור את ההכרה בפלסטין "
 ראש הממשלה נתניהו סבור כי אין שום אפשרות למנוע מהאו"ם להכיר בחודש ספטמבר במדינה פלסטינית .  מצד שני ,  נתניהו סבור כי מהלך ההכרה דרך מועצת הביטחון נועד לכישלון

