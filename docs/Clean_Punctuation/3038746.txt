משפחת גולדין : " יש כעת הזדמנות להחזיר את גופת הדר ,  ונתניהו יודע את זה "
 אמו של החייל שנהרג ב"צוק איתן "  אמרה בריאיון ליעקב אילון כי היא מנועה מלהרחיב על חלון ההזדמנויות להשבת הגופה לקבורה .  חמאס :  קיבלנו הצעה חדשה מישראל ,  אך היא אינה עונה על הדרישות המינימליות שלנו
משפחתו של הדר גולדין טוענת כי נפתח חלון הזדמנויות להשיב את גופתו של יקירם ,  שנהרג במבצע  " צוק איתן "  באוגוסט 2014 . " אנחנו יודעים שיש עכשיו הזדמנות מול חמאס להביא לפתרון הסאגה הזו ,  וראש הממשלה יודע את זה .  אני לא יכולה להרחיב על זה את הדיבור ",  אמרה אמו של החלל ,  לאה גולדין ,  בריאיון לתכנית וואלה !  TALK עם יעקב אילון .  הריאיון המלא יתפרסם מחר .  היום הודיעה הזרוע הצבאית של הארגון ,  גדודי עז א-דין אל-קאסם ,  כי היא קיבלה הצעה חדשה מישראל דרך מתווכים ,  אולם לדבריה היא אינה עונה על הדרישות המינימליות שלה . 
" אנחנו ,  משפחת גולדין ,  לא שלחנו את הדר וצור  ( אחיו התאום )  לעזה .  המדינה שלחה אותם לעזה ,  זאת אומרת המדינה צריכה להביא את הפתרון איך להחזיר אותם ",  אמרה לאה . " מי שלא יודע להחזיר חיילים מהקרב ,  אין לו מנדט לשלוח אותם לקרב ".  לדבריה , " ראש הממשלה באמצעות ספינים בפייסבוק מעביר אלינו את האחריות והופך אותנו למשפחה שכולה ,  אומללה ,  עם ראיית עולם צרה מאוד ,  שעובדת נגד האינטרס של מדינת ישראל .  אנחנו משפחה אומללה ,  עצובה ,  אבל אין לנו זמן לבכות את בננו ,  ואולי עוד לא התחלנו להתאבל ,  כי המשימה שלנו זה להביא אותו חזרה לקבר ישראל ".  
ממשרד ראש הממשלה נמסר בתגובה : " ראש הממשלה נתניהו מוקיר מאוד את משפחות גולדין ואת משפחת שאול ועושה כל מאמץ להשיב את גופות הדר ז"ל ואורון ז"ל לישראל ,  תוך שמירה על האינטרס הלאומי של מדינת ישראל ובחינת כלל השיקולים הכרוכים בכך .  בפגישות נאמר למשפחת גולדין  ( וישנם עוד עדים לכך )  ,  כי לא סביר שיתקיים הסדר או הסכם מול חמאס ללא הסדרת נושא השבת הבנים . 
" ישראל פועלת בכל זמן ובכל דרך להשיב חללי צה"ל ואזרחי ישראל המוחזקים בידי חמאס ברצועת עזה .  הגורמים העוסקים בנושא בשליחות ראש הממשלה מקיימים קשר ועדכונים קבועים ושוטפים עם משפחת גולדין .  ישראל תמשיך במאמציה להשלמת המשימה להשבת החיילים והאזרחים לגבולם ולמשפחותיהם ". 
 ( עדכון ראשון :  9:00 )  

משפחת גולדין : " יש כעת הזדמנות להחזיר את גופת הדר ,  ונתניהו יודע את זה "
 אמו של החייל שנהרג ב"צוק איתן "  אמרה בריאיון ליעקב אילון כי היא מנועה מלהרחיב על חלון ההזדמנויות להשבת הגופה לקבורה .  חמאס :  קיבלנו הצעה חדשה מישראל ,  אך היא אינה עונה על הדרישות המינימליות שלנו

