התפתחות בחקירת תיק 2000 :  ח"כ איתן כבל ונוני מוזס נחקרו באזהרה
חבר הכנסת מהמחנה הציוני ומו"ל ידיעות אחרונות זומנו לחקירה ביחידת להב 433 ,  במסגרת חקירת השיחות בין מוזס לבין ראש הממשלה נתניהו סביב קידום חוק  " ישראל היום "  בכנסת הקודמת .  יו"ר הכנסת עודכן בזימונו של כבל לחקירה .  גבאי : " מאחל לכבל שהדברים יתבהרו בהקדם "
 התפתחות משמעותית נרשמה היום  ( חמישי )  בחקירת תיק 2000 כשחבר הכנסת איתן כבל  ( המחנה הציוני )  ומו"ל ידיעות אחרונות נוני מוזס זומנו לחקירה תחת אזהרה במשרדי יחידת להב 433 בלוד .  חבר הכנסת כבל נחקר במשך כמה שעות בגין עבירות מרמה ושוחד בחשד שסייע להעביר את  " חוק ישראל היום "  בכנסת הקודמת ,  שהיה צפוי לסייע לעיתונו של מוזס .  השניים שוחררו בתום כמה שעות חקירה .
 שעה קלה לאחר ששוחרר כתב כבל בחשבון הטוויטר שלו כי השיב לכל שאלות החוקרים וכי הוא סומך על רשויות החוק . " כמו תמיד פעלתי כחוק ואני מציע להתאזר בסבלנות עד השלמת החקירה ",  הוסיף .  בעבר נדרש כבל למסור עדות במסגרת הפרשה - העוסקת בשיחות בין מוזס לבין ראש הממשלה בנימין נתניהו .  לשכת יו"ר הכנסת יולי אדלשטיין עודכנה מראש בחקירתו של חבר הכנסת .  מהמשטרה נמסר כי חקירתו של כבל  " מתנהלת בליווי ופיקוח של פרקליט המדינה ובאישור היועץ המשפטי לממשלה ". 
יו"ר המחנה הציוני ,  אבי גבאי ,  שוחח הערב עם כבל ואמר כי הוא  " מעריך מאוד אותו ואת פעילותו הציבורית והפרלמנטרית ומאחל לו שהדברים יתבהרו בהקדם ולטובה ".  הוא הוסיף כי  " עם זאת ,  וגם כשהדברים פחות נוחים ,  חשוב להבהיר :  אני מגבה באופן מלא את עבודת המשטרה ורשויות החוק ומקווה למיצוי מהיר של החקירה ". 
לקריאה נוספת על חקירת תיק 2000 בוואלה !  NEWS:העדויות ,  החשבוניות והראיות : " מאה עמודים לא יספיקו לסיכום תיקי נתניהו"נתניהו נחקר במשך ארבע שעות בפרשת המתנות והשיחות עם נוני מוזסהמיליארדר לן בלווטניק צפוי להיחקר באנגליה במסגרת  " תיק 2000 "  
לפני שבועיים פורסם בוואלה !  NEWS כי סיכומי המשטרה בחקירות הנוגעות לנתניהו מתעכבים בשל בקשת הפרקליטות לערוך השלמות בחקירת תיק 2000 .  זאת ,  במטרה לחזק את הראיות נגד נתניהו בגין עבירות של שוחד והפרת אמונים .  במרכז החקירה שיחות שקיימו נתניהו ומוזס לפני הבחירות לכנסת ה-20 שבהן דנו באפשרות שסיקורו של ראש הממשלה בעיתון יהיה אוהד יותר - בתמורה לצמצום פעילותו של החינמון ישראל היום ,  המזוהה עמו .
 לפני כחצי שנה זומנו כמה עיתונאים מקבוצת ידיעות אחרונת למסור עדות במסגרת חקירת הפרשה ,  בהם שלמה קראוס שפרסם טורים באתר ynet בנושא המחאה החברתית בשנת 2011 .  עיתונאים נוספים שהעידו בפרשה היו העורכים הבכירים רון ירון ,  ערן טיפנבורן והכתב הוותיק משה שיינמן .  
בנוסף להם מסר עדות בפרשה מו"ל ישראל היום שלדון אדלסון ורעייתו מרים אדלסון .  במשטרה הגדירו בעבר את עדותה של מרים אדלסון  " חיונית לחקירה ",  בשל העובדה כי היא מעורבת יותר משלדון בכל הקשור לעיתון .  יחד עם זאת הבהירו במשטרה כי השניים אינם חשודים בשום עבירה במסגרת הפרשה .
 יקי אדמקר השתתף בהכנת הידיעה
 ( עדכון ראשון :  12:53 )  

התפתחות בחקירת תיק 2000 :  ח"כ איתן כבל ונוני מוזס נחקרו באזהרה
חבר הכנסת מהמחנה הציוני ומו"ל ידיעות אחרונות זומנו לחקירה ביחידת להב 433 ,  במסגרת חקירת השיחות בין מוזס לבין ראש הממשלה נתניהו סביב קידום חוק  " ישראל היום "  בכנסת הקודמת .  יו"ר הכנסת עודכן בזימונו של כבל לחקירה .  גבאי : " מאחל לכבל שהדברים יתבהרו בהקדם "
 
