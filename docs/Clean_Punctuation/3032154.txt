חדר ליד חדר :  עורך  " ישראל היום "  העיד ,  מו"ל  " ידיעות אחרונות "  נחקר
עמוס רגב מסר עדות במשך כחמש שעות במשרדי להב 433 במסגרת תיק 2000 ,  כמו גם נוני מוזס שנחקר בפעם החמישית .  בהמשך גם בנו של נתניהו יעיד במשטרה .  המפכ"ל : " החקירה לא תהיה ארוכה מאוד "
 מצעד הנחקרים ומוסרי העדויות בשתי הפרשות שבהן נחקר ראש הממשלה ,  בנימין נתניהו ,  נמשך היום  ( שלישי )  ,  עם הגעתו של העורך הראשי של  " ישראל היום ",  עמוס רגב ,  למסירת עדות בפני חוקרי להב 433 במסגרת פרשה 2000 .  מתן העדות של רגב נמשך כחמש שעות .  במרכז הפרשה קשר לכאורה בין נתניהו למו"ל  " ידיעות אחרונות "  נוני מוזס ,  והשפעה לכאורה על חקיקה שנועדה לצמצם את תפוצת החינמון בבעלות מקורבו של נתניהו ,  שלדון אדלסון .  
בהמשך הגיע גם מו"ל  " ידיעות אחרונות "  נוני מוזס לחקירתו החמישית במסגרת פרשה 2000 ונחקר במשך כשבע שעות .  במסגרת הפרשה צפוי ,  בין היתר ,  גם השר זאב אלקין צפוי למסור היום עדות .
 מפכ"ל המשטרה רב-ניצב רוני אלשייך התייחס הבוקר במהלך סיור ברהט לחקירת הפרשות . " החקירה לא תהיה ארוכה מאוד ",  הבטיח .  לגבי פרישתו של ניצב מני יצחקי ,  כפי שפורסם לראשונה בוואלה !  NEWS ,  הוסיף : " הוא לא יעזוב את תפקידו לפני שהכול נגמר ,  הוא ביקש לפרוש מזמן ,  אבל יש סיכום בינינו ". 
לקריאה נוספת:נתניהו לעג לתקשורת : " הנה עוד תמליל - 'ביבי :  זה לא יעזור לכם'"מו"ל ידיעות אחרונות נחקר בפעם הרביעית ;  העורך הראשי מסר עדות"נתניהו תיווך בין מוזס לשלושה אנשי עסקים שישקיעו ב'ידיעות אחרונות' " 
" בסוף ההחלטה היא של היועץ המשפטי ",  הבהיר אלשיך . " איש לא מפריע לעבודתנו המקצועית .  אם יסתבר שיש עבירות ומאחוריהן יהיו ראיות מסודרות ,  אז המשטרה עשתה את תפקידה ".  לדבריו , " הוא מורכב ומקצועי ואנו עושים זאת ביושרה המרבית .  אנחנו לא מוכנים להיות חלק מהחגיגה התקשורתית ". 
אלשיך הבהיר : " תפקידנו בעניין הזה הוא לבער שחיתות ולשמור על קופת המדינה .  בתחום שנמצא בכותרות יש לנו תפקיד מוגדר ,  הרבה יותר ממוקד .  התפקיד שלנו הוא לא לאסוף מידע על נבחרי הציבור וליזום פעילות חשיפתית .  המידע מגיע מטבע הדברים במדינה דמוקרטית ".  הוא הסביר כי  " אנחנו צריכים להיות מתואמים עם היועץ המשפטי ולפעול על פי הנחיותיו ".  לדבריו , " אנו עושים עבודת קודש טהורה ,  ישרה ומקצועית .  אני שמח שהמשטרה עושה עבודה מקצועית ולא מדליפה מחדר החקירות ".  
בהמשך היום צפוי להתייצב יאיר נתניהו ,  בנו של ראש הממשלה ,  לעדות במשרדי היחידה הארצית לחקירות הונאה  ( יאח"ה )  בפרשה 1000 ,  שעניינה קבלת טובות הנאה לכאורה של ראש הממשלה ובני משפחתו ,  ובהם יאיר ,  מאנשי עסקים שונים .  
יאיר צפוי להישאל על אודות המתנות וההטבות שקיבל מאיש העסקים האוסטרלי ג'יימס פאקר ,  וחוקרי המשטרה יאמתו אותו עם עדויות ומסמכים שונים שנאספו בחודשים האחרונים במסגרת החקירה .  חקירתו של נתניהו הבן תהיה בעדות פתוחה ,  כלומר ,  שלא תחת אזהרה והיא המשך לחקירתו של נתניהו האב והרעיה שרה במסגרת פרשה זו .  בני הזוג נחקרו ,  בין היתר ,  על אודות סיגרים ומשקאות אלכוהוליים שקיבלו לכאורה מהמפיק ההוליוודי ארנון מילצ'ן .  
יהושע רזניק ,  לשעבר המשנה לפרקליט המדינה קרא בריאיון באולפן וואלה !  NEWS ליועץ המשפטי לממשלה אביחי מנדלבליט שלא להתעסק בחקירותיו של נתניהו . " עם כל הכבוד למנדלבליט ,  נוכח היכרותו העמוקה ועבודתו עם ראש הממשלה  זה לא נכון שהוא יעמוד בראש הצוות שעוסק בפרשות נתניהו ",  אמר .
" יש ביקורת לא מבוטלת על התנהגותו והתנהלות של היועץ .  האם ד"ר מנדלבליט היה מתמנה לשופט ונתניהו היה מגיע לפניו ?  הוא לא היה פוסל את עצמו ?  אני בטוח שהיה אומר 'אני מכיר אותו ולא יכול לשבת' ",  המשיך רזניק . " אני לא מטיל ספק ביושרו של היועמ"ש ,  אבל זה קשה מאוד לבן אנוש .  הוא היה צריך לומר שבעניין נתניהו הוא לא יעסוק .  היה צריך לקבוע כלל של ניגוד עניינים ".  
אמש אמר היועץ המשפטי לממשלה ,  אביחי מנדלבליט ,  כי הקלטות נתניהו ומוזס לא ייחשפו מחשש לשיבוש חקירה ,  אך ישקול בבוא העת את פרסומן .  הוא הוסיף כי  " החקירה מתנהלת לשביעות רצוני ",  וכי הביקורת נגדו ,  על כך שהקלטות הובאו לידיעתו כבר לפני שנה ,  אינה מוצדקת .
" אני ער לכך שבתיק כה רגיש כמו פרשת 2000 ,  כל התפתחות זוכה למשנה תהודה .  אני גם שומע לעתים ספקולציות חסרות שחר ,  ואם יורשה לי לומר  גם חסרות אחריות ,  שמנסות לייחס למערכת האכיפה כל מיני שיקולים זרים ,  בנוגע לעיתוי של פעולות חקירה מסוימות ,  בנוגע לסדר הפעולות ,  בנוגע למהות הפעולות שאושרו כביכול או שלא אושרו ,  ועוד .  נדמה שכולם רוצים לתפוס 'טרמפ' ,  ו'לעזור' לנו לנהל את החקירה  ואני אומר להם :  תודה רבה ,  אנחנו מסתדרים מצוין ",  אמר .  
היועץ המשפטי הוסיף כי  " זה המקום לשוב ולומר ,  כל הדיבורים האלה לא יזיזו אותנו מדרכנו ,  דרך שבה שלטון החוק הוא מעל לכל ,  דרך שאותה מכוון המצפון המקצועי בלבד ,  דרך שבה החלטות מתקבלות ביושר מקצועי ובאומץ .  אני מודע לכובד האחריות הכרוך בקבלת החלטה בתיקי החקירה הקשורים לראש הממשלה .  אין לי את הפריבילגיה שלא לקבל החלטה בתיקים האלה .  זוהי סמכות שהמחוקק הפקיד בידיי ,  שבצדה גם חובה .  חובה לפעול לאורם של עקרונות שלטון החוק ,  ולאורם בלבד ;  חובה לשרת את האינטרס הציבורי ,  ואותו בלבד ;  חובה לקבל הכרעות קשות ומורכבות ,  ולעמוד מול כל ניסיון להשפעה בלתי ראויה על שיקול דעתי .  כך עשיתי וכך אמשיך לעשות ". 
 ( עדכון ראשון :  07:45 )  

חדר ליד חדר :  עורך  " ישראל היום "  העיד ,  מו"ל  " ידיעות אחרונות "  נחקר
עמוס רגב מסר עדות במשך כחמש שעות במשרדי להב 433 במסגרת תיק 2000 ,  כמו גם נוני מוזס שנחקר בפעם החמישית .  בהמשך גם בנו של נתניהו יעיד במשטרה .  המפכ"ל : " החקירה לא תהיה ארוכה מאוד "
 
