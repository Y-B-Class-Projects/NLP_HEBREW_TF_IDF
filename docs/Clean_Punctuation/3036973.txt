חוק המואזין חוזר :  ישראל ביתנו דורשת להעלותו להצבעה בשבוע הבא
ח"כ רוברט אילטוב פנה ליו"ר הקואליציה דוד ביטן בדרישה להעלות ביום רביעי הבא את החוק שנועד לאסור את המואזין במסגדים להצבעה .  הצעה דומה אך מרוככת יותר של ביטן וח"כ מוטי יוגב תעלה לוועדת השרים לחקיקה
 ( בווידיאו :  הפגנה נגד  " חוק המואזין "  ביפו ,  נובמבר 2016 )  
יו"ר סיעת ישראל ביתנו ח"כ רוברט אילטוב פנה השבוע ליו"ר הקואליציה דוד ביטן בדרישה לעלות את חוק המואזין להצבעה בקריאה טרומית במליאת הכנסת ביום רביעי הבא .  בתגובה ,  אמר ביטן כי  " טרם התקבלה החלטה ".  הצעת חוק דומה עם ניסוח מרוכך וענישה מחמירה שביטן מוביל יחד עם ח"כ מוטי יוגב מהבית היהודי צפויה לעלות לדיון והצבעה ביום ראשון הקרוב בוועדת השרים לחקיקה .  אם תאושר ,  תעלה להצבעה בקריאה טרומית יחד עם ההצעה של אילטוב .  
הצעת החוק המקורית של ח"כ אילטוב קוראת לאסור באופן גורף את השימוש במערכות כריזה בבתי תפילה .  היא עוררה התנגדות מצד המפלגות החרדיות לאור חשש מפגיעה בצופרי השבת ,  אך בשל בקשת ראש הממשלה בנימין נתניהו ,  נעתר אילטוב לערוך בו שינויים אחרי שיעבור בקריאה טרומית .  
לקריאה נוספת:הנוסח רוכך - הענישה הוחמרה :  זו הגרסה החדשה של  " חוק המואזין"פרסום ראשון :  המשטרה מתנגדת לחוק המואזין - ומעדיפה לאכוף תקנות קיימותההצבעה על חוק המואזין נדחתה שוב : " התבונה גברה על יצר הכוחנות "  
בינתיים ,  הח"כים ביטן ויוגב הגישו נוסח חדש שעליו דווח בוואלה !  NEWS ונועד לשלול את הפגיעה האפשרית בצופרי השבת .  מדובר בנוסח מרוכך יותר אך חמור יותר בענישה נגד מי שעובר על החוק .  לפי ההצעה ,  תיאסר הפעלת מערכות כריזה מבתי תפילה בין השעות 23:00 ל-07:00 בלבד ,  כך שצופרי השבת לא ייפגעו ובמקביל יוטלו קנסות נגד אדם שעובר על החוק .  על כל הפרה ,  יספוג העובר על החוק קנס של בין 5,000 לעשרת אלפים שקלים .  חידוש נוסף הוא הגבלת הדציבלים של מערכות הכריזה בבתי תפילה לשעות היממה כפי שמופיע בחוק הרעש . 
" כבר קרוב לשש שנים שסיעת ישראל ביתנו מקדמת את חוק המואזין ,  למרות כל הביקורת ורעשי הרקע מסביב ",  אמר אילטוב , " התחלנו את המאבק ב-2011 ואני מקווה שבקרוב נגיע לסיומו ונפתור אחת ולתמיד את הסוגיה של מערכות הכריזה במסגדים ,  שגורמות לרעש בלתי נסבל ופוגעות באיכות החיים של מאות אלפי אזרחים בישראל ,  יהודים וערבים כאחד ".  
ראש הממשלה בנימין נתניהו הוא אחד מתומכיו הבולטים של החוק ,  ואולם בלשכתו בחנו בחודשים האחרונים כמה נוסחים אפשריים להצעה ,  ובשל כך נאלצו לדחות פעמים רבות את ההצבעה עליו בכנסת .  נתניהו עצמו אמר בנובמבר האחרון כי התלוננו אצלו אזרחים רבים על הרעש כתוצאה מהמואזין במסגדים : " אני לא יכול לספור את הפעמים שפנו אלי אזרחים מכל הדתות שקובלים על זה ",  אמר , " ישראל מחויבת לחופש הדת לכל הדתות - אבל מחויבת להגן גם על האזרחים מהרעש ". 
 ( עדכון ראשון :  20:47 )  

חוק המואזין חוזר :  ישראל ביתנו דורשת להעלותו להצבעה בשבוע הבא
ח"כ רוברט אילטוב פנה ליו"ר הקואליציה דוד ביטן בדרישה להעלות ביום רביעי הבא את החוק שנועד לאסור את המואזין במסגדים להצבעה .  הצעה דומה אך מרוככת יותר של ביטן וח"כ מוטי יוגב תעלה לוועדת השרים לחקיקה

