הכנסת והקונגרס ציינו את איחוד ירושלים : " העיר לא תחולק שוב "
 באירוע חסר תקדים שיזמו יו"ר הכנסת ושגריר ישראל בוושינגטון ערכו הקונגרס האמריקני והכנסת טקסים מקבילים לציון 50 שנה לאיחוד הבירה .  ח"כ אדלשטיין לממשל האמריקני : " הכר בירושלים כבירת ישראל "
 שבועיים אחרי שיום ירושלים נחגג בבירת ישראל ,  הערב  ( רביעי )  התקיים אירוע חסר תקדים שבמהלכו חגגו 50 שנה לאיחודה של העיר בקונגרס האמריקאי .  מדובר ביוזמה של יו"ר הכנסת יולי אדלשטיין ושל שגריר ישראל בארצות הברית רון דרמר .  השניים פנו לאחרונה אל יו"ר בית הנבחרים פול ראיין בבקשה לקיים את האירוע מתוך כבוד לבירת ישראל והאחרון קיבל את בקשתם וקבע את מועד האירוע ל-7 ביוני ,  התאריך שבו שוחררה העיר העתיקה במלחמת ששת הימים .  
האירוע שודר בשידור חי בכנסת ישראל ,  שקיימה אירוע מקביל .  במהלך האירוע בכנסת נאמו ראש הממשלה בנימין נתניהו ויו"ר הכנסת יולי אדלשטיין .  נאומיהם של השניים הועברו בשידור חי בחזרה לוושינגטון .  כך ,  בפעם הראשונה ,  שני בתי הנבחרים הצדיעו במקביל לירושלים .  באירוע בקונגרס השתתפו סנאטורים ,  חברי קונגרס ,  דיפלומטים ומנהיגי הקהילה היהודית בארצות הברית .
 ראש הממשלה בנימין נתניהו אמר באירוע כי  " ירושלים לא תחולק שוב .  כי אני זוכר איך זה היה כשהיא הייתה מחולקת .  הבטחנו שירושלים תהיה עיר חופשית לכל .  וידאנו שהאתרים הקדושים של שלוש הדתות יהיו נגישים לכולם .  אם לא היינו פה היינו רואים מבנים מקודשים מתפוצצים ".  לדבריו , " אנחנו חבים לכם הרבה ידידנו האמריקנים על התמיכה .  אנחנו יודעים שאתם מבינים את החיפוש שלנו אחר גאולה ,  אתם מבינים בלבכם שאם היהודים יכולים להתגבר על העוולות הכי גדולות בעולם ,  זה אומר שיש תקווה לכל האנושות .  תודה על המחווה הגדולה ,  לאמריקה אין חברה יותר טובה מישראל ולישראל אין חברה טובה יותר מאמריקה ". 
עוד בוואלה !  NEWS:אמנסטי למדינות העולם : " הימנעו ממסחר עם ההתנחלויות"באופן חריג :  ראש ממשלת הודו יבקר בישראל - ולא ברשות הפלסטיניתשגרירת ארה"ב באו"ם :  שוקלים לפרוש ממועצת זכויות האדם בשל יחסה לישראל 
אדלשטיין פתח את נאומו בדברי ברכה למשתתפים באירוע הקונגרס ואמר : " ברוכים הבאים לכנסת .  ברוכים הבאים לירושלים ,  בירתה הנצחית של מדינת ישראל .  מאז שנת 1967 ירושלים שבה להיות מרכז רוחני ,  בה בני כל הדתות יכולים למלא את מצוות דתם בצורה חופשית ",  הוסיף . " העיר שאוחדה היום ,  לפני 50 שנה ,  ולעולם לא תחולק שוב ".  
אדלשטיין צין כי  " כאשר מביטים ברחבי העולם ,  ובמיוחד באזור זה ,  דבר אחד ברור כשמש :  רק ריבונות ישראלית תבטיח כי המקומות הקדושים בירושלים יישארו פתוחים ובטוחים לבני כל הדתות ".  בסיום נאומו קרא אדלשטיין לממשל האמריקני להכיר בירושלים כבירתה הרשמית והבלתי-מעורערת של מדינת ישראל וביקש : " העבירו את השגרירות שלכם לבירה שלנו ".  
בוושינגטון ,  בקונגרס האמריקני ,  נשא נאום גם השגריר דרמר . " העם היהודי נשבע שלא לשכוח את ירושלים לעולם ,  ובמשך 20 מאות הוא זכר את ירושלים .  מה שקרה ב-1967 היה נס מודרני ",  אמר . " אני לא יודע אם היה רגע זהה בהיסטוריה של האומות ,  כשהתקוות של אלפי שנים התגשמו .  יש לנו את הזכות לחיות בתקופה שבה ירושלים מאוחדת ".   
" אם יש עוד מדינה מחוץ לישראל שמעריכה את מה שירושלים מהווה ליהודים וללא יהודי ,  זוהי ארצות הברית ",  הוסיף . " אמריקנים מבטאים את ההערכה הזו כל יום ,  כעשרות מיליונים מתפללים לשלום ברחבי העולם .  אמריקנים מרחבי העולם התאגדו כדי לחגוג את ירושלים ". 
יו"ר בית הנבחרים האמריקאי ,  פול ראיין ,  אמר : " ירושלים אינה כמו שום מקום אחר בעולם .  לא ניתן להסביר זאת במילים ,  אבל מרגישים את זה .  כשרואים את האבנים בעיר העתיקה ,  נוגעים באבני הכותל ,  או משתתפים במיסה קתולית .  רק בירושלים המקומות הקדושים לכל הדתות נשמרים והפולחן בה מכובד .  זה לא מובן מאליו ".  

הכנסת והקונגרס ציינו את איחוד ירושלים : " העיר לא תחולק שוב "
 באירוע חסר תקדים שיזמו יו"ר הכנסת ושגריר ישראל בוושינגטון ערכו הקונגרס האמריקני והכנסת טקסים מקבילים לציון 50 שנה לאיחוד הבירה .  ח"כ אדלשטיין לממשל האמריקני : " הכר בירושלים כבירת ישראל "
 
