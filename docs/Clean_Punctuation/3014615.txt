שטייניץ על עמונה :  נוצר מחזה קפקאי ,  הסדרה חוקית היא הדבר הנכון
שר האנרגיה אמר בריאיון לאולפן וואלה !  NEWS כי גם ראש הממשלה נתניהו תומך בחוק ההסדרה ומעוניין למנוע  " טרגדיה מיותרת "  כמו פינוי עמונה בשנת 2006 .  לדבריו ,  יש לכונן מנגנון לפיצוי תושבים שפונו מאדמתם
שר האנרגיה ,  יובל שטייניץ ,  אמר בריאיון לאולפן וואלה !  NEWS כי ראש הממשלה ,  בנימין נתניהו ,  לא מתנגד להסדרה של ההתיישבות ביהודה ושומרון .  לדבריו ,  הוא בעד מניעת  " טרגדיה מיותרת "  כמו זו של פינוי הבתים במאחז עמונה בשנת 2006 . 
" תמכתי בחוק כי אני חושב שהסדרה חוקית היא הדבר הנכון כאן ",  אמר שטייניץ . " נוצר מחזה קפקאי ,  אבסורדי ,  שמדינה מעלה אנשים להתיישבות ,  הם קונים את הקרקע מהמדינה ואחרי עשור או שניים אומרים :  'אופס ,  יכול להיות שהייתה טעות' ",  הוסיף . " אבל ,  במקום לשלם פיצויים בעבור אותה טעות ,  הורסים את בתיהם .  זה לא היה קורה בתל אביב או בכפר סבא וזה לא אמור לקרות בעפרה או בעמונה ".  עוד אמר שטייניץ כי הוא מכבד את היועץ המשפטי לממשלה ,  אביחי מנדלבליט ,  אך עמדתו בעניין חוק ההסדרה היא המלצה ואינה מחייבת .  לדבריו ,  הוא פועל יחד עם ח"כ אבי דיכטר ממפלגתו לגיבוש הצעת חוק נוספת בנושא הסדרת ההתיישבות ביהודה ושומרון . " למרות זאת אני תומך בחוק הזה ,  כי הוא הגיע להצבעה בימים אלה .  זה יותר טוב מכלום .  אני מקווה שבעוד כמה ימים תהיה הצעת חוק במתווה טוב יותר שיהיה לה סיכוי גדול לעבור את בג"ץ ",  הוסיף .  
על האזהרות שהשמיע מנדלבליט בעניין קידום החוק אמר שטייניץ כי פסיקת בג"ץ ולפיה פינוי עמונה לא יידחה מצריכה תיקון המצב . " אני אומר חד משמעית היועץ המשפטי אינו מחוקק .  הוא יכול להזהיר ולהסתייג אך האחריות היא על כתפינו ",  אמר .
 עוד בוואלה !  NEWS:בנט מגן על רה"מ : " נתניהו לא ימכור את ביטחון ישראל עבור כסף"תיעוד קשה :  בעל חנות חובט בחוזקה בקשיש ומפיל אותו לרצפהאונס ,  התעללות מינית ואיומים של מתנדב במשטרה : " את הולכת למות "  
לדבריו ,  בעולם נתפסת בנייה ההתנחלויות כבלתי חוקית גם בשכונות בירושלים כמו גילה ,  רמות וארמון הנציב . " אנחנו כמדינה קיבלנו החלטות מוצדקות ובנינו באריאל ,  במודיעין ובעפרה ובכל חלקיה של ירושלים .  אני מניח שיש חובה לדאוג למתיישבים היהודים וגם לבעלי הקרקע הפלסטיניים במידה ואכן הייתה שגיאה וישנם בעלים לקרקע ",  הוסיף . " יש הבדל גדול בין בנייה שעוצרים אותה בגלל בנייה על קרקע פרטית או לא חוקית לבין לבוא אחרי ולומר שהייתה שגיאה בעבר .  הפתרון ההגיוני הנכון אינו הרס אלא פתרון אחר ".  
שטייניץ הזהיר כי בפינוי מאחז עמונה יהיו נפגעים ישראלים ופלסטינים . " גם לפלסטינים משכונת האולפנה במגרון היה עדיף לקבל פיצויים כי הם לא יכולים לגשת להריסות .  כל אדם סביר יעדיף זאת ,  אך הרשות הפלסטינית מאיימת עליהם לדרוש אחרת ",  אמר .  לדבריו יש צורך בגיבוש מנגנון שיחייב במקרים של התיישבות ארוכת שנים תשלום פיצויים שיהלמו את האינטרסים של אזרחים בשני הצדדים .  

שטייניץ על עמונה :  נוצר מחזה קפקאי ,  הסדרה חוקית היא הדבר הנכון
שר האנרגיה אמר בריאיון לאולפן וואלה !  NEWS כי גם ראש הממשלה נתניהו תומך בחוק ההסדרה ומעוניין למנוע  " טרגדיה מיותרת "  כמו פינוי עמונה בשנת 2006 .  לדבריו ,  יש לכונן מנגנון לפיצוי תושבים שפונו מאדמתם

