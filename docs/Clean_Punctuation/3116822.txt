ועדת הפנים דנה בנוסח החדש של חוק ההמלצות : " ריח רע נגד המשטרה "
 הנוסח החדש מחריג את נתניהו בעקבות הביקורת הרבה ,  אך באופוזיציה ממשיכים להתנגד לחוק שמקדם ח"כ אמסלם ,  שטוען : " זה לא למען ראש הממשלה ".  ח"כ מיקי לוי : " מציע לכם שתרדו מהעץ .  החוק הזה בזוי "
 אחרי שראש הממשלה בנימין נתניהו ביקש להחריג עצמו מחוק ההמלצות שאוסר על המשטרה לפרסם את המלצותיה בסוף החקירה ,  ועדת הפנים בראשותו של ח"כ דודי אמסלם  ( הליכוד )  התכנסה הבוקר  ( שלישי )  בכנסת כדי לדון בנוסח חדש לחוק . 
" זה לא ראש הממשלה ,  אני לא עושה לו שירות ואני מעולם לא משקר ",  טען אמסלם . " אם הייתי צריך לעשות לו שירות ,  הייתי אומר לכם את זה ישירות ".  
הנוסח דומה מאד לנוסח הקודם של החוק ,  שלפיו בחקירות שבהן קיים פרקליט מלווה כמו בחקירות רגישות של אישי ציבור ומשפחות פשע ,  המשטרה לא תמליץ על כתב אישום בסוף החקירה אם היא סבורה שקיימת תשתית ראייתית לכך ,  אלא אם היועץ המשפטי לממשלה יבקש ממנה .  
בתיקים שבהם אין פרקליט המלווה המשטרה תמליץ על כתב אישום ,  אולם בכל החקירות היא לא תפרסם את ההמלצות .  הסעיף החדש לחוק קובע כי הוראותיו לא יחולו על חקירות מתנהלות .  
באופוזיציה המשיכו להתנגד לנוסח החוק .  בדיון הבוקר אמרה ח"כ יעל גרמן  ( יש עתיד )  כי  " מהחוק הזה נודף ריח רע שנועד לפגוע במשטרה .  למרות כל ההקלות שנעשו ,  החוק הזה גרוע ".  
ח"כ תמר זנדברג  ( מרצ )  התייחסה לסעיף החדש בחוק : " היו צריכים להוציא אלפי אנשים לרחוב ,  לבזות את ח"כ בני בגין ,  להסביר באלפי אולפנים שהחוק הוא לא פרסונלי כדי שבסוף תגיעו למובן מאליו ". 
ח"כ מיקי לוי  ( יש עתיד )  תהה  " מה יקרה אם בעוד חודש תפתח חקירה חדשה נגד ראש הממשלה והחוק יעבור ,  זה יחול גם עליו .  אז כל המסיכה הזו היא בשקר יסודו .  הכנסתם אותנו ,  אישי ציבור ,  עם משפחות פשע .  מציע לכם שתרדו מהעץ .  החוק הזה בזוי ". 
 ( עדכון ראשון :  8:47 )  

ועדת הפנים דנה בנוסח החדש של חוק ההמלצות : " ריח רע נגד המשטרה "
 הנוסח החדש מחריג את נתניהו בעקבות הביקורת הרבה ,  אך באופוזיציה ממשיכים להתנגד לחוק שמקדם ח"כ אמסלם ,  שטוען : " זה לא למען ראש הממשלה ".  ח"כ מיקי לוי : " מציע לכם שתרדו מהעץ .  החוק הזה בזוי "
 
