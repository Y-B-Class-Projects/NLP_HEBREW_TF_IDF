עתירה נגד עיריית ירושלים :  איפה וכמה שעות עובדת שרה נתניהו ? 
העיתונאי בן כספית הגיש עתירה בבקשה להשיב לשאלות בנוגע לעבודתה של רעיית ראש הממשלה לפי חוק חופש המידע .  היועץ המשפטי לעירייה :  התשובות יכולות לפגוע בביטחונה האישי
 ( בווידאו :  נתניהו ורעייתו ביקרו בוושינגטון ,  השבוע )  
העיתונאי בן כספית הגיש אתמול  ( שני )  עתירה לבית המשפט המחוזי בירושלים נגד עיריית ירושלים בבקשה להורות לה להשיב ,  על פי חוק חופש המידע ,  על שאלות שנוגעות להעסקתה של רעיית ראש הממשלה ,  שרה נתניהו ,  כפסיכולוגית חינוכית בעירייה .  כספית הגיש את העתירה באמצעות עו"ד אלעד מן ,  לאחר שבקשותיו על פי חוק חופש המידע נדחו .  בין היתר ,  ביקש כספית מידע על מועד תחילת העסקתה של נתניהו ,  תחומי האחריות שלה ,  מי האחראי עליה ,  באילו מוסדות חינוכיים היא עובדת וכמה שעות היא עובדת .  לא הוגשו שאלות בנוגע לשכרה של רעיית ראש הממשלה .  
בקשתו של כספית נדחתה על ידי היועץ המשפטי לעיריית ירושלים עו"ד אלי מלכא ,  שטען כי פרסום הפרטים יפגע בפרטיותה של נתניהו וכי היא איננה עובדת ציבור שחייבת בדין וחשבון מכורח חוק חופש המידע ,  שכן אין היא עובדת בכירה ,  אלא זוטרה .  עוד טען עו"ד מלכא ,  כי לא ניתן יהיה למסור את שמות המוסדות שבהם עבדה שכן מעצם היותה אישיות מאובטחת ,  יהווה הדבר איום לפגיעה בשלומה ובביטחונה האישי .
 עוד בוואלה !  NEWS:אחרי התפטרות פלין :  טראמפ בחר ביועץ לביטחון לאומי חדשראש עיריית פ"ת על עובדים זרים : " לא נעים לראות שחורים ששותים בירה "" אות קלון ":  חוק V15 להגבלת קמפיינים של עמותות אושר בקריאה ראשונה 
מנגד ,  נטען בעתירה כי נתניהו היא עובדת ציבור בעלת מעמד ציבורי וממלכתי רשמי ,  בהיותה אישיות ציבורית מובהקת .  כמו כן ,  אין בעצם היותה אישיות מאובטחת למנוע את גילוי הפרטים שכן אף שרים בכירים ,  חברי כנסת ושופטים חושפים את יומניהם .  עוד נכתב ,  כי לכספית נודע שנתניהו משמשת בין היתר פסיכולוגית חינוכית בבית הספר בית חנה  ( חב"ד )  בירושלים .  מידע זה גלוי לכל צוות בית הספר ,  התלמידים ובני משפחותיהם כך שאינו חסוי ואפילו ראש הממשלה עצמו כותב בעמוד הפייסבוק שלו על מקום עבודתה של אשתו .
 כספית אף ציטט פרסום של אמיר אורן באתר  " הארץ ",  שם נטען כי באתר ראש הממשלה נכתב שנתניהו היא פסיכולוגית ילדים קלינית .  קורא שפנה למערכת טען כי מדובר בהתחזות וכשהתבקשה לשכת ראש הממשלה להגיב ,  נמחק הביטוי  " פסיכולוגית ילדים קלינית "  ותחתיו הופיע  " פסיכולוגית חינוכית ".  עובדה זו ,  לטענת כספית ,  מחדדת עוד יותר את הצורך במתן תשובות לשאלות .  

עתירה נגד עיריית ירושלים :  איפה וכמה שעות עובדת שרה נתניהו ? 
העיתונאי בן כספית הגיש עתירה בבקשה להשיב לשאלות בנוגע לעבודתה של רעיית ראש הממשלה לפי חוק חופש המידע .  היועץ המשפטי לעירייה :  התשובות יכולות לפגוע בביטחונה האישי

