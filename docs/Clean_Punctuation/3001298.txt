 " האיש שנשא אומה שלמה על כנפי הדמיון ":  במערכת הפוליטית נפרדים מפרס
מנהיגים בארץ ספדו לנשיא המדינה לשעבר שהלך לעולמו לפנות בוקר בגיל 93 . " אשא איתי את רוח התקווה והשלום שהפיח בעם הזה ,  שהיא צוואתו ",  אמר ריבלין .  נתניהו : " פגשתי אותו לראשונה על סף קבר אחי .  לא אשכח את יחסו כלפיי וכלפי הוריי "
 במערכת הפוליטית ,  מימין ומשמאל ,  ספדו הבוקר  ( רביעי )  לנשיא המדינה לשעבר שמעון פרס ,  שהלך הלילה לעולמו בגיל 93 .  ראש הממשלה בנימין נתניהו ,  שר הביטחון אביגדור ליברמן ,  שר החינוך נפתלי בנט ופוליטיקאים נוספים בהווה ובעבר הביעו צער על לכתו של אחד מגדולי האומה .  
נשיא המדינה ראובן ריבלין ,  הקדים את חזרתו מביקור באוקראינה ,  כך שישוב היום בעקבות מותו של הנשיא התשיעי . " מרחק שבע שעות נסיעה מכאן ,  בעיירה וישנבה שבבלרוס ,  נולד שמעון פרסקי ,  נער צעיר ,  בעל החלומות ",  מסר ריבלין מאוקראינה . " מכאן ,  ממזרח אירופה ,  הוא עלה ארצה ומאז לא חדל לפעול ,  ליצור ולחלום ,  בשירות התנועה הציונית למען מדינת ישראל ועם ישראל .  אין פרק בתולדות מדינת ישראל ,  ששמעון לא כתב בעצמו את חלקיו .
" הוא היה איש אחד שנשא אומה שלמה על כנפי הדמיון ,  על כנפי החזון .  אדם שהוא סמל לרוח הגדולה של העם הזה .  שמעון הכריח אותנו לראות רחוק ,  להסתכל קדימה ,  ואהבנו אותו על כך .  אהבנו אותו כי הוא הכריח אותנו להעז לדמיין ,  לא מה היה כאן ,  לא מה יש ,  אלא מה יכול להיות .  זהו יום עצוב לעם בישראל ולמדינת ישראל .  עם היוודע דבר פטירתו כולנו מרכינים ראש .  אני אשא איתי את זכרונו ,  את לחיצת ידו ,  את עצותיו הנבונות שניתנו תמיד מאהבה ,  ובמיוחד את רוח התקווה שהפיח בעם הזה .  רוח התקווה והשלוםשהיא דרכו והיא צוואתו ". 
שמעון פרס 1923-2016 || סיקור מיוחד:הממשלה תתכנס לישיבת אבל מיוחדת ;  ארונו של פרס יוצב בכנסתנשיא המדינה לשעבר שמעון פרס הלך לעולמו לפנות בוקר כשמשפחתו לצדו"תקנו כחול-לבן ":  הסרטון האחרון של הנשיא לשעבר שמעון פרס 
ראש הממשלה בנימין נתניהו מסר הבוקר כי הוא  " מרכין ראש ".   " עם כל אזרחי ישראל ,  עם כל בני העם היהודי ,  ועם רבים בעולם ,  אני מרכין את ראשי לזכרו של אהובנו ,  יקיר האומה ,  שמעון פרס ",  אמר . " שמעון הקדיש את חייו לקוממיות עמנו .  כאיש חזון ,  נשא מבטו אל העתיד .  כאיש בטחון ,  ביצר את עוצמתה של ישראל בדרכים רבות ,  שגם היום חלקן עדיין עלומות .  כאיש שלום ,  פעל עד ימיו האחרונים לפיוס עם שכנינו ולעתיד טוב יותר לילדינו .
" בשבע השנים שבהן כיהן כנשיא המדינה ,  עשה רבות לאחד את העם .  והעם השיב לו אהבה גדולה .  אין אנשים רבים בתולדותינו שתרמו כל כך הרבה למדינת ישראל ולעם ישראל ".  
נתניהו סיפר על פגישתם הראשונה של השניים ,  בנסיבות אישיות ומצערות . " אני מבקש להוסיף משהו מזווית אישית .  את שמעון פגשתי לראשונה לפני 40 שנה על סף קברו של אחי יוני .  לעולם לא אשכח את יחסו החם כלפיי ,  כלפי אחי עדו ,  וכלפי הוריי זכרונם לברכה ,  ברגעי יגוננו ",  אמר .
" רק לפני ימים אחדים ,  מעל במת האו"ם ,  איחלתי לו רפואה שלמה בשם העם כולו .  התפללנו כולנו ,  ורבים בעולם איתנו ,  ששמעון ,  בכוחותיו המיוחדים ,  במרץ שהיה אופייני לו ,  איכשהו יצליח לצאת מזה ,  איכשהו יצליח לחזור אלינו .  לצערי העמוק ,  התפילה הזאת לא נענתה . 
" וכעת שמעון ,  יקיר האומה ,  נפרד מאיתנו .  אבל הוא לא נפרד ,  הוא לעולם לא ייפרד ,  מליבנו ומזכרוננו .  שמו של שמעון פרס יהיה חקוק לעד בספר התקומה של העם היהודי ,  כאחד מן המנהיגים הדגולים שקמו למדינת ישראל ,  וכאחד מן האבות המייסדים שהקימו את מדינת ישראל .  יהי זכרו נצור בלב האומה ".  
שרים רבים ,  גם אלו שהיו בחילוקי דעות עמוקים עם פרס ,  הביעו את תנחומים על מותו . " פרס היה באמת אחרון דור הנפילים שהיו שותפים להקמת המדינה וזהו יום עצוב לעם ישראל ",  אמר שר הביטחון ליברמן . " על אף שהיינו חלוקים בדעותינו המדיניות והפוליטיות ,  בשנים האחרונות ,  במיוחד כשהוא היה נשיא המדינה ואני שר החוץ ועד לאחרונה כשאני שר הביטחון והוא הנשיא לשעבר ,  נהגנו להיפגש לעתים קרובות ולנהל שיחות על עתיד המדינה .  שמעון יחסר לי הן כמי שהיה מאושיות המדינה הזו והן כאדם ". 
שר החינוך נפתלי בנט אמר כי  " שמעון פרס היה שר החינוך שלי ,  והוא יחסר לי מאוד ".  לדבריו , " פרס כתב את ההיסטוריה במו ידיו .  הוא היה איש החזון הכי מעשי ,  איש ביטחון שחתר לשלום ,  מנהיג אמיץ שייצג את מדינת ישראל בגאווה בכל רמ"ח אבריו ובכל מקום בגלובוס .  זכיתי בשנים האחרונות להיפגש איתו פעמים רבות ולשמוע על חזונו למדינה שתהיה אור לגויים ,  שתייצא לעולם את המוצר הכי חזק שלנו :  המוח היהודי ".  
יו"ר האופוזיציה יצחק הרצוג  ( המחנה הציוני )  היה בקשר קרוב עם הנשיא התשיעי ,  שהיה בעברו גם יו"ר מפלגת העבודה וראש הממשלה מטעמה . " שמעון פרס היה מגדולי המנהיגים שהיו למדינת ישראל ",  אמר הרצוג . " האיש שמנעוריו ועד ימיו האחרונים פעל למען מדינת ישראל ,  הלך מאיתנו היום והוא בן 93 .  הוא היה מורה ,  חבר ומנהיג גדול שיירשם לעד בתולדות ישראל ",  הוסיף . 
" את דרכו החל כעוזרו ואיש סודו של ראש הממשלה הראשון דוד בן גוריון והמשיך עד שהפך למנהיג בעל שם ומעמד עולמי ,  נשיא ,  ראש ממשלה ,  שר חוץ ,  שר ביטחון ,  ויו"ר מפלגת העבודה ,  איש שידו הייתה בכל מה שצמח כאן ",  המשיך הרצוג . " איש של מעשים גדולים שעיצבו את פניה של מדינת ישראל לאורך כל שנות קיומה .  הכרתי את שמעון פרס ומשפחתו מאז הייתי ילד ,  בבגרותי זכיתי להיות לו עוזר ,  יועץ וחבר .  ייאמרו עוד מילים רבות על שמעון ,  אבל כעת העצב גדול מידי והלב כואב מידי ". 
ח"כ ציפי לבני ,  שותפתו של הרצוג להנהגת המחנה הציוני ,  מסרה כי  " ישראל נפרדת היום בכאב ממנהיג גדול ,  איש חזון שהקדיש את כל חייו לשלומה וביטחונה .  קשה לדמיין את ההיסטוריה שלנו ללא החותם שהשאיר ,  קשה לדמיין את ישראל בלעדיו .  לא הספקתי להיפרד משמעון פרס ,  כי פרידה ממנו מעולם לא היתה אופציה .  מעיין הנעורים שלו היה השאיפה לשלום ".  
דברים דומים אמר ראש הממשלה לשעבר אהוד ברק ,  ששיתף פעולה עם פרס במפלגת העבודה הגם שהתגלעו ביניהם מחלוקות לא מעטות . " הלך מאיתנו ענק ,  מנהיג ומדינאי משכמו ומעלה ",  ספד לו ברק . " אחרון המנהיגים של הקמת המדינה .  אדם שהרים תרומה שאין לה שיעור לביטחונה של ישראל ,  למעמדה בעולם ולחתירתה לשלום .  מדינאי עולמי ,  שגם בשיאי הישגיו ועד ימיו האחרונים ,  פעמו בו חזון גדול לישראל ולעולם טובים יותר ,  לצד סקרנות בלתי נדלית כשל אדם צעיר לכל חידוש ומהפיכה שבשער .  זכרו יהיה נצור בספר תולדות ישראל עד עולם ".  
שרים ,  שרים לשעבר וחברי כנסת נוספים הצטרפו לרשימת המספידים .  שרת המשפטים איילת שקד אמרה כי  " נשיאה התשיעי של מדינת ישראל ,  שמעון פרס ,  בעל זכויות רבות בבניית כוחה וביטחונה של מדינת ישראל ".  לדבריה , " בכהונתו כנשיא המדינה השכיל לחבר בין חלקי העם ,  וסייע בהעלאת מעמדה הבינלאומי של ישראל בקרב מנהיגי העולם .  אף שהשקפותינו הפוליטיות היו שונות ,  אין ספק שאת כל מרצו הוא הקדיש למען מדינת ישראל ". 
שר התחבורה ישראל כץ אמר כי  " שמעון פרס היה חלק בלתי נפרד מההיסטוריה של מדינת ישראל למן הקמתה ועד היום ".  השר הוסיף כי  " פעילותו הציבורית נשזרה בתולדות המדינה והשפיעה רבות על עיצוב דרכה בתחומי הביטחון ,  הכלכלה והחברה .  שירתנו יחד בממשלת שרון השנייה ולצד חילוקי דעות מדיניים תמיד הערכתי את תבונתו וניסיונו ואת שאיפתו הכנה להיטיב עם מדינת ישראל וכל אזרחיה ואת תרומתו הייחודית לביטחון המדינה ". 
שר הביטחון לשעבר משה יעלון התייחס גם הוא למותו של פרס . " מעטים הם האנשים שתרמו למדינת ישראל ,  מרגע כינונה ועד ימים אלו ,  כפי שתרם לה הנשיא התשיעי שמעון פרס ",  אמר . " עשייתו למען שגשוגה ופריחתה היא עצומה ,  יוצאת דופן ,  ותיוותר לדורות .  שמעון פרס היה בן דור הנפילים ,  ואחד מאותם יחידי סגולה שנשאו על כתפיהם את אתגר הקמתה של המדינה ועיצובה ,  הניחו את יסודותיה ובחרו להקדיש למענה את חייהם .  מדינת ישראל תחסר את שמעון פרס .  כולנו נחסר אותו ".  
ח"כ עמיר פרץ  ( המחנה הציוני )  התראיין הבוקר במשדר וואלה !  NEWS וספד לנשיא התשיעי שמעון פרס . " שמעון היה שותף בתחנות חייהם של אנשים רבים ,  בהם אני ,  עוד בהיותי ראש עיר צעיר בשדרות .  אך לי חשוב להדגיש את הפגישות שקיימנו בשנה האחרונה .  פגישות אינטימיות שעל אודותיהם לא סיפרנו לתקשורת .  ניתחנו את האכזבות ,  התקוות ,  ההצלחות ",  סיפר . " לאחר הפגישות עמדנו יחד על המרפסת שלו במרכז פרס לשלום ,  המשקיפה אל הים ,  והייתה תחושה שהיחיד שיכול היה להתחרות במרחב החזון של פרס זה הים במרחביו העצומים ". 
על השנים האחרונות בחייו של הנשיא לשעבר סיפר פרץ : " הוא היה מאוד מודאג ,  בעיקר ממעמדה של ישראל בעולם ,  כי ידע שמדינת ישראל ועתידה תלויים במידה רבה במעמדה הבינלאומי ".  עוד הוסיף כי  " פרס היה שילוב של אדם שיודע לצעוד בחצרות מלכים ובאותה מידה בחצרות מפעלים ".  בהתייחס להסכמי אוסלו ,  פרץ הבהיר כי  " הוא לא חושב שהוא הצטער .  כשרואים שיתוף הפעולה בין מנגנוני הביטחון הפלסטיניים ואלה הישראליים מבינים את התרומה המדהימה שלהם לעובדה שיש יותר שקט ".  
יו"ר ש"ס ,  אריה דרעי ,  ספד לפרס ואמר : " בצער עמוק ובכאב גדול קיבלתי הבוקר את הבשורה הקשה על מותו של נשיא המדינה וראש הממשלה לשעבר מר שמעון פרס .  הוא היה ידיד אמת שלי .  אהבתי אותו מאוד .  תמיד אזכור אותו בשל חוכמתו ,  חזונו ,  רגישותו ,  והכבוד הרב שנהג בכל אדם ". 
לדבריו של דרעי , " תרומתו הגדולה לביטחון ישראל כראש ממשלה וכשר הביטחון ,  הקמת הכור בדימונה ,  חיזוק וביצור עוצמתם של צה"ל ומערכת הביטחון ומאמציו האדירים לכונן שלום ופיוס עם שכנינו ,  משרטטים את דמותו היהודית והנדירה ,  כמנהיג ציבור בכל רמ"ח איבריו שהקדיש את כל חייו למען עמו ומורשתו .  מותו של שמעון פרס היא אבידה גדולה לעם היהודי ולמדינת ישראל .  תנועת ש"ס כולה ועם ישראל כואבים את מותו ".  
" כנסת ישראל מרכינה את ראשה ודואבת את לכתו של הנשיא התשיעי וראש הממשלה לשעבר שמעון פרס ",  ספד לו יו"ר הכנסת יולי אדלשטיין , " מדינת ישראל נפרדת היום מהעומד בראש משפחתה .  היא נפרדת מהאיש שראה הכל ,  שהיה מעורב בכל ושעיצב הכל .  פרס הוא סיפורו של העם היהודי ושל מדינת ישראל ,  אם כבן למשפחת ניצולי שואה ,  כעולה ,  כחקלאי ,  כאיש ביטחון וכמדינאי .  הוא היה מענקי ההנהגה הלאומית שקמו לנו במאה האחרונה ,  איש עתיר זכויות ומופת של ציוני גאה ששאף כל ימיו לעשות למען המדינה ואזרחיה .  הוא תמיד חיפש היכן להבקיע דרך חדשה ולהביא את כולנו למקומות טובים יותר .  ההיסטוריה עוד תדבר נכבדות באדם דגול זה ששמו הלך לפניו בארץ וברחבי העולם כולו כבעל תובנה ,  ניסיון וחזון .  חסרונו של פרס יורגש היטב ,  אולם טביעות אצבעותיו ופירות פועלו יהיו נוכחים כאן לדורות רבים ". 
 ( עדכון ראשון :  06:12 )   

" האיש שנשא אומה שלמה על כנפי הדמיון ":  במערכת הפוליטית נפרדים מפרס
מנהיגים בארץ ספדו לנשיא המדינה לשעבר שהלך לעולמו לפנות בוקר בגיל 93 . " אשא איתי את רוח התקווה והשלום שהפיח בעם הזה ,  שהיא צוואתו ",  אמר ריבלין .  נתניהו : " פגשתי אותו לראשונה על סף קבר אחי .  לא אשכח את יחסו כלפיי וכלפי הוריי "
 
