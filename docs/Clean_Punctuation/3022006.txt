כרזת נתניהו בבצלאל :  המשטרה פתחה בחקירה בחשד להסתה
המשטרה תחקור את תליית הכרזות באקדמיה לעיצוב ,  שבאחת נראית דמותו של ראש הממשלה לצד חבל תלייה ,  ובשנייה הודבקה תמונתו על כרזת  " בוגד "  במקום זו של רבין .  נשיא בצלאל : " מיצג מעורר מחשבה וראוי להצגה "
 היועץ המשפטי לממשלה אביחי מנדלבליט ,  אישר היום  ( שלישי )  לפתוח בחקירה בחשד להסתה בעקבות תליית הכרזות באקדמיה לעיצוב בצלאל בירושלים שבהן נראית דמותו של ראש הממשלה ,  בנימין נתניהו ,  לצד חבל תלייה .  מפקד מחוז ירושלים ,  ניצב יורם הלוי ,  הטיל את ניהול החקירה על היחידה המרכזית  ( ימ"ר )  במחוז .  אתמול פורסם כי הכרזות שנתלו במסדרונות אחד המבנים בקמפוס הוסרו בידי סטודנטים הלומדים במוסד .  מבצלאל נמסר : " בצלאל ,  האקדמיה לאמנות ועיצוב ירושלים ,  היא מוסד שומר חוק .  בצלאל תשתף פעולה עם כל חקירה ותפעל לפי תוצאותיה ". 
בבצלאל הבהירו כי אף שלא יודעים מי עומד מאחורי תליית הכרזות ,  דומה שהן מתכתבות עם שני פוסטרים מוכרים מאוד :  האחד של קמפיין הבחירות של ברק אובמה משנת 2008 ,  והשני של ההסתה נגד ראש הממשלה יצחק רבין בטרם הירצחו . " אני חושב שכפי שזה הוצג ,  זה מיצג מעורר מחשבה וראוי להצגה .  זאת עבודה פנים אקדמית ולא במרחב הציבורי ",  אמר נשיא בצלאל ,  פרופ' עדי שטרן ,  בריאיון לאולפן וואלה !  NEWS .
 עוד בוואלה !  NEWS:אבטחה הוצמדה לבנט מחשש לפגיעה מצד פעילי ימיןאיזנקוט : " דבריו של קהלני על שירות נשים בשריון לא ראויים "" אני אטפל בך ":  חזן יועמד לדין בגין תקיפת מנכ"ל עיריית אריאל  
" אני לא יודע מי תלה ומי הסיר .  אנחנו מנסים לברר מי הסטודנטית ,  כמובן ,  אבל לא נהפוך את זה לחקירה משפטית ",  אמר . " אסור לעבור על החוק ,  אבל אנחנו מעודדים לחופש ביטוי ,  לשיח ער ,  נושא ההסתה ראוי לדיבור .  
בנוגע לדרישת שרת התרבות מירי רגב לשלול את התקצוב לאדמיה ,  אמר : " על מה ?  על התרומה ההיסטורית של בצלאל לתרבות הישראלית ?  על זה שאמנים ישראלים מבצלאל מייצגים את ישראל בכל הזירות החשובות בעולם ?  על התרומה של המעצבים לתעשיה ולהייטק ?  זה מרחיק לכת ,  בכלל הבעת דעה של מישהו שאני לא יודע מי הוא ". 
עוד הוא הוסיף : " בצלאל הוקמה כמפעל ציוני ,  אני מאמץ סטונדטים מימין ומשמאל ,  חילוניים ודתיים ותורמים למדינה .  קשה לי להבין את הדרך בה הדברים מתגלגלים .  הפוליטיקאים ניצלו את ההזמנדות לעשות הון פוליטי וחבל שכך ".  
סטודנטים בבצלאל העריכו כי ככל הנראה מדובר בעבודת מחאה אנונימית של אחד התלמידים במחלקה ,  ולא ברור אם היא נעשתה כמשימה ללימודים או כעבודה אישית .  פתק שנכתב ככל הנראה על ידי סטודנט אחר ,  הוצמד לצד העבודות ועליו נכתב בכתב יד  " קוראים לזה הסתה ".  
מבצלאל נמסר אתמול בתגובה : " האקדמיה לאמנות ועיצוב ירושלים היא מרחב מוגן לחופש הביטוי בישראל ,  ומאפשרת לסטודנטים שיח חופשי ,  ביקורתי ויצירתי במגוון הנושאים המעסיקים אותם .  העבודה תלויה בחדר מדרגות ומורכבת מהדימוי המדובר ,  המופיע מספר פעמים מסביב לצילום דוקומנטרי של כרזות הסתה נגד ראש הממשלה רבין .  לצד העבודה תלוי דף ובו כתוב :  'קוראים לזה הסתה .. ' .
" עדיין לא ברור ,  ואנו מבררים ,  אם מדובר בתרגיל במסגרת קורס או בהתבטאות אישית של סטודנט .  בכל מקרה מדובר בביטוי פנימי במסגרתה של האקדמיה ,  כחלק משיח מתמשך בנושאי עיצוב ,  אמנות ותרבות ,  לרבות בשאלות של גבולות ,  שעתוק של דימויים ,  וזכרון .  העבודה ,  על פניה ,  מתכתבת עם כמה דימויים מוכרים ובעלי משמעות ומשקל ,  לרבות זיכרון כרזות ההסתה נגד רבין ,  והכרזה המפורסמת של הנשיא אובמה עם הכיתוב 'Hope' .
" התרגיל ,  מוצלח יותר או פחות ,  הוא חלק משיח מקצועי ,  תלוי על קיר פנימי במדרגות האקדמיה ,  ואינו מוצג באופן ציבורי או פומבי ,  אין בו משום הסתה פוליטית וכך הוא צריך להישפט ",  הוסיפו במוסד .  

כרזת נתניהו בבצלאל :  המשטרה פתחה בחקירה בחשד להסתה
המשטרה תחקור את תליית הכרזות באקדמיה לעיצוב ,  שבאחת נראית דמותו של ראש הממשלה לצד חבל תלייה ,  ובשנייה הודבקה תמונתו על כרזת  " בוגד "  במקום זו של רבין .  נשיא בצלאל : " מיצג מעורר מחשבה וראוי להצגה "
 
