חוק הגיוס ,  הבחירות והחקירות :  נתניהו ענה לשאלות כתבים במזנון הכנסת
במסיבת עיתונאים מאולתרת במזנון הכנסת לאחר פתיחת מושב החורף התייחס ראש הממשלה לנושאים בוערים על סדר היום .  על האפשרות להקדמת הבחירות : " חוק הגיוס לא צריך להיות סיבה ".  על המתקפות של השר בנט : " הקואליציה טובה ,  יש לה כמה קלקולים ".  ועל החקירות : " אני לא מודאג "
 במסיבת עיתונאים מאולתרת במזנון הח"כים בכנסת התייחס היום  ( שני )  ראש הממשלה בנימין נתניהו לכמה נושאים שעל סדר היום .  על חוק הגיוס אמר נתניהו : " אני בונה על דבר אחד כרגע והוא להעביר את החוק .  ההחלטה של הרבנים פותחת פתח .  חוק הגיוס עומד בפני עצמו והוא חוק טוב לצבא ,  לציבור החרדי ,  לציבור בישראל ,  לאחדות העם וגם לשוק העבודה ".  
לגבי השאלה מה יקרה אם בג"ץ יפסול את החוק החדש פעם נוספת ,  ענה כי  " אני לא מאמין שזה יקרה .  החוק הזה בא מצה"ל ועונה על דרישותיו .  הוא חוק מאוזן שמתחשב בעולם התורה וגם בדברים אחרים ". 
נתניהו הדגיש כי  " אני לא צריך תירוץ כדי ללכת לבחירות ,  תכניסו את זה לראש ".  כשנשאל למה כן בחירות ,  השיב : " לא אמרתי שיהיו בחירות ,  אמרתי שהגיוס לא צריך להיות סיבה לכאן או לכאן .  אם נראה שיש אפשרות להמשיך - נמשיך ,  ואם לא - אז לא נמשיך .  להערכתי צריך להעביר את חוק הגיוס ולגמור עם זה ".  על השאלה מתי ירצה בחירות ענה ראש הממשלה  " עד נובמבר 2019 ".  
על חוק עונש מוות למחבלים ששר הביטחון אביגדור ליברמן מעוניין לקדם במושב הנוכחי אמר ראש הממשלה כי טרם הספיק לשוחח איתו .  בנושא מתקפותיו של שר החינוך נפתלי בנט על מדיניות הממשלה בעזה ,  הגיב כי  " הקואליציה הזו טובה ויש לה כמה קלקולים שאפשר לתקן אותם בהתנהגות ,  לא בהרכב ". 
נתניהו נשאל על החקירות  " אתה מודאג ?  "  ובתגובה ענה לכתב : " אל תבנה על זה ".  ראש הממשלה התייחס גם לביטול המיזוג בין רשת לערוץ עשר ,  ואמר : " גורנישט מיט גורנישט .  לא עוסק בזה ".  

חוק הגיוס ,  הבחירות והחקירות :  נתניהו ענה לשאלות כתבים במזנון הכנסת
במסיבת עיתונאים מאולתרת במזנון הכנסת לאחר פתיחת מושב החורף התייחס ראש הממשלה לנושאים בוערים על סדר היום .  על האפשרות להקדמת הבחירות : " חוק הגיוס לא צריך להיות סיבה ".  על המתקפות של השר בנט : " הקואליציה טובה ,  יש לה כמה קלקולים ".  ועל החקירות : " אני לא מודאג "
 
