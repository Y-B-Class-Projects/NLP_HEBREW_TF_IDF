ניצחון ריבלין :  צעד חשוב בדרך לביעור השחיתות
ראובן  ( רובי )  ריבלין הרוויח את נשיאות המדינה בדין ובצדק .  אבל המרוץ לנשיאות סיפק לציבוריות הישראלית כמה נקודות למחשבה ,  מהותיות יותר מזהות היושב בבית הנשיא
פוליטיקה אינה בית משפט והצדק לא שולט בה .  כך בישראל ,  כך בשאר העולם .  ובכל זאת ,  אם יש מידה של צדק פוליטי הוא הופיע אתמול ,  עם היבחרו של ראובן  ( רובי )  ריבלין לנשיא העשירי של ישראל .  לא כי מתחריו היו פחות ראויים ממנו ,  לא כי אין במדינה אנשים אחרים בעלי שיעור קומה לפחות כמוהו .  ריבלין פשוט רצה יותר מכולם ,  ועבד קשה מיריביו .  הוא גם הוכיח במהלך השנים שהוא מבין היטב מהי משמעותה של שליחות ציבורית .  
הוא עשה את זה דרך עבודה מאומצת ,  יסודית ,  שבאמת באה מתוך הרצון לשרת את העם .  כשחבריו לפוליטיקה התקשו להסתגל לאוויר בני האנוש לאחר שטעמו אוויר פסגות מיניסטריאלי ,  הוא כבר רץ לחבוש את כסאות הוועדות והמליאה .  גם בשנה האחרונה ,  שנת הבחירות שלו ,  הוא ישב לעיתים כמעט בודד במליאת הכנסת .  הציניקנים יאמרו שהוא עשה הכל רק כי רצה לשאת חן בעיני הנואם המסכן שנגזר דינו לנאום בפני מליאה ריקה .  הם לא מכירים את ריבלין - שיבדקו בוועדת הכספים איזה בית ספר הוא עשה שם לכולם .  
יום הבחירות סיפק אמנם מנה הגונה של דרמה ,  אולם בסופו של דבר הוא היה דווקא השלב הפחות חשוב במרוץ הבחירות המשוגע שעבר עלינו בחודשים האחרונים .  האירועים המהותיים באמת התרחשו דווקא בשוליים ,  בסיפורי הלוויין שליוו אותו .  אחרי שהסוסים ילוו את ריבלין להשבעה בעוד כשבועיים ,  ואחרי שחברי הכנסת יקראו  " יחי ,  יחי ,  יחי ",  מוטב שנזכור דווקא את הדברים הבאים :
 פוסט פוליטי - לכל הטורים של לירון מרוז 
1 .  חמאה על הראש  שני מתמודדים ,  פוליטיקאים ותיקים ומשופשפים ,  נאלצו לשנות את תכניותיהם בשל התערבות משטרתית .  על אף שאין מה להשוות בין מצבם  בנימין  ( פואד )  בן אליעזר שקוע עמוק בחקירת משטרה ,  בעוד שבעניין סילבן שלום התבצעה רק בדיקה משטרתית ,  שאפילו לא הבשילה לידי חקירה  הרי שהתוצאות זהות :  שניהם לא התמודדו על הנשיאות ,  ולא מהסיבות הנכונות .  
האווירה הזו החלה כבר סביב פיאסקו בחירת הנגיד ,  כשהמועמדים נפלו  ( או הפילו את עצמם )  בזה אחר זה כמו זבובים .  אז הדיונים היו רק בתוך ועדת טירקל .  הפעם הם כבר קיבלו הד פומבי של 120 ח"כים .  בין לבין הורשע בפלילים ראש הממשלה לשעבר ,  דבר שהתסיס את האווירה כלפי נבחרי הציבור .  שאלת ניקיון הכפיים עשויה לעמוד במרכז מערכת הבחירות הבאות .  עם כל הצער שבדבר נראה שיש בזה בעיקר טוב .  מי שיודע שיש לו שלדים בארון יהסס לפרוץ קדימה מחשש שהארון ייפול לו על הראש .
 2 .  כוחו של נתניהו  ראש הממשלה לא ירשום את הבחירות הללו בדברי ימי עשייתו הפוליטית .  חמש שנים הוא בשלטון ,  חמש שנים שבהן ידע שאם לפרס לא יקרה משהו  ולמה שיקרה ?   הבחירות הללו בוא יבואו .  ובכל זאת ,  הוא לא השכיל להביא מועמד משלו או לחילופין להשלים עם ריבלין .  בסוף הכל יצא לו עקום .  הוא קיבל נשיא שלא מחויב לו במאום ,  שותף בכיר שלא עודכן בהחלטתו הסופית וסיעה שחלק מחבריה תפסו עליו קריזה .  
למרות גלולת ריבלין המרה ,  נתניהו צריך להודות על הבחירה .  הפסד של ריבלין היה עלול להפוך עליו את הקואליציה .  בבחירות 2000 סירב ראש הממשלה דאז ,  אהוד ברק ,  לקחת חלק פעיל בהרצת מועמד העבודה ,  שמעון פרס .  חלק מהטענות היו שהוא אפילו לא בחר בו ,  אלא במשה קצב שלקח את כל הקופה .  בהסתכלות לאחור ,  בחירתו של מועמד האופוזיציה החישה את קריסת קואליציית ברק .  
3 .  מקומו של מוסד הנשיאות  נכון ,  נתניהו עשה את זה עקום והעלה את שאלת נחיצות הנשיאות מתוך מצוקה .  אבל הדיון העקרוני על מקומו של מוסד הנשיאות חשוב לו שיתקיים .  ומוטב ,  לשם שינוי ,  לא לשמור את זה לרגע האחרון ,  אלא לקיים אותו כבר עכשיו ,  כשברור שהוא יהיה רלוונטי החל מהקדנציה הבאה .  אז מה אם זה בעוד שבע שנים ,  אי אפשר לעשות פה פעם משהו כמו שצריך ? 
4 .  התקשורת - שוב פעם הוכיחה התקשורת ,  בעיקר זו הפוליטית ,  שאנחנו אוהבים לעסוק בעיקר בתפל .  מי ירוץ ?  מי יתמוך בו ?  מה ההוא אומר על ההיא ?  זה ממש לא חשוב .  בטח כשההערכות והפרשנויות מתנפצות שוב ושוב .  את ענייני הפלילים שעלו ושאלת מוסד הנשיאות שמו על השולחן הפוליטיקאים או המשטרה .  האמירות על השחיתות לכאורה של פואד ,  שנשמעות עכשיו מכל עבר בכנסת ,  מזכירות את כל אלו ששמעו על מעללי קצב אבל לא עשו עם זה דבר .  החודשים האחרונים היו מבוזבזים לחלוטין מבחינת סיקור הכנסת והפוליטיקה .  במקום לעסוק במהות עסקנו באישי .  בעבור חברי הכנסת זה תענוג .  תנו להם עוד ועוד מסכי עשן של קרבות פוליטיים יצריים כדי שיוכלו בחסותם לגנוב את הסוסים .  
הנה מה שאמור לקרות היום בכנסת :  בדיון חוזר בוועדת הכספים יאושר קיצוץ רוחבי של 700 מיליון שקלים במשרדי הממשלה .  לאחר מכן יתקיים דיון בהעברות התקציביות ,  מבלי שנדע שוב פעם מאיפה ולהיכן הולך הכסף .  בוועדה אחרת ידונו חברי הכנסת על שינוי מבנה משק הגז בישראל .  התקשורת לא תפתח אולפנים ולא תקיים ריאיונות מפתח חדרי הוועדות .  אבל כשחושבים על זה ,  הסוגיות הללו חשובות לא פחות מהשאלה מי יישב בבית הנשיא .  נדמה שזה שנבחר אתמול  מטובי הפרלמנטרים שהיו כאן  הוא הראשון שיחתום על האמירה הזו .  

ניצחון ריבלין :  צעד חשוב בדרך לביעור השחיתות
ראובן  ( רובי )  ריבלין הרוויח את נשיאות המדינה בדין ובצדק .  אבל המרוץ לנשיאות סיפק לציבוריות הישראלית כמה נקודות למחשבה ,  מהותיות יותר מזהות היושב בבית הנשיא

