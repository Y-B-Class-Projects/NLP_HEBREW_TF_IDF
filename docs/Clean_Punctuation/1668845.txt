פייגלין : " נתניהו ייתן לאובמה את ירושלים "
 חברי מרכז הליכוד ממשיכים להצביע בהכרעה על מועד הבחירות למוסדות המפלגה .  יו"ר חטיבת מנהיגות יהודית במפלגה פייגלין : " אחרי ההצבעה לא תעניינו את ביבי "  
 ( צילום:גדעון צנטנר ,  עריכת וידיאו :  גדי וינסטוק ,  קריינות :  רועי כ"ץ ) 
יו"ר חטיבת מנהיגות יהודית בליכוד משה פייגלין קרא היום  ( חמישי )  לחברי מרכז הליכוד להצביע נגד דחיית מועד הבחירות במפלגה ואמר  " תבינו שאחרי ההצבעה היום ,  כמו שלא עניינתם את ביבי עד לרגע הזה ,  ודאי ודאי שלא תעניינו אותו יותר ודרכו תהיה סלולה לרוץ לאובמה ולתת לו את ירושלים שלכם .  אל תתנו לזה לקרות ". 
מוקדם יותר הצביע ראש הממשלה בנימין נתניהו בקלפי במצודת זאב במסגרת הבחירות לשינוי חוקת המפלגה .  לאחר הצבעתו אמר נתניהו לכלי התקשורת : " הקדשתי את היומיים האחרונים למאמצים על מנת לגרום לציבור ללכת להצביע בעד ההצעה שמאפשרת לי להתמקד בסוגיות החשובות .  האויב הגדול הוא השאננות ,  אם הם נגד הם בלאו הכי יבואו להצביע .  ואם הם בעד הם יגידו לדוד ומשה ויענקל להצביע בשבילם ".  
עוד אמר נתניהו ביחס לטענות כי מטרת ההצבעה להחליש את כוחו של חבר המפלגה משה פייגלין , " לא סימנתי אף אחד כאויב .  רוב התנועה הזו היא לא תנועה משיחית קיצונית .  היא תנועה ליברלית של ז'בוטינסקי .  אנחנו בעד הרבה דברים .  בעד מנחם בגין ,  בעד השלום ,  בעד צה"ל ,  בעד ירושלים ,  שצריך להתמקד בהם .  יש רוב עצום בין החברים שתומך בהצעה ,  משום שכולם יודעים שכולם תומכים - הם אומרים שהם סומכים על החברים .  אני מבקש מהם ללכת להצביע .  
נתניהו הוסיף כי  " אם ההצבעה לא תלך כפי שאני רוצה ,  נצטרך להקדיש חודשים לתהליך פנימי בתוך הליכוד .  יהיה זמן לעשות את זה ואני מתכוון לעשות את זה ,  אבל זה לא הזמן עכשיו .  עכשיו הזמן של המפלגה לעזור בעשייה .  אנחנו מכבדים את המסגרת החוקתית ,  ועושים את מה שהיא אומרת לנו לעשות .  המשימה היא לעשות זאת ברוב של שני שלישים .  זה קשה ,  קשה מאוד ,  אבל למרות זאת אנו עושים זאת ". 
כ-2,500 חברי מרכז הליכוד ניגשים היום לקלפיות להכרעת סוגיית מועד הבחירות והמתח בתנועה גבוה בעקבות המחלוקת המתגלעת בין ראש הממשלה בנימין נתניהו לפלג הימני במפלגה .  נתניהו מבקש לדחות את הבחירות לוועידת הליכוד ,  ולשנות את התקנון כך שהבחירות לוועידה יתקיימו שלוש שנים לאחר הבחירות לכנסת בעוד חברי מרכז אחרים מתנגדים לכך .  
עקב רצונו לשנות את תקנון המפלגה ,  פעל נתניהו ,  לצד שרים וח"כים נוספים מהליכוד ,  ואלו קיימו ביומיים האחרונים כנסים פוליטיים - במימונם ובהשתתפותם - לקראת ההצבעה .
 גם יו"ר מרכז הליכוד ,  שר התקשורת משה כחלון ,  הצביע הבוקר בקלפי בסניף חיפה והתייחס לטענות על כך שהרצון לשנות את החוקה הוא פגיעה בדמוקרטיה .  לדבריו , " אין דבר יותר דמוקרטי מהצבעה חשאית והצורך ברוב מיוחד של שני שליש מהמצביעים ". 
בתוך כך דווח כי בקלפי שבבית שמש נרשם עיכוב בהצבעה ,  זאת משום שאנשיו של פייגלין חסמו את הכניסה עקב דרישה להצבת משקיפים מטעמם בקלפי .  בינתיים ,  הקלפי נפתחה וההצבעה שם החלה .
  ( עדכון ראשון :  11:13 ) 

פייגלין : " נתניהו ייתן לאובמה את ירושלים "
 חברי מרכז הליכוד ממשיכים להצביע בהכרעה על מועד הבחירות למוסדות המפלגה .  יו"ר חטיבת מנהיגות יהודית במפלגה פייגלין : " אחרי ההצבעה לא תעניינו את ביבי "  

