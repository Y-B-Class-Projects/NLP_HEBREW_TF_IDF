נתניהו על רוצחי אבו חדיר :  מקומם לא בחברה הישראלית
ראש הממשלה התייחס לרצח הנער בן ה-16 ואמר כי הנחה את המשטרה לתת עדיפות לפיענוח האירוע . " בכך אנחנו נבדלים משכנינו ,  שם הרוצחים מוכרים כגיבורים ועל שמם נקראות כיכרות "
 ראש הממשלה בנימין נתניהו הבטיח הערב  ( ראשון )  כי ישראל תמצה את הדין עם רוצחי של מוחמד אבו חדיר בן ה-16 ,  שנרצח ביום רביעי האחרון בירושלים ושלח תנחומים למשפחתו . " מקומם של רוצחים כאלה איננו בחברה הישראלית ,  בכך אנחנו נבדלים משכנינו :  שם הרוצחים מוכרים כגיבורים ועל שמם נקראות כיכרות ",  אמר נתניהו בתום ביקור תנחומים בנוף איילון ,  שם מתגוררת משפחתו של נפתלי פרנקל ,  אחד משלושת הנערים שנחטפו בגוש עציון ונרצחו .  
רצח מוחמד אבו חדיר - סיקור מיוחדהמהומות נמשכות :  מאות מפגינים בטמרה ובנצרתהחשודים ניסו לחטוף עוד לפני הרצח ,  המקרה לא נחקר עד תום6 יהודים נעצרו בחשד לרצח הנער הערבי בירושלים 
" את המסיתים אצלנו אנו מעמידים לדין ,  בעוד שההסתה ברשות הפלסטינית מתבצעת באמצעי התקשורת ",  הוסיף נתניהו . " איננו מבדילים בין טרור לטרור ואני אינני מבדיל בין הסתה ולהסתה במדינת ישראל .  כשם שאני מגנה בכל פה קריאות 'מוות לערבים' אני מגנה קריאות 'מוות ליהודים' ".  ראש הממשלה התייחס אף לסטודנט הערבי לרפואה מהטכניון שכתב בעמוד הפייסבוק שלו : " נבחרת פלסטין כבשה שלושה גולים במונדיאל ,  מבלי לשחק בו "  ואמר שהזדעזע כששמע את הדברים . 
" איננו יכולים לקבל ואנחנו מתנגדים לתג מחיר ובאותה מידה אנחנו מתנגדים לבקבוקי תבערה ,  לאבנים ולחסימת צירים ",  אמר נתניהו בהתייחסו למהומות האחרונות בערי המשולש ובירושלים . " אני קורא לכל הצדדים לגלות אחריות ולא להחריף את המצב ".  לדברי נתניהו הוא הנחה את המשטרה לתת עדיפות לפיענוח רצח אבו חדיר וציין את המהירות בה פוענח הרצח .  עוד הוסיף כי ימוצה הדין גם עם רוצח שלי דדון ,  גם הוא על רקע לאומני : " חוסנה של מדינת ישראל טמון בחוק .  רצח הוא רצח והסתה היא הסתה ועל שניהם נגיב בחומרה ". 
לדבריו ,  חוטפי ורוצחי שלושת הנערים יצאו משטחי הרשות הפלסטינית  " ולכן על הרשות הפלסטינית מוטלת האחריות לאתרם ,  בדיוק כפי שכוחות הביטחון של ישראל איתרו תוך ימים את רוצחיו של הנער מחמד אבו חדיר ".  
יו"ר מפלגת יש עתיד יאיר לפיד ,  התייחס אף הוא לפרסומים האחרונים בדבר רצח אבו חדיר . " על כולנו לחוש בושה בדבר הממצאים על הירצחו של הנער הערבי ",  אמר לפיד . " מדינת ישראל אינה יכולה לעבור לסדר היום נוכח רצח מזעזע של צעיר ערבי חף מפשע על ידי רוצחים יהודים ".  לדברי לפיד אין הבדל בין דם לדם ועל מערכת אכיפת החוק לנקוט בנחישות וביד קשה כנגד הרוצחים ולהעמידם לדין . " עלינו לפעול כדי למגר את ההקצנה בקרבנו .  ניסיונות של קיצוניים לקחת את הדין לידיים פוגעים במרקם החיים במדינת ישראל ,  פוגעים באינטרסים הבינלאומיים שלנו ופוגעים במלחמה העיקשת שלנו אל מול הטרור ". 
השר אורי אריאל  ( הבית היהודי )  אמר כי  " רצח זה רצח זה רצח .  אין לאף אחד זכות ,  בשום מקרה ,  ליטול את חייו של אדם חף מפשע שנברא בצלם ".  לדבריו , " על המשטרה למצות את הדין עם הרוצחים ולהכביד את עונשם ". 
מוקדם יותר אמרה חברת הכנסת שלי יחימוביץ' כי רצח אבו חדיר הוא  " רצח מזעזע ,  ברברי וסדיסטי ".  היא כינתה את האירוע  " פיגוע טרור אכזרי ואף קריאת תיגר על המדינה .  אוי לנו אם תאוות נקם תחליף את המדינה ואת מוסדות השלטון החוק והסדר שלה .  יזכור כל מי שעסוק בליבוי יצרים ונותן לגיטימציה לנקמת דם ,  כי דם ידיו יהיו מגואלות בדם ". 
גם יושבת ראש מרצ ,  זהבה גלאון ,  גינתה את הרצח ואמרה כי הוא  " התוצאה של ההתלהמות וההסתה הגזענית ,  תאוות הדם ,  של שרים בממשלה שקראו לנקמה ללא הבחנה ,  ושל מדיניות של 'עין תחת עין' ".  לדבריה , " כששר בכיר בקבינט קורא 'לעבור למעשים' ,  יש כאלו שלוקחים את דבריו ומממשים את הנקמה ".  היא הביעה צער שהשרים לא לקחו דוגמה  " מדבריהם האציליים של בני משפחתו של נפתלי פרנקל ,  שאמרו :  'רצח הוא רצח ,  יהיו הלאום והגיל אשר יהיו' ".  

נתניהו על רוצחי אבו חדיר :  מקומם לא בחברה הישראלית
ראש הממשלה התייחס לרצח הנער בן ה-16 ואמר כי הנחה את המשטרה לתת עדיפות לפיענוח האירוע . " בכך אנחנו נבדלים משכנינו ,  שם הרוצחים מוכרים כגיבורים ועל שמם נקראות כיכרות "
 
