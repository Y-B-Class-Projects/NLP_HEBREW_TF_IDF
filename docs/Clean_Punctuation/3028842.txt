ההרשעה פילגה גם את הכנסת :  כך הגיבו במפלגות לאפשרות לחנינה
הראשונה שהכריזה כי תפעל להענקת חנינה לאזריה הייתה השרה רגב ,  שסחפה אחריה רבים ,  בהם ראש הממשלה ,  וגם ,  באופן מפתיע ,  את ח"כ יחימוביץ' .  מאידך ,  יש גם שמתנגדים .  בדיקת וואלה !  NEWS - מי מתנגד לחנינה ומי בעדה ? 
הפילוג במשכן הכנסת נוכח הכרעת הדין שנמסרה אתמול  ( רביעי )  לאלאור אזריה ,  ממחישה את השסעים העמוקים שבחברה הישראלית ,  ומאז הרשעתו בהריגת המחבל המנוטרל בחברון ,  התגבר השיח בין חברי הכנסת והשרים סביב חנינה אפשרית שיקבל מהנשיא או מהרמטכ"ל .  אפשרות זו אינה נתונה לשליטתם של חברי הכנסת ,  אך אלו ניצלו את ההזדמנות להשפיע על השיח .  בדיקה של וואלה !  NEWS את המפלגות במשכן מגלה כי בכנסת אין תמימות דעים בנושא החנינה האפשרית לאזריה .
 לקריאה נוספת:הפרשה שתשפיע על המתגייסים החדשים :  צה"ל לא נשאר מחוץ לוויכוחנתניהו על הכרעת הדין : " אני תומך במתן חנינה לאלאור אזריה"תיק אזריה נמשך :  דיונים בעונש יחלו החודש ,  ההגנה מתכוונת לערער 
שרת התרבות מירי רגב הייתה הראשונה במערכת הפוליטית שהצהירה כי תפעל כדי שתוענק חנינה לאזריה .  עוד בטרם הספיקו השופטים להרשיע את החייל ,  רגב עלתה למתקפה נגד הרמטכ"ל רב-אלוף גדי איזנקוט ,  והסבירה כי  " כך לא מתנהגים לחייל של כולנו ".  לאחר מכן ,  שלחה מכתבים לנשיא ראובן ריבלין ולשר אביגדור הביטחון ליברמן בבקשה שיפעלו לחנינת אזריה .  
אחריה הצטרפו גם השרים ישראל כץ ואופיר אקוניס לקריאה .  תשע שעות אחרי ההכרעה ,  הודיע גם ראש הממשלה בנימין נתניהו כי הוא תומך במתן חנינה לאזריה .  ליוזמה הצטרפו גם סגן השר איוב קרא וח"כ אורן חזן .  לעומתם ,  ח"כ יהודה גליק כתב הלילה בטוויטר כי הוא מתנגד לאפשרות של חנינה : " עדיפה בעיני הקלה בעונש ובלבד שייקח אחריות ויבין שפעל שלא כשורה ".  
ראש האופוזיציה ויו"ר המחנה הציוני ,  יצחק הרצוג אמר לוואלה !  NEWS כי אינו שולל אפשרות של חנינה בתום ההליך המשפטי : " אין להעלות את נושא החנינה עד לאחר גזר הדין .  כל התערבות בשיאו של ההליך המשפטי לפני גזר הדין היא פסולה בעיני ופוגעת בעצמאות מערכת השיפוט העצמאית ".  הרצוג הוסיף כי  " אם מדינת ישראל מעוניינת במערכת משפט חופשית ,  על הפוליטיקאים לכבד את השופטים ולתת להם להכריע קודם כל בגזר הדין ".  
ח"כ שלי יחימוביץ' קדמה להרצוג וסיפקה אמירה מפתיעה כשהצטרפה לראשונים שקראו להעניק חנינה לאזריה בתום הליכי המשפט . " יהיה נכון לשקול חנינה לאזריה ",  אמרה , " כפי שקיבלו אנשי השב"כ בפרשת קו 300 ". 
דבריה עוררו ביקורת מצד חברי סיעתה .  ח"כ עמיר פרץ אמר בתגובה כי  " אין מקום לצהלות של שמחה או צהלות של חנינה ,  אלו אמירות פופוליסטיות ".  לדבריו הצטרפו ח"כ אראל מרגלית שטען כי הוא מתנגד לחנינה  " ביום שבו בית המשפט אמר את דברו בצורה נחרצת ".  
שר האוצר משה כחלון היה האחרון מראשי המפלגות בכנסת שהגיב על הכרעת הדין של אזריה .  בתגובתו נקט כחלון בקו ממלכתי שבו טען כי  " צה"ל הוא המוסרי והערכי ביותר בעולם ועלינו לשמור עליו מכל משמר "  ובנוסף קבע באשר למתן חנינה כי  " ראוי שיתקיים בתום ההליכים המשפטיים ובתיאום עם הגורמים המוסמכים בצה"ל ".  שתי חברות כנסת במפלגה  מירב בן ארי וטלי פלוסקוב  הקדימו אותו וחתמו אתמול אחר הצהריים על עצומת חברי הכנסת של ח"כ שולי מועלם-רפאלי הקוראת להעניק לאזריה חנינה .  
קודם הכרעת הדין ,  יו"ר המפלגה יאיר לפיד הסתפק בהודעה קצרה שבה גינה את האלימות בהפגנה שהתקיימה מחוץ לבית הדין הצבאי בקריה בתל אביב . " בית המשפט אמר את דברו ,  עכשיו גם לנו יש תפקיד :  למנוע את הקרע בעם ,  למנוע את הפגיעה בצבא העם ",  מסר .  אחרי ההכרעה ,  לפיד וחברי הכנסת במפלגה לא השיבו לשאלה אם יתמכו או יתנגדו לחנינה של אזריה .  
יו"ר המפלגה נפתלי בנט היה מהראשונים שקרא להעניק חנינה לאזריה .  יו"ר הסיעה ח"כ שולי מועלם רפאלי ,  כאמור ,  יזמה עצומה של חברי כנסת הקוראת לשר הביטחון אביגדור ליברמן לחון את אזריה .  ח"כ בצלאל סמוטריץ' וכן ח"כ מוטי יוגב תמכו בהענקת חנינה ,  אך שתיקת שאר חברי הכנסת מהסיעה - איילת שקד ,  אורי אריאל ,  אלי בן דהן וניסן סלומינסקי - בלטה מאוד .  
יו"ר המפלגה השר אריה דרעי כתב בחשבון הטוויטר שלו עם קבלת הרשעתו של אזריה כי הוא תומך בעמדה של הענקת חנינה . " ניהול המשפט והסבל שעברו החייל ומשפחתו מצדיקים מתן חנינה ".  לדבריו הצטרף יו"ר הסיעה ח"כ יואב בן צור שהתבטא כי  " נחזק את אלאור ,  אביו ,  אמו ומשפחתו ונתפלל שבעזרת השם יקבל חנינה ".  בנוסף אליהם ,  ח"כ יעקב מרגי חתם על העצומה של ח"כ מועלם רפאלי ,  שכאמור ,  תומכת באפשרות של חנינה .  
במפלגה החרדית לא התייחסו כמעט לפרשת אלאור אזריה .  אף אחד מחברי המפלגה לא הוציא הודעה לתקשורת ורק שלושה מהם הצהירו כי יתמכו באפשרות של חנינה .  בריאיון לאחת מתחנות הרדיו החרדיות אמר ח"כ משה גפני כי הוא בעד הענקת חנינה .  אליו הצטרפו גם חברי הכנסת ישראל אייכלר ומנחם אליעזר מוזס שחתמו על עצומת הח"כים .  אי התייחסותה הרשמית של המפלגה נובעת ככל הנראה מתוקף עמדתה נגד גיוס או הכרה רשמית בצה"ל .  
אף אחד מחברי הכנסת של ישראל ביתנו לא הגיב להכרעת הדין של אזריה .  היחיד היה שר הביטחון ויו"ר המפלגה אביגדור ליברמן וגם אז סירב להתייחס באופן ענייני .  בריאיון לערוץ 2 הוא תקף פוליטיקאים שקראו לחון את אזריה וטען כי  " הקריאה לחנינה לאזריה  בורות וסיסמאות ".  ליברמן סירב לומר את דעתו באופן מפורש בטענה שאינה רלוונטית .  
גלאון הגיבה בחריפות נגד הקריאות לחנינת אזריה . " ההצעות לחנינה הן זילות של ההליך המשפטי ,  שלא הסתיים עדיין ,  אבל הן בעיקר מעניקות לגיטימציה למעשים שדגל שחור אדיר מתנוסס מעליהן ",  אמרה .  ההערכה היא כי גם שאר חברי מפלגתה נמצאים בעמדה דומה .  
במפלגה ישנה הסכמה רחבה בעניין החנינה לאלאור אזריה  כל הח"כים מתנגדים לאפשרות כזו .  יו"ר הרשימה המשותפת ח"כ איימן עודה תקף בשיחה עם וואלה !  NEWS את הח"כים שקראו לחנינה ,  בהם גם שלי יחימוביץ' . " אין מקום לדון בחנינה של מי שבית המשפט קבע שפעל מתוך מניע של נקמה וירה בראשו של אדם חסר אונים .  מטריד במיוחד היה לשמוע ח"כים מהאופוזיציה תומכים בכך במה שהיה נראה כמו מהלך ציני ופופוליסטי בניסיון לגרוף עוד כמה קולות על חשבון איבוד צלם אנוש ומוסר ". 
לדבריו הצטרף ח"כ אחמד טיבי שטען כי  " בקשות החנינה מוכיחות כי ההליך המשפטי היה ישראבלוף .  פוליטיקאים נגררים אחרי 'לה פמיליה' והצל והופכים את הכנסת ליציע המזרחי במגרש טדי ".  

ההרשעה פילגה גם את הכנסת :  כך הגיבו במפלגות לאפשרות לחנינה
הראשונה שהכריזה כי תפעל להענקת חנינה לאזריה הייתה השרה רגב ,  שסחפה אחריה רבים ,  בהם ראש הממשלה ,  וגם ,  באופן מפתיע ,  את ח"כ יחימוביץ' .  מאידך ,  יש גם שמתנגדים .  בדיקת וואלה !  NEWS - מי מתנגד לחנינה ומי בעדה ? 

