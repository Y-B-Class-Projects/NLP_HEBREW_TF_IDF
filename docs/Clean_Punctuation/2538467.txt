שטייניץ יציג הערב את התקציב בפני נתניהו
על פי ההערכות יכלול תקציב המדינה לשנת 2013 שיוצג בפני ראש הממשלה קיצוצים בשירותים החברתיים והעלאת מסים .  פערים בין דרישות ברק ושטייניץ בנוגע לתקציב הביטחון
שר האוצר ,  יובל שטייניץ ,  וצמרת משרדו יציגו הערב לראשונה בפני ראש הממשלה ,  בנימין נתניהו ,  את תקציב המדינה ל-2013 .
 שר האוצר וראש אגף התקציבים ,  גל הרשקוביץ ,  יציגו את התקציב לראש הממשלה .  ממשרד האוצר נמסר כי במשרד הסתיימה בשבוע שעבר עבודת המטה הקשורה בתקציב המדינה לשנה הבאה ,  הן בצד ההוצאות והן בצד ההכנסות .  ההערכה היא כי תקציב 2013 יהיה תקציב של גזירות בשירותים החברתיים ותקציב של העלאות מסים בהיקף של מיליארדי שקלים .  תקציב המדינה ל-2013 הוצג לשר האוצר בשבוע שעבר והוא אישר אותו ,  בכפוף למספר הערות .  באוצר אישרו כי צד ההוצאות בתקציב 2013 יהיה גבוה ב-2.9% מצד ההוצאות בתקציב 2012 .
 צפוי ויכוח גדול בין שר האוצר ,  יובל שטייניץ ,  ושר הביטחון ,  אהוד ברק ,  על תקציב הביטחון ב-2013 .  שר האוצר דורש קיצוץ של 2 מיליארד שקל בתקציב הביטחון בשנה הבאה ,  ואילו שר הביטחון דורש תוספת תקציב של 7-5 מיליארד שקל .  צמרת האוצר תומכת בתוספת תקציב לביטחון של 3 מיליארד שקל לפחות בתקציב הביטחון ב-2013 .  
הבוקר הודיע שר האוצר ,  יובל שטייניץ לראש הממשלה ולאחר מכן לממשלה ,  כי תקציב המדינה ל-2013 יהיה חד שנתי .  שטייניץ נימק את ההחלטה שקיבל בעובדה כי 2013 תהיה שנת בחירות ,  בין אם הבחירות יוקדמו ובין אם הן יתקיימו במועד  ( אוקטובר 2013 )  .  לדבריו ,  אין זה נכון ,  מבחינת כללי המשחק הדמוקרטיים כי תקציב 2014 יקבע ע"י הממשלה הנוכחית לממשלה שתכהן אז ,  בלי כל קשר למפלגות ולאישים שירכיבו אותה .  כל צמרת האוצר תמכה בחודשים האחרונים בתקציב חד שנתי ל-2013 ,  גם בשלל נושא הבחירות ,  אבל בעיקר בשל היותו תקציב גזרות מורכב .
 ח"כ פרופ' אבישי ברוורמן  ( עבודה )  אמר בתגובה לפרסום על הביטול של התקציב הדו- שנתי כי  " שר אוצר זגזגן ,  הססן ולחיץ קיבל תבונה רגעית ,  ואני מברך אותו על החזרה לתקציב חד שנתי .  אני מאחל לחברה ולכלכלה הישראלית ששר האוצר יתעשת מכוונותיו והתבטאויותיו האומללות וישנה את עמדותיו גם בענייני תוכן התקציב :  קיצוץ ההוצאות הציבוריות ,  המס על הפירות והירקות ,  והעלאת המע"מ ".  

שטייניץ יציג הערב את התקציב בפני נתניהו
על פי ההערכות יכלול תקציב המדינה לשנת 2013 שיוצג בפני ראש הממשלה קיצוצים בשירותים החברתיים והעלאת מסים .  פערים בין דרישות ברק ושטייניץ בנוגע לתקציב הביטחון

