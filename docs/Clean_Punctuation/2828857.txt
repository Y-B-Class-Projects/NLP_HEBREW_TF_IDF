נתניהו להנהלת כיל : " עצרו את הפיטורים באופן מידי "
 ראש הממשלה אמר כי הנהלת החברה משתמשת בעובדים כדי להוציא מהמדינה הטבות  " בהיקף עצום "  בתקופת בחירות .  יו"ר ועד העובדים : " רק ביבי יוציא את העגלה מהבוץ ".  לבני : " נתניהו משתמש בפיטורים כמנוף לבריחה מאחריות "
  ( צפו :  עובדי כיל שורפים את תעודות החבר בליכוד )  
ראש הממשלה ,  בנימין נתניהו ,  התייחס אמש  ( רביעי )  לפיטורי 140 העובדים במפעל  " תרכובות ברום "  שברמת חובב ,  מקבוצת כיל  ( כימיקלים לישראל )  ,  ואמר כי מדובר בתחבולה של ההנהלה שמטרתה להוציא כסף מהמדינה . " אני רואה בחומרה רבה את הדרך הבלתי ראויה ,  שבה משתמשות הנהלות כיל והחברה לישראל בפיטורי עובדים בחברת הברום כמנוף ללחץ על הממשלה ,  בכדי להוציא מהמדינה הטבות כלכליות וכספיות בהיקף עצום בתקופת בחירות ",  כתב נתניהו בחשבון הפייסבוק שלו .  נתניהו קרא להנהלה  " לעצור באופן מידי את הפיטורים ,  ולהיכנס להידברות עם העובדים ועם הממשלה לאחר הבחירות ".  
יו"ר ועד העובדים במפעל ,  אבנר בן סניור ,  אמר בתגובה לדבריו של נתניהו : " אנחנו שמחים שראש הממשלה שמע את צעקתנו ,  הרים את הכפפה והתגייס לעזור לנו .  אנו מקדמים את זה בברכה ,  כי הוא האיש היחידי שיכול להוציא את העגלה מהבוץ ".  מוקדם יותר היום אתמול נפגש בן סניור עם יו"ר מפלגת  " כולנו ",  משה כחלון ,  שהבטיח לגבש תכנית שתעזור לעובדי המפעל .  כמו כן ,  היום צפוי בן סניור להגיע ללשכתו של נתניהו ולהיפגש עם בכירים במשרדו על מנת למצוא פתרון למשבר .
 עוד על המשבר בכיל:עובדי כיל שרפו את תעודות החבר בליכוד ;   " בוגדת שנים בעובדים"אחרי שקיבל מכתב פיטורים :  עובד כיל קיבל התקף לבמכתב על דלת הבית - כך פוטרו עשרות עובדי כיל 
לדבריו של נתניהו הגיבה גם יו"ר התנועה ציפי לבני ,  שאמרה כי היא  " רואה בחומרה את הדרך הבלתי ראויה שבה משתמש ראש ממשלה בפיטורי עובדים כמנוף לבריחה מאחריות ".  גם ח"כ שלי יחימוביץ'  ( המחנה הציוני )  ,  התייחסה לפוסט של ראש הממשלה וצייצה בחשבון הטוויטר שלה : " תגיד ,  יש לך במקרה קשרים עם מישהו בממשלה שיגיד לעידן עופר שאם יפטר ישללו לו הטבות במיליארדים וייקחו לו את הזיכיון ?  "  
ב-28 בינואר קיבלו 140 מעובדי המפעל הודעת פיטורים בעקבות פיצוץ המשא ומתן שהתנהל בין הוועד להנהלה .  יומיים לאחר מכן פתחו כ-800 עובדי המפעל בשביתה כללית והקימו מאהל מחאה בבאר שבע . " אחרי חצי שנה של משא ומתן ההנהלה עדיין דורשת פיטורים של 140 עובדים .  מבחינתנו זוהי חציית קו אדום ",  אמר יו"ר מרחב הנגב בהסתדרות ,  מאיר בביוף . " אנחנו הסכמנו לפרישה מרצון ,  ואף העברנו שמות של 80 עובדים ,  אבל את הנהלת כיל מעניין רק לפטר עובדים כנראה .  אנחנו לא נסכים לכך ".  כמו כן ,  בעקבות הפיטורים שרפו כמה מהעובדים את תעודות החבר שלהם בליכוד .
 מאות מעובדי  " תרכובות ברום ",  בהם 140 המפוטרים ,  הם חברי ליכוד ,  ו-17 מהם חברי מרכז הליכוד .  רבים מהם טענו כי המפלגה  " מתעלמת מהמאבק וממלאת פיה מים ".  לדבריהם ,  קיימים אלפי מתפקדים למפלגה בכל קבוצת כיל ,  אותם הם מתכוונים לשכנע אישית שלא להצביע למפלגת השלטון . " היום אנחנו נמצא את עצמנו מצביעים למפלגות אחרות וחלקנו אף נלך רחוק עד כדי מפלגת העבודה ",  אמרו העובדים ,  שהוסיפו כי הם מתכננים לעמוד ביום הבחירות ליד קלפיות הדרום ולשכנע מצביעים לא לתת את קולם לליכוד .
  ( עדכון ראשון :  23:53 ) 
לפניות לכתב יניר יגנה :  Yanirya1234@walla.co.il 

נתניהו להנהלת כיל : " עצרו את הפיטורים באופן מידי "
 ראש הממשלה אמר כי הנהלת החברה משתמשת בעובדים כדי להוציא מהמדינה הטבות  " בהיקף עצום "  בתקופת בחירות .  יו"ר ועד העובדים : " רק ביבי יוציא את העגלה מהבוץ ".  לבני : " נתניהו משתמש בפיטורים כמנוף לבריחה מאחריות "
 
