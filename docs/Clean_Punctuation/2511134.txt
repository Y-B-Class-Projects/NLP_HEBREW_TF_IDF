כרוניקה של נטישה - מה קורה בלשכת נתניהו ? 
ראש מערך ההסברה הלאומי ,  יועז הנדל ,  שהודיע אתמול על התפטרותו ,  מצטרף לשמונה בכירים בלשכת ראש הממשלה שעזבו את תפקידם בקדנציה הנוכחית .  מה עובר על לשכת נתניהו ? 
 ( באדיבות ערוץ הכנסת )  
הודעתו של ד"ר יועז הנדל על התפטרות מתפקיד ראש מערך ההסברה הלאומי בלשכת ראש הממשלה היא המשך לשורה של בכירים שעזבו את לשכת נתניהו מאז נכנס לתפקיד .  נחזור כמה חודשים אחורה ;  בספטמבר 2011 נכנס הנדל לתפקידו ,  כרביעי בתפקיד מאז תחילת הקדנציה השנייה של בנימין נתניהו ,  הצהיר לוחם השייטת לשעבר על נחישותו להצליח היכן שנכשלו קודמיו ,  והודיע על שינוי בהגדרת תפקידו - לא עוד שיחות עם עיתונאים או עיסוק בדוברות השוטפת של ראש הממשלה ,  אותה העביר לסמכותו של ראש מערך הדוברות ,  לירן דן ,  אלא הפרדה מובהקת יותר של הפן האסטרטגי של ההסברה . " אני לא נביא ",  אמר אז בראיון ל"הארץ ",   " אבל אני בא כדי להצליח ולא כדי להיכשל .  אני מקווה שמה שאני מביא יאפשר זאת .  לא הייתי בא אם לא הייתי מאמין בזה ". 
אולם ,  אסטרטגיה ונחישות לא יכולים להוות תחליף לאמון ,  כך הסתבר אתמול  ( שלישי )  ,  כשנודעו הדברים הקשים שהטיח ראש הממשלה בבכירים שהתלוננו על מעשיו של מנהל הלשכה נתן אשל ,  שככל הנראה לא הותירו מקום לספק באשר למקום שנתניהו מעדיף לראות אותם עכשיו - בחוץ .  הנדל הפך לקרבן התשיעי של אי-השקט בסביבה הקרובה של נתניהו בשלוש השנים האחרונות ;  התברר שיש מצבים שבהם גם המפקד הנחוש ביותר מעדיף לוותר על הקרב .  זה רק שאלה של זמן ,  מעריכים רבים בלשכת ראש הממשלה ,  עד שגם מזכיר הממשלה ,  צבי האוזר ,  יצטרף לרשימה המכובדת של המואסים והנמאסים בסביבת נתניהו ,  למרות שהאוזר עצמו מכחיש הפרסומים לפיהם הוא נמצא בדרכו בחוצה .  המזכיר הצבאי אלוף יוחנן לוקר ,  שמידת מעורבותו בפרשה טרם התבררה לחלוטין ,  יסיים את תפקידו גם כך בקרוב .
 הסערה בלשכת נתניהו - כותרות אחרונות:בעקבות פרשת אשל :  יועז הנדל יתפטר מתפקידוהושג הסדר :  נתן אשל יתפטר ולא ישוב לשירות המדינהמתח בלשכה ?  נתניהו נזף בהאוזר לעיני המצלמות 
כל החבר'ה האלו  תשעה במספר שעזבו את הלשכה בקדנציה השנייה של נתניהו כראש הממשלה  כבר יכולים להקים קבוצת תמיכה ;  הראשון שנכווה היה יועץ התקשורת יוסי לוי ,  שעזב בינואר 2010 לאחר שתפקידו רוקן מתוכן וכל סמכויות הדברור הועברו לראש מטה ההסברה הלאומי ניר חפץ ,  שמונה לתפקיד מאחורי גבו של לוי .  חודשיים לאחר מכן ,  מה שהוגדר כ"בעיות בריאותיות "  הוביל לפרישתו של ראש הלשכה ארי הארו .  הארו ,  שהיה זה שהביא ללשכה את ר' ,  העובדת שהוטרדה על ידי נתן אשל ,  שימש כראש לשכתו של נתניהו בעת שכיהן כיו"ר האופוזיציה ,  אך כשנה לאחר כניסתו לתפקיד במשרד ראש הממשלה החל להתאשפז תכופות ונאלץ לעזוב את תפקידו .  בדצמבר 2010 עזיבה מתוקשרת נוספת הרעידה את חדרי הלשכה בירושלים - הפעם של ראש מערך ההסברה הלאומי ,  ניר חפץ ,   ( שרק כשנה קודם לכן הוביל לעזיבתו של לוי )  .  עוד קודם לחפץ ,  פרש היועץ הפוליטי שלום שלמה מתפקידו .  חפץ ,  שמשמש כיום כעורך  " מעריב ",  הביע את רצונו לעזוב את התפקיד במשך תקופה ארוכה ,  על רקע סכסוכים עם אשל והיועץ לביטחון לאומי עוזי ארד  ( עליהן עוד יורחב )  ,  כמו גם תסכולים שהביע מהגבלת פעילותו מול כלי התקשורת ומידורו מדיונים ועיסוק בסוגיות מדיניות ביטחוניות .
 גם תורו של ארד לא איחר להגיע ,  ובפברואר 2011 סערו המסדרונות בירושלים בעקבות עזיבתו של מי שנודע כדמות מרכזית בתוהו ובוהו שהתחולל בלשכת נתניהו בעקבות סכסוכים עם שאר בכירי הלשכה כמו האוזר ,  לוקר ,  אשל וחפץ ,  ואף זכה לכינוי  " הפוליגרף "  בעקבות דרישתו לחקור במכונת אמת בכירים בלשכה אחרי הדלפות שפורסמו באמצעי התקשורת .  כמה חודשים לאחר עזיבתו של ארד ,  התברר כי הרקע לפיטורים היו ממצאים של חקירת שב"כ עליה הורה נתניהו במטרה לבדוק הדלפות של מידע ביטחוני רגיש .  כחצי שנה מאוחר יותר ,  באוגוסט 2011 ,  היה זה אייל גבאי ,  מנכ"ל משרד ראש הממשלה ,  שהודיע על עזיבתו עקב מה שהוגדר כ"תחושת מיצוי ".  ברקע עמדה התנגדותו של גבאי למינויו של משה דיין ,  מועמדו של נתניהו לתפקיד נציב שירות המדינה ,  שעוררה שאט נפש בסביבתו הקרובה של ראש הממשלה ,  ודיווחים על תחושת שחיקה מהעבודה בסביבה רוויית הסכסוכים .  
המקום הכי לא יציב בסביבת ראש הממשלה בשנים האחרונות היה גזרת יועצי התקשורת ,  והפרק הבא בעלילות הלשכה הגיע בספטמבר בשנה שעברה ,  עם עזיבתו של מי שהחליף את חפץ - גידי שמרלינג .  שמרלינג אמנם הגיע ללשכה בעקבות איש אמונו של נתניהו ,  גיל שפר ,  אך כמו קודמיו בתפקיד גם הוא בחר כעבור שנה וחצי לעבור ולדברר את עיריית תל אביב במקום להתמודד עם התסכולים שבעבודה תקשורתית בסביבת נתניהו .
 השבוע התבשרה הלשכה על עזיבתם של אשל ושל הנדל ,  וכך מגיע מניין הבכירים העוזבים את לשכת נתניהו בקדנציה הנוכחית בלבד לתשעה ,  ואם ההערכות יתבררו כנכונות ,  הצטרפותם של האוזר ולוקר לרשימה תעלה את המספר ל-11 .  באקווריום של ראש הממשלה יש עוד כמה איים של יציבות ,  כמו דמותו של גיל שפר ,  היועץ המדיני רון דרמר וראש המועצה לביטחון לאומי יעקב עמידרור ,  והדוברים לירן דן ויועץ התקשורת רוני סופר .  אולם ,  מהנתון הסטטיסטי הקר העולה מתחלופה של ארבעה יועצי תקשורת בשלוש שנים ,  אפשר לשער שגם המחליף של הנדל יסיים את תפקידו עוד לפני סיום כהונתה של הממשלה  ( אם הבחירות ייערכו במועדן )  .  
תמונות הנזיפה של נתניהו במזכיר הממשלה המצונן שפורסמו אתמול ,  כמו גם הפער בין המילים הקשות של נתניהו לבין הגיבוי הנרחב לו זוכים הבכירים שהביאו לחשיפת הפרשה ,  יצרו הבוקר תחושה ברורה של אי-צדק בקרב רבים בלשכת ראש הממשלה ;  העובדה שהנדל למד על התפטרותו מכלי התקשורת לאחר שראש הממשלה ביקש ממנו לדחות את ההתפטרות מעלה ניחוח נקמנות באוויר ,  ונתניהו עשוי להזדקק לכישורי הפגת המתחים של שפר  מחליפו הטרי של נתן אשל כראש הלשכה .  

כרוניקה של נטישה - מה קורה בלשכת נתניהו ? 
ראש מערך ההסברה הלאומי ,  יועז הנדל ,  שהודיע אתמול על התפטרותו ,  מצטרף לשמונה בכירים בלשכת ראש הממשלה שעזבו את תפקידם בקדנציה הנוכחית .  מה עובר על לשכת נתניהו ? 

