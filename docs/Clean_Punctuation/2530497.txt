נתניהו יכריז הערב על פתיחת מערכת הבחירות
בנאומו בוועידת הליכוד צפוי ראש הממשלה להכריז רשמית על מועד הבחירות ,  אולם לא על תאריך הפריימריז הצפויים במפלגתו .  במהלך השבוע יאושרו הצעות החוק לפיזור הכנסת
ראש הממשלה בנימין נתניהו צפוי לפתוח הערב  ( ראשון )  בשעה 20:00 את מערכת הבחירות ,  בנאום שיישא עם פתיחת ועידת הליכוד הרביעית בתל אביב .  כמו כן ,  לוואלה !  חדשות נודע כי הערב יקיים נתניהו הצבעה על בחירתו ליו"ר הזמני של וועידת הליכוד עד לשלושה חודשים לאחר הבחירות .  הדבר יאפשר לו לכנס את הוועידה בכל רגע שיבחר ,  ולהעביר שינויי חוקה ברוב רגיל של חברי הוועידה .  בין היתר ,  בחירתו לתפקיד תקל עליו גם לבצע שריונים אם יחפוץ בכך - אם כי נתניהו וברק מכחישים בהתמדה את שריון ברק ברשימה .  נכון לעכשיו חבר הכנסת דני דנון והשר מיכאל איתן עדיין מועמדים לתפקיד .
 כפי שפורסם לראשונה בוואלה !  חדשות ,  במסגרת נאומו יכריז נתניהו באופן רשמי על מועד הבחירות ,  כפי הנראה ה-4 בספטמבר .  מלבד זאת ,  ככל הנראה יאמר נתניהו בנאומו ,  שעדיין לא נכתב ,  כי כעת הגיעה העת להרוויח את אמונו המחודש של העם .  ההערכה היא שראש הממשלה לא ינקוב בתאריך הפריימריז בליכוד ,  שיתקיימו במחצית הראשונה של חודש יוני ,  אלא שהוועידה תתכנס שוב  ייתכן שכבר בחמישי השבוע או בראשון הבא  על מנת לאשר את תאריך הבחירות הפנימיות לרשימת הליכוד בכנסת .  בפריימריז ייאבקו 27 חברי הכנסת המכהנים על הרשימה הארצית ,  שייתכן שתורחב ב 2-3 מקומות עד למקום ה- 22 ,  כדי לסייע לכמה שיותר ח"כים להצליח להתברג גם ברשימה הבאה לכנסת .  
נאום נתניהו יבשר על מערכת הבחירות ,  אולם היא תתחיל באופן רשמי רק בהמשך השבוע .  ועדת השרים לחקיקה תאשר במהלך הבוקר את הצעות החוק לפיזור הכנסת ,  בהן גם ההצעה של יו"ר הקואליציה חבר הכנסת זאב אלקין .  ביום שני יובאו ההצעות בזו אחר זו לאישור מליאת הכנסת בקריאה טרומית ,  אם כי ייתכן שהממשלה תחליט להגיש הצעה יזומה משלה לפיזור הכנסת ,  ואז הכנסת תוכל לדלג על הקריאה הטרומית ולקפוץ ישר לשלב של קריאה ראשונה .  
אם תהיה זו הצעת חוק ממשלתית ,  כנראה שמיד לאחר אישור מליאת הכנסת תגיע ההצעה להכנה לקריאה שניה ושלישית לוועדת הכנסת ,  ועוד באותו היום מליאת הכנסת תאשר את ההצעה בקריאה שניה ושלישית .  אם אלו יהיו הצעות החוק הפרטיות ,  ביום שלישי ועדת הכנסת תאשר את ההצעות ,  שיאוחדו בינתיים להצעה אחת ,  בהכנה לקריאה ראשונה .  אחר הצהרים ההצעות יאושרו במליאה ,  יחזרו לוועדה להכנה לשניה ושלישית ויאושרו סופית  או ביום שלישי או ביום רביעי עם פתיחת המליאה .
 מכיוון המפלגות היריבות כבר נשמעו בימים האחרונים מספר אמירות מתגרות לקראת הבחירות הקרבות .  יו"ר מפלגת העבודה ,  חברת הכנסת שלי יחימוביץ' ,  אמרה אתמול בראיון לתכנית  " פגוש את העיתונות "  בערוץ 2 כי  " יש לצאת מהקיבעון שנתניהו הוא ראש הממשלה הבא ",  והוסיפה כי  " הציבור סבור שהדרך שלי היא החלופה לשלטון ".  יאיר לפיד ,  העומד בראש מפלגת יש עתיד ,  ציין אתמול כי הוא מקווה להצטרף לקואליציה שתקום לאחר הבחירות . " אעשה כל שביכולתי להיות בממשלה הבאה ",  אמר לפיד בחוג בית שהתקיים בחדרה . " אני מפלגת מרכז שעוסקת ברוב הציבור ,  וככזאת ,  היא צריכה לשאוף בכל כוחה לשבת בקואליציה ". 
לקריאה נוספתההצעה על מועד הבחירות הוגשה בחשאי : " חששנו מבלגן בכנסת"מקורבי נתניהו :  ייתכן שיודיע על בחירות בראשון הבאלפיד מאותת : " אעשה כל שביכולתי להיות בממשלה הבאה "" לצאת מהקיבעון שנתניהו ייבחר - אנחנו אלטרנטיבה "  

נתניהו יכריז הערב על פתיחת מערכת הבחירות
בנאומו בוועידת הליכוד צפוי ראש הממשלה להכריז רשמית על מועד הבחירות ,  אולם לא על תאריך הפריימריז הצפויים במפלגתו .  במהלך השבוע יאושרו הצעות החוק לפיזור הכנסת

