שני זוכים בחידון התנ"ך העולמי לנוער : " כיף גדול "
 חבר השופטים קבע כי ישי אייזנברג מניו ג'רזי ואליאור בביאן מבית שמש ייזכו בפרס ,  אחרי שלא היה ניתן להכריע ביניהם .  נתניהו : " אהבת התנ"ך ,  משמעות הקיום שלנו "
 ישי אייזנברג מניו ג'רזי ,  ארה"ב ,  ואליאור בביאן מבית שמש הוכרזו בצהריים  ( שלישי )  כחתני חידון התנ"ך העולמי לנוער שנערך היום בירושלים .  השניים זכו לאחר שחבר השופטים החליט פה אחד כי השניים הפגינו ידע מרשים ,  וכי לא ניתן להכריע ביניהם .  במסגרת הפרס ,  יקבלו השניים מלגת לימודים בישראל .
 החידון חוגג השנה יובל להיווסדו .  בחידון השתתפו 16 מתמודדים ממדינות שונות ברחבי העולם בהן ארה"ב ,  ישראל ופנמה .  המתמודדים ענו על השאלות שהציגו להם אישים שונים ,  בהם גם ראש הממשלה בנימין נתניהו ,  שאמר : " הנה ימים באים :  לכבוד שנת היובל לחידון התנ"ך העולמי מובאים בפניכם פסוקים של נביאי ישראל המנבאים תקווה והבטחה לימים טובים יותר ".  אז הקריא ראש הממשלה מספר פסוקים והמתמודדים נדרשו לומר מי אמר אותם .
 במהלך האירוע נשא דברים שר החינוך ,  שי פירון . " עם קום המדינה נקבע יום העצמאות ביום הכרזת המדינה .  אחד האירועים המרכזיים של חג העצמאות הוא חידון התנ''ך לנוער .  זהו ביטוי עמוק הנובע מהכמיהה לחבר בין עצמאותנו לערכינו .  צעירים רבים קוראים בתנ''ך ומתבשמים מדברי הנביאים .  כך הם נחשפים למהותה של חברת המופת אותה עלינו לבנות כאן ,  במדינת ישראל ",  אמר פירון .  
לשלב הסופי הגיעו כאמור אייזנברג ובביאן ,  ובתום סיבוב אחד בו ענו שניהם נכונה על 12 שאלות ,  ביקש יו"ר הכנסת יולי אדלשטיין שעמד בראש חבר השופטים ,  רגע להתייעצות .  אז החליטו כולם פה אחד לתת את הפרס לשני המתמודדים שהפגינו ידע מרשים במהלך התחרות .  השניים קיבלו את הפרס מראש הממשלה שבירך אותם ואמר : " הפלאתם לעשות באהבת התנ"ך ובבקיאות בתנ"ך ,  וזה מרומם את הלב לראות צעירים מהארץ ומהעולם שכל כך מתעמקים בספר הספרים שלנו ,  שהוא יסוד הקיום שלנו ".  
נתניהו סיפר גם על ביקורו האחרון של נשיא ארה"ב ,  ברק אובמה ,  בישראל ואמר : " אירחתי לאחרונה בירושלים את נשיא ארה"ב ברק אובמה .  ביקשתי להביא אותו למקום אחד לפני הכל - להיכל הספר .  ירדנו במדרגות וראינו את המגילות הגנוזות .  הראיתי לו את ספר ישעיהו .  אמרתי לו שזה הספר שלנו ושל כל העולם והראיתי לו את הפסוק 'וכיתתו חרבותיהם לאתים' .  אמרתי לו יש פה מסר עולמי ,  אוניברסלי ,  אבל זה נכתב פה בארץ הזאת על ידי אבותינו שתמיד התפללו לשוב לארץ הזאת ולבנות מחדש את חיינו הלאומיים .  האמונה והתקווה שלנו זה התנ"ך .  אנחנו לא שוכחים את זה לרגע .  הטמענו את זה במערכת החינוך שלנו ואני בטוח שנמשיך להטמיע את אהבת התנ"ך בחינוך שלנו כי זו משמעות הקיום של עמנו בארצנו ".  נתניהו פנה לחתנים הטריים והוסיף : " המילה האחרונה בתנ"ך היא 'ויעל' ואני חושב שזה רמז לכם לעלות עם המשפחות שלכם לארץ ישראל ".  
אליאור בביאן ,  הזוכה הישראלי אמר : " זה מרגש ,  מספק .  אין דבר יותר מספק מזה ,  גם שזה כרוך בלימוד תורה שזה דבר שממלא את הנפש .  זה כיף גדול .  הוכחתי את עצמי שכן היה מגיע לי להיות חתן ארצי ועולמי .  הוכחתי את עצמי והצדקתי את עצמי ואת המעמד הזה שהגעתי אליו ".  
לקריאה נוספת :  מנגלים בגשם :  חוגגים עצמאות למרות מזג האוויר הקרירלטאטא את הים :  איך ניצח צהל בקרב טילי הים הראשוןזה יהיה העשור הדרמטי בתבל - וישראל חייבת להוביל
לפניות לכתבת :  michalresh1@walla.com 

שני זוכים בחידון התנ"ך העולמי לנוער : " כיף גדול "
 חבר השופטים קבע כי ישי אייזנברג מניו ג'רזי ואליאור בביאן מבית שמש ייזכו בפרס ,  אחרי שלא היה ניתן להכריע ביניהם .  נתניהו : " אהבת התנ"ך ,  משמעות הקיום שלנו "
 
