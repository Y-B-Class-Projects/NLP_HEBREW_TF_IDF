ליברמן : " שרים וח"כים מסיתים נגד מפקדי צה"ל בשל תכנית קלקיליה "
 שר הביטחון יצא נגד ההשתלחויות לדבריו של גורמים פוליטיים נגד הרמטכ"ל ומתאם פעולות הממשלה בשטחים בעקבות התכנית להרחבת העיר הפלסטינית . " אני מקבל החלטות ,  האחריות עליי ",  אמר .  ליברמן ונתניהו הפריכו גם את טענת הימין לבניית 14 אלף יחידות דיור בעיר
שר הביטחון אביגדור ליברמן התייחס היום  ( שני )  לביקורת מימין על קידום התכנית להרחבת העיר הפלסטינית קלקיליה . " בשבועות ובימים האחרונים אנו עדים להשתלחויות פומביות ,  חוזרות ונשנות ,  של שרים וחברי כנסת נגד מפקדי צה"ל ,  בהם הרמטכ"ל ומתאם פעולות הממשלה בשטחים .  שרים וחברי כנסת מנצלים את העובדה שלובשי המדים אינם יכולים להגיב להם ,  ומרשים לעצמם ,  מטעמים פוליטיים צרים להסית נגד מפקדי צה"ל .  שום אחריות לאומית או שיקול דעת ",  אמר ליברמן .
" מפקדי צה"ל ממלאים אחר הנחיות הדרג המדיני .  מי מבין השרים וחברי הכנסת שלא מסוגל להתמודד עם זה ומעדיף לגלגל את האחריות כלפי מטה באמצעות הסתה פרועה ומסוכנת גורם נזק לצה"ל ,  לחיילים ולמפקדים ",  הוסיף . " זו תופעה חמורה ומסוכנת ,  הפוגעת בביטחון הלאומי של מדינת ישראל .  אותם שרים וחברי כנסת איבדו כל רסן ,  וכדי להרוויח קולות בפריימריז ,  מוכנים לפגוע באופן פומבי בצה"ל ובמפקדיו ".  במסיבת עיתונאים שקיים ליברמן התייחס שר הביטחון שוב לנושא ואמר כי  " אם רוצים לתקוף  רצוי לתקוף את שר הביטחון .  תפקידי להיות שכפ"ץ .  אני מקבל החלטות ,  והאחריות עליי .  אל תפילו את זה על הש"ג .  אני מתכוון לדבר על התופעה הזו בקבינט ובפורומים המתאימים ". 
לקריאה נוספת:נתניהו מבהיר : " הכרתי את תכנית הבנייה בקלקיליה - לא את המספרים"שרים מהימין נגד ליברמן :  הוליך אותנו שולל בתכנית להרחבת קלקיליהבעקבות ביקורת בימין :  הקבינט ידון מחדש בתכנית להרחבת קלקיליה 
דבריו של ליברמן מגיעים על רקע הביקורת הקשה שהוטחה מימין נגדו ונגד המנהל האזרחי ,  ומתאם פעולות הממשלה בשטחים ,  האלוף יואב פולי מרדכי ,  על קידום תכניות הבנייה בקלקיליה .  בנוסף לשרי הבית היהודי ,  שתקפו את תכנית  " המקל והגזר "  של המתפ"ש ,  השר ליברמן ומי מטעמו ,  בטענה כי היא אושרה במחטף ,  השר זאב אלקין שיגר לראש הממשלה ושר הביטחון בשבוע שעבר מכתב חריף עם טענות קשות נגד המנהל האזרחי שלטענת אלקין , " פועל מאחורי הגב "  של הדרג המדיני .  כמו כן ,  בשבוע שעבר בישיבת הקבינט שבה הוחלט לצמצם את אספקת החשמל לרצועת עזה בעקבות בקשת הרשות הפלסטינית ,  פרץ עימות בין האלוף מרדכי לבין השר יובל שטייניץ ,  לאחר שהאחרון טען שמרדכי  " מקבל הוראות מאבו מאזן ". 
גם ראש הממשלה ביקש בדבריו בסיעת הליכוד להפסיק את המתקפה נגד צה"ל . " אני מבקש מכם  תפסיקו להתקיף את קציני צה"ל .  קציני צה"ל מבצעים מדיניות ,  הם לא קובעים מדיניות .  זאת הבקשה שלי ,  ואם יש טענות תפנו אלינו - תפנו לממשלה ,  לשר הביטחון ,  לראש הממשלה - אל תתקפו את קציני צה"ל .  
בישיבת הבהיר נתניהו כי הטענה שעלתה בקרב שרי הימין והמתנחלים כי בקלקיליה מתוכננות להיבנות 14 אלף יחידות דיור אינה נכונה . " בנושא של יחידות הדיור ,  המספר שפורסם לא הוצג בקבינט ואין לו שום קשר למציאות .  זו פרשנות מרחיבה מאוד של החלטה שלא התקבלה ",  אמר נתניהו .
 השר ליברמן אף הציג מסמך שהפריך את הטענה על 14 אלף יחידות דיור .  לפי המסמך של המנהל האזרחי ,  שהוכן לאחר שהתכנית אושרה בקבינט ,  המספר 14 אלף מייצג רק את הקיבולת הפוטנציאלית של התכנית ,  אך בפועל מתוכננות להיבנות רק 6,187 יחידות דיור .  רוב המבנים בתכנית נמצאים בצד הפלסטיני של גדר ההפרדה ,  והרבה מהם הם מבנים בנויים שרק ניתן להם אישור חוקי בדיעבד .  רק כאלף מיחידות הדיור המתוכננות נמצאות בשטח C ,  והיתר בשטחי A ו-B .  
המהלך להרחבת העיר קלקיליה הוא חלק מתכנית  " המקל והגזר "  לאוכלוסייה הפלסטינית שהציג באוגוסט אשתקד שר הביטחון ליברמן וכוללת שורה של תכניות מתאר ואישורי בנייה .  לפני כחודשיים התוכנית פורסמה להפקדה ,  ונשארו עוד כמה ימים להגשת התנגדויות לפני שהיא תעלה למועצת התכנון העליונה במנהל האזרחי לאישור סופי .  

ליברמן : " שרים וח"כים מסיתים נגד מפקדי צה"ל בשל תכנית קלקיליה "
 שר הביטחון יצא נגד ההשתלחויות לדבריו של גורמים פוליטיים נגד הרמטכ"ל ומתאם פעולות הממשלה בשטחים בעקבות התכנית להרחבת העיר הפלסטינית . " אני מקבל החלטות ,  האחריות עליי ",  אמר .  ליברמן ונתניהו הפריכו גם את טענת הימין לבניית 14 אלף יחידות דיור בעיר

