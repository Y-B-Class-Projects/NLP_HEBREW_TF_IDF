תקציב המדינה לשנת 2019 אושר בקריאה ראשונה במליאת הכנסת
61 ח"כים הצביעו בעד תקציב המדינה לשנה הבאה מול 51 מתנגדים .  ברקע ההמלצות ,  נתניהו לא נכח בהצבעה .  תקציב הביטחון יעמוד על 68 מיליארד שקל .  כחלון : " התקציב הוא המשך ישיר למהפכה החברתית שאנחנו מובילים בישראל בשנים האחרונות "
  ( בווידאו :  שר האוצר משה כחלון לאחר אישור התקציב בממשלה ,  בחודש שעבר )  
מליאת הכנסת אישרה אמש  ( שלישי )  בקריאה ראשונה את הצעת חוק התקציב לשנת הכספים 2019 .  ברקע ההמלצות בתיקי החקירה נגדו ,  ראש הממשלה בנימין נתניהו לא הגיע להשתתף בהצבעה .  עם זאת ,  נתניהו נכח מוקדם יותר הערב בתחילת הישיבה במליאה כששר האוצר משה כחלון הציג את התקציב בפני מליאת הכנסת ,  אולם לאחר הנאום הוא עזב את הכנסת .  בנוסף לחוק התקציב ,  גם החוקים הנלווים לו וחוק ההסדרים אושרו כש-61 ח"כים תמכו לעומת 51 מתנגדים .
 לאחר ההצבעה בקריאה ראשונה יועבר התקציב לועדת הכספים ולועדות נוספות של הכנסת להכנה לקריאה שנייה ושלישית ,  כשהיעד שקבעו ראש הממשלה ושר האוצר הוא לאשר את התקציב בקריאה שנייה ושלישית לפני תום מושב החורף .  חלק מחברי הכנסת ניצלו את הדיון כדי לתקוף את נתניהו בעקבות ההמלצות בתיקי 1,000 ו-2,000 וכלל לא התייחסו לסעיפים בהצעת החוק .  
עוד בוואלה !  NEWS:המלצות המשטרה :  להעמיד לדין את נתניהו בשוחד בתיקי 1000 ו-2000המלצות המשטרה בתיקי נתניהו :  המסמך המלאנתניהו בתגובה להמלצות : " גם הפעם הדברים יסתיימו ללא כלום "  
כחלון אמר אחרי האישור במליאה כי  " זהו התקציב החברתי השלישי שאנחנו מביאים במהלך הכנסת הנוכחית .  התקציב הזה הוא המשך ישיר למהפכה החברתית שאנחנו מובילים בישראל בשנים האחרונות ".  הוא הוסיף כי  " תקציב 2019 יכול להיות קל ,  אבל הוא לא יהיה קל ,  כי אנחנו נוסיף לאיפה שצריך כדי להמשיך ולצמצם פערים ". 
כחלון המשיך ואמר כי  " תקציב קל הוא תקציב לא טוב לחלשים ולא טוב לצמצום הפערים החברתיים .  יחד עם התקציב הנוכחי נעביר כאן בסך הכל חמש שנות תקציב במהלך קדנציה אחת ".  לדברי כחלון , " זהו הישג חסר תקדים לממשלה ,  לכנסת ולכלכלה הישראלית .  זה מאותת לעולם על יציבות ואיתנות של המשק הישראלי .  זה מאותת לשווקים הבינלאומיים שלישראל יש ממשלה יציבה וכלכלה יציבה ". 
לעומתו ,  חברי כנסת באופוזיציה תקפו את העברת התקציב .  קודם ההצבעה אמר ח"כ אילן גילאון  ( מרצ )  כי  " לתקציב הזה אין בשורה משום שאין לו שום תקומה במשרדים החברתיים ,  או כפי שנקרא פה החלוקתיים ,  בעניין הזה .  התקציב עולה ב-5% ,  אבל אף אחד מן המשרדים החברתיים לא ממש גדל יחסית לגידול האוכלוסייה ולא ממש גדל לעומת הצרכים שאנחנו נזקקים להם היום ".  
תקציב המדינה בשנת 2019 יעמוד על 397.4 מיליארד שקל ,  כשהתקציב הגבוה ביותר בו שייך למערכת הביטחון - 68 מיליארד שקל .  אחריו תקציב החינוך יעמוד על כ-60 מיליארד שקל ,  תקציב הבריאות יעמוד על כ-38 מיליארד שקל ותקציב הרווחה וניצולי השואה יעמוד על כ-13 מיליארד שקל .  כמו כן ,  יתווספו קצבאות נכות שיעמדו על כשני מיליארד שקל .  בשנת 2019 יעמוד הגירעון על 2.9% מהתוצר ,  ובשנת 2020 על 2.5% מהתוצר .
 בין הרפורמות הנכללות במסגרת התקציב :  תכנית נטו משפחה ,  תכנית הסיעוד הלאומית ,  הגברת התחרות בשוק הטלוויזיה ומעבר מבנק לבנק בלחיצת כפתור .  כמו כן ,  יתווספו לתקציב תכנית לקיצור שבוע העבודה ,  הרפורמה לקיצור החופשות ,  צמצום השימוש במזומן ,  הגדלת היצע הדיור ועידוד השתלבות בשוק העבודה באמצעות מתן מענקי עבודה .  

תקציב המדינה לשנת 2019 אושר בקריאה ראשונה במליאת הכנסת
61 ח"כים הצביעו בעד תקציב המדינה לשנה הבאה מול 51 מתנגדים .  ברקע ההמלצות ,  נתניהו לא נכח בהצבעה .  תקציב הביטחון יעמוד על 68 מיליארד שקל .  כחלון : " התקציב הוא המשך ישיר למהפכה החברתית שאנחנו מובילים בישראל בשנים האחרונות "
 
