נתניהו תקף את בל"ד וחד"ש :  לתמוך בחיזבאללה ?  נפלתם על השכל ? 
ראש הממשלה תקף את הסיעות מהרשימה המשותפת ,  שמוקדם יותר גינו את הודעת מדינות המפרץ ,  שהגדירו את חיזבאללה ארגון טרור שיש להילחם בו . " אתם תמשיכו לגנות אותם כשחיזבאללה יירה על הכפרים שלכם ?  ",  אמר במליאה
ראש הממשלה בנימין נתניהו תקף אתמול  ( שני )  את בל"ד וחד"ש ,  שמוקדם יותר גינו את מדינות המפרץ על כך שהכריזו על חיזבאללה ארגון טרור .
" אתם תמשיכו לגנות אותם כשחיזבאללה יירה על הכפרים שלכם ?  הוא רוצה להשמיד את המדינה ואתם בתוך המדינה .  נפלתם על השכל ?  סליחה על הביטוי .  אתם מגנים את מדינות המפרץ ,  שהגדירו את חיזבאללה כארגון טרור ?  ",  אמר בדיון במליאה .
 ראש הממשלה המשיך בהתייחסות למצב הביטחוני באזור . " אני מקווה שהקשרים שישראל מפתחת עם מדינות באזור ,  הנוגעים למאבק באיראן ובדאעש ,  יסייעו גם בקידום היחסים עם הפלסטינים - לפחות הפלסטינים שמעוניינים בחיזור הקשרים עם ישראל ",  אמר .
 לקריאה נוספת:מהומה במחנה הציוני : " לבני אורחת ,  הרצוג מתנהג כמו לפיד וליברמן "" סוחרים בהם כמו תפוחי אדמה ":  מרד בליכוד על רקע העלאת יהודי אתיופיהבלי איומים או אולטימטום :  ההתנגדות הרפה של החרדים למתווה הכותל 
בתגובה לגינוי נתניהו ,  פירסמו חברי הכנסת של חד"ש את ההודעה הבאה : " מוזר לראות באותה העמדה את נתניהו ואת ערב הסעודית .  פתאום ,  ממשלת ישראל מסבירה שבעצם בית המלוכה הסעודי ונסיכויות הנפט במפרץ הן 'מדינות ערב המתונות' .  בינינו לבין חיזבאללה - שהוא ארגון צבאי דתי ופונדמנטליסטי - יש מרחק עצום ,  אידיאולוגית וערכית .  בניגוד לרמזים של נתניהו ,  תמיד התנגדנו ונתנגד לפגיעה באזרחים - בכל המדינות באזור ,  מכל הלאומים ,  ומכל העדות והדתות ".  
לדברי חד"ש , " מי שחייב הסברים לציבור הוא דווקא מי שמתחבר לבית המלוכה הסעודי החותר להגמוניה במזרח-התיכון .  בית המלוכה הזה הוא העומד מאחורי דאע"ש והתנועות הסלפיות הקיצוניות ,  שהפכו את סוריה ועיראק לגיהנום ומאיימות על המזרח-התיכון כולו .  השתיקה מול המהלכים האלה היא צביעות .  אבל כל זה ממש לא מעניין את נתניהו .  מבחינתו הפרטים הם לא חשובים ,  ומה שחשוב - זה שוב להסית נגד הערבים בישראל ".  
שר האנרגיה ,  יובל שטייניץ ,  הגיב אף הוא על הודעת חד"ש ובל"ד .  לדבריו , " מדינות ערב מכירות סוף סוף בחיזבאללה כארגון טרור ,  בעקבות הרצח הנורא של אלפי אזרחים סורים בידי הארגון .  אבל בבל"ד וחד"ש טוענים שמי שתוקף בטילים וטרור את מדינת ישראל ,  כמו חיזבאללה ,  זכאי ל'פטור' מהגדרתו כטרוריסט .  דברים מופרכים אלו הם ביטוי לבגידה :  ארגון שפוגע בישראל וקורא להשמדתה ,  זוכה להגנתם ותמיכתם של חברי כנסת ישראליים ". 
יו"ר מרצ ,  ח"כ זהבה גלאון ,  התייחסה לגינוי שפרסמו חד"ש ובל"ד להחלטת הליגה הערבית וטענה כי מדובר בשפל מוסרי חדש : " חיזבאללה הוא ארגון רצחני ופונדמנטליסטי שעוסק באופן שיטתי בהפעלת אלימות חסרת אבחנה ",  אמרה . " הוא אחראי למותם של עשרות רבות של ישראלים ובשנים האחרונות הוא רוצח כל יום סורים חפים מפשע בשירותו של אסד .  יש לי אפס סימפטיה לסעודים שקידמו את ההחלטה בנוגע לחיזבאללה ושידיהם מגואלות בדם אזרחים סורים לא פחות ,  אבל כל זה לא מסביר מדוע מפלגות ישראליות מתעקשות לצאת להגנת ארגון שמקדש את המוות ושמצהיר כי מטרתו היא השמדת מדינת ישראל וטבח אזרחים ישראלים ."  
מוקדם יותר גינו בל"ד וחד"ש את החלטת מועצת שיתוף הפעולה של מדינות המפרץ להכריז על חיזבאללה ארגון טרור . " אנו חושבים כי החלטה זו מגיעה על מנת לשרת את הכיבוש ,  ולהרחיב את כיבוש האדמות הערביות ",  נמסר מהסיעות לכלי תקשורת ערביים .
 בהודעת המפלגות נכתב : " לאחר שנכשל הניסיון הסעודי לסכסך בין החברה הלבנונית והכוחות הפוליטיים בלבנון לבין חיזבאללה באמצעות עצירת הסיוע הכלכלי ,  ולאחר שהעם הסורי הצליח לשמור על סוריה מאוחדת ,  חושפת החלטה זו את עמדתן הטבעית של מדינות המפרץ בנאמנותן המוחלטת לאויבי העמים הערביים ,  הקשורים לקולוניאליזם המודרני ולציונות  לעומת הכוח הלאומי אשר מייצג את הרוח הלאומית בת החורין של העמים הערביים ". 
 ( עדכון ראשון :  18:25 )  

נתניהו תקף את בל"ד וחד"ש :  לתמוך בחיזבאללה ?  נפלתם על השכל ? 
ראש הממשלה תקף את הסיעות מהרשימה המשותפת ,  שמוקדם יותר גינו את הודעת מדינות המפרץ ,  שהגדירו את חיזבאללה ארגון טרור שיש להילחם בו . " אתם תמשיכו לגנות אותם כשחיזבאללה יירה על הכפרים שלכם ?  ",  אמר במליאה

