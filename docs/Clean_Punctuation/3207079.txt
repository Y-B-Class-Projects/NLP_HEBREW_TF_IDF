ברקע הפיגועים :  נתניהו הנחה להרוס בתי מחבלים ולהסדיר מעמד אלפי בתים
ראש הממשלה הגיב להסלמה הביטחונית ביהודה ושומרון והנחה להרוס בתוך 48 שעות את בתי המחבלים ולהסדיר מעמדם של אלפי בתים בהתנחלויות ותשתיות של מבני ציבור .  ההחלטה מגיעה לאחר לחץ כבד מימין .  נתניהו העביר מסר לחמאס :  לא תהייה הפסקת אש בעזה וירי באיו"ש
בתום יממה קשה ומתוחה של פיגועים ומצודים ברחבי הגדה המערבית ,  ראש הממשלה ושר הביטחון בנימין נתניהו הודיע הערב  ( חמישי )  על שורה של צעדי תגובה להסלמה הביטחונית ,  ובראשם - הוראה להרוס את בתי המחבלים שביצעו את הפיגועים תוך 48 שעות והליכי הסדרה והרחבה של הבנייה בהתנחלויות .  נתניהו ,  שבילה את היום בקריה בהערכות מצב והתייעצויות ביטחוניות ,  פרסם הודעה בה פירט את ההנחיות שלו לגורמים הביטחוניים והמשפטיים :  בנוסף לזירוז הריסת בתי המחבלים ושלילת ההיתרים מבני משפחותיהם ,  נתניהו הורה להגביר את המעצרים מנהליים של פעילי חמאס ,  לעבות את כוחות צה"ל ,  לתגבר את ההגנה על הצירים ולהציב מחדש מחסומים ברחבי יהודה ושומרון .  
במקביל ,  לשכת ראש הממשלה הודיעה כי נתניהו החליט להסדיר את מעמדם של אלפי בתים בהתנחלויות ולהסדיר בנייה של תשתיות של מבני ציבור ,  מבני חינוך ומבני דת .  בנוסף ,  נתניהו פנה ליועץ המשפטי לממשלה אביחי מנדלבליט ,  על מנת לנקוט בצעדים המשפטיים שיאפשרו בנייה של 82 יחידות דיור חדשות בעפרה והודיע כי הוא יקדם הקמה של שני אזורי תעשייה חדשים ליד היישוב אבני חפץ וליד בית"ר עילית . " הם חושבים לעקור אותנו מארצנו .  הם לא יצליחו ",  אמר נתניהו בסיום הדברים .  
ההודעה של לשכת ראש הממשלה מגיעה ברקע לחץ כבד מימין ודרישה של ראשי המתנחלים להורות על צעדים חריפים בתגובה לפיגועים .  ההודעה פורסמה שעה קלה לפני כינוס חירום של מפלגת האיחוד הלאומי ,  שאף איימה מוקדם יותר היום לפרוש מהקואליציה במידה ולא יתקבלו דרישותיה  " להחזרת הביטחון "  ביהודה ושומרון .  
בתוך כך ,  גורם מדיני מסר הערב כי נתניהו העביר מסר תקיף לחמאס ,  לפיו  " נפעל נגדכם אם תפעילו טרור מיהודה ושומרון .  לא יהיה מצב של הפסקת אש בעזה והפעלת אש ביהודה ושומרון ".  המסר הועבר דרך מצרים ומתווכים נוספים .
 מפלגת הבית היהודי הגיבה להבטחתו של ראש הממשלה ,  ואמרה , " מזה חמש שנים אנחנו דורשים הרס מיידי של בתי מחבלים .  הערב התחייב ראש הממשלה להרוס בתי מחבלים תוך 48 שעות מרגע הפיגוע .  המבחן יהיה אך ורק בביצוע .  במעשים .  כבר עכשיו ישנם 106 בתי מחבלים שצה"ל כבר מדד אותם ,  אך לא נהרסו .  כמו כן ,  על בסיס התחייבות זו יש להרוס את בתי הרוצחים שביצעו את הפיגוע בעופרה באופן מיידי .  אנו נעקוב מקרוב אחר מימוש ההבטחה ". 
ח"כ בצלאל סמוטריץ הודיע כי הוא מתכוון להעלות כבר ביום ראשון הקרוב להצבעה בוועדת שרים לחקיקה הצעת חוק הסדרת ההתיישבות הצעירה שנועדה להסדיר את התנאים של שורה של יישובים ביהודה ושומרון שממתינים להסדרה חוקית ולחייב את הרשויות המוניציפליות להעניק תנאים מלאים ליישובים הללו ולהקפיא בהם את צווי ההריסה בתקופת הביינים עד שיסתיים תהליך ההסדרה .  גם שר החינוך נפתלי בנט וח"כ מוטי יוגב הודיעו כי הם מחדשים את המאמץ לחקיקת חוק גירוש משפחות מחבלים ,  למרות ההתנגדות הנחרצת של היועץ המשפטי לממשלה .  
בנוסף ,  הממשלה תאשר ביום ראשון הצעה להעברת 37 מיליון שקלים לרשויות המקומיות ביהודה ושומרון לצרכי חיזוק הביטחון ביהודה - מענק ביטחוני של 34 מיליון שקלים ועוד 3 מיליון שקלים לתגבור שירותי העזרה הראשונה באזור . " היישובים היהודיים ביהודה ושומרון חווים מזה שנים רבות מציאות ביטחונית ייחודית על בסיס יומיומי ",  נכתב בהצעת המחליטים . " מציאות זו כוללת פיגועי טרור ופעולות חבלניות נוספות המקשות על שגרת החיים באזור ומטילה על הרשויות באזור הוצאות מיוחדות הנובעות מהמצב הביטחוני ".  מדובר בהצעה המובאת מדי שנה תחת סעיף  " מענה להוצאות מיוחדות לרשויות מקומיות באזור יהודה ושומרון "  שתוכננה ללא קשר לאירועים .  

ברקע הפיגועים :  נתניהו הנחה להרוס בתי מחבלים ולהסדיר מעמד אלפי בתים
ראש הממשלה הגיב להסלמה הביטחונית ביהודה ושומרון והנחה להרוס בתוך 48 שעות את בתי המחבלים ולהסדיר מעמדם של אלפי בתים בהתנחלויות ותשתיות של מבני ציבור .  ההחלטה מגיעה לאחר לחץ כבד מימין .  נתניהו העביר מסר לחמאס :  לא תהייה הפסקת אש בעזה וירי באיו"ש

