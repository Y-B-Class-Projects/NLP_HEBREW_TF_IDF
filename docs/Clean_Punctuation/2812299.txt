לבני : " במקום לקלל ,  בנט והימין צריכים להגיד לי תודה "
 מטה הרצוג ולבני פרסם הודעה שבה אישר בדיעבד כי יו"ר התנועה ביקשה מג'ון קרי לדחות ההצבעה על הכרה במדינה פלסטינית עד אחרי הבחירות . " אנו משתמשים בקשרים המדיניים שלנו לטובת המדינה "
 חברת הכנסת ציפי לבני  ( התנועה )  הגיבה אמש  ( שבת )  לביקורת הקשה שנמתחה עליה מימין בעקבות הדיווח שלפיו ביקשה משר החוץ של ארצות הברית ג'ון קרי לדחות את ההצבעה על ההכרה בפלסטין במועצת הביטחון של האו"ם עד לאחר הבחירות בישראל . " במקום לקלל ,  בנט וחבורת הקיצונים מהליכוד היו צריכים להרים טלפון ללבני ולומר תודה אלף פעם - כי בניגוד לכל שיקול פוליטי ,  היא פעלה למען האינטרסים של מדינת ישראל ולא השאירה אותם להסביר לציבור איך ביטחון ישראל הופקר בזירה הבינלאומית ",  נמסר בהודעה מהמטה המשותף של הרצוג ולבני .
 הרצוג ולבני התייחסו למתקפה נגד יו"ר התנועה בטקס הדלקת נרות שבו השתתפו הערב יחד ברעננה . " מדיניות נתניהו הובילה את ישראל לבידוד בינלאומי ",  אמרה לבני בטקס .  בכך ,  למעשה ,  אישרה לבני את מה שפורסם הלילה במגזין האמריקני  " פוריין פוליסי "  על השיחה בינה לבין קרי .
" אנחנו נדע להוביל מהלכים אחראיים למען המדינה ולמען האינטרסים הביטחוניים והמדיניים של ישראל ",  אמרה לבני והוסיפה : " נמשיך לפעול ולהגיד לכל אחד בעולם :  אל תפגעו במדינת ישראל .  אנחנו לא עושים פוליטיקה ,  אנחנו משתמשים בקשרים המדיניים שלנו לטובת המדינה .  שאף אחד לא ידבר אתנו על פטריוטיות ". 
עוד על בחירות 2015ח"כ שטרן פורש מהתנועה : " מקומי הטבעי לא במפלגה"יחימוביץ' נגד ליברמן : " מעורר בי חלחלה ,  יש גבול לספינים"חיים ילין הצטרף ליש עתיד : " לנתניהו אין נחישות להנהיג "  
הרצוג הגן על שותפתו החדשה ואמר : " זה מאבק של הציונות מול הקיצוניות .  אנחנו מחנה משותף אחד חזק ".  לדבריו , " שמעתי שבנט תקף הערב את לבני .  שלא יעזו בימין הקיצוני לחלק לנו ציונים ושלא יעזו ללמד אותנו מהי טובת המדינה .  נתניהו והימין הקיצוני דרדרו את ישראל לשפל מדיני ולשפל חברתי וחיסלו את התקווה .  במקום השיח של שנאה ופילוג נביא חיבור ושיתוף .  אני גאה שמנענו החלטה חד צדדית של הפלסטינים ".  
השניים ,  כאמור ,  התייחסו לתגובות הנזעמות שפורסמו קודם לכן על ידי חברי הליכוד והבית היהודי . " נחשף פרצופם האמתי .  מיד אחרי הבחירות הם מתכוונים לסגת ולאפשר הקמת 'חמאסטן' שניה ביהודה ושומרון ",  נמסר ממטהו של ראש הממשלה בנימין נתניהו . 
" הצמד הרצוג-לבני מסוכן לישראל .  הם מעדיפים אינטרסים פוליטיים צרים על פני האינטרס הלאומי ",  תקף סגן השר אופיר אקוניס . " במערכת הבחירות הזאת נחצים כל הקווים האדומים .  הגברת לבני ,  שכישלונה במשא ומתן עם הפלסטינים נמשך כבר לאורך שנים ,  משיאה עצות לשר החוץ האמריקני ,  רק כדי לקדם את האינטרסים הפוליטיים האישיים שלה ". 
שר הכלכלה נפתלי בנט ביקר גם הוא בחריפות את לבני . " היא הגיעה לשפל של חתרנות מדינית ",  אמר . " מאחורי הגב של ממשלה מכהנת היא מתזמנת פעולות שיזיקו לישראל ,  והכל על מנת לפגוע ב'ביבי-בנט' .  האינטרס של הגברת לבני לא קודם לאינטרס של המדינה ,  ודרישה לתזמון מתקפה על ישראל היא חציית קו אדום .  לדבריו , " ישראל על פי לבני היא מדינה מתנצלת ,  שמתנהלת על פי אינטרסים פוליטיים .  אני מצפה מיו"ר האופוזיציה ח"כ יצחק הרצוג ,  שאני מעריך את כנות כוונותיו ,  לקרוא לסדר את לבני ,  שבימים האחרונים זונחת כל קו ממלכתי ומייצרת אווירה מסיתה ,  אנרכיסטית ומסוכנת למערכת הבחירות ". 
למילים הקשות נגד שרת המשפטים לשעבר הצטרפו חברים נוספים בסיעת הבית היהודי . " חתרנות השמאל - אז לבני ביקשה מקרי לדחות את האמבוש על ישראל לא כי זה לא טוב למדינה ,  אלא כי זה לא טוב לשמאל בבחירות .  אין דברים כאלה ",  כתבה ח"כ איילת שקד בפייסבוק .  
בדיווח שפורסם הלילה נטען כי לבני ונשיא המדינה לשעבר שמעון פרס טענו בפני קרי כי הצבעה על הצעת ההחלטה הפלסטינית תשרת את אנשי הימין - ובהם ראש הממשלה ושר הכלכלה נפתלי בנט .  לפי הדיווח ,  שהתבסס על דבריהם של שלושה דיפלומטים מהאיחוד האירופי ,  הזהיר קרי את 28 שגרירי המדינות החברות באיחוד האירופי כי כל פעולה של מועצת הביטחון תחזק את ידיהם של הקיצוניים בישראל ,  המתנגדים לתהליך השלום .  עם זאת ,  שר החוץ השאיר פתח לתמיכה של וושינגטון בהחלטה של מועצת הביטחון ,  כל עוד לא מדובר בכזו החורצת מראש את תוצאות המשא ומתן בין ישראל והפלסטינים .
 לדברי דיפלומט אירופי ,  שר החוץ האמריקני קבע בצורה נחרצת כי יש להשהות כל מהלך בנושא עד אחרי חודש מרץ ,  שבו יתקיימו הבחירות . " קרי הבהיר בצורה מאוד מאוד ברורה כי עבור ארצות הברית ,  אין כל כוונה לדון בהצעות כאלו ואחרות לפני הבחירות ". 
עוד הוסיף הדיפלומט ,  כי לבני הבהירה לקרי שמהלך מסוג זה יחזק בעיקר את ראש הממשלה ,  אשר מתנגד נחרצות למאמץ הדיפלומטי של הפלסטינים . " אם החלטה כזו תתקבל על ידי הקהילה הבינלאומית ,  הדבר יחזק את נתניהו והימין הקיצוני בישראל ",  ציטט הדיפלומט האירופי את קרי .  לדבריו ,  החלטה כזו תחזק גם את הקיצוניים הפלסטינים .  דיפלומט אירופי אחר הוסיף כי החלטה כזו מצד האו"ם  " תיתן תנופה למפלגות הימין ,  ואף קיים החשש שתחזק את הכוחות הקיצוניים יותר ". 
לפניות לכתב עמרי נחימאס :  omri_n@walla.net.il
 ( עדכון ראשון :  21:46 )  

לבני : " במקום לקלל ,  בנט והימין צריכים להגיד לי תודה "
 מטה הרצוג ולבני פרסם הודעה שבה אישר בדיעבד כי יו"ר התנועה ביקשה מג'ון קרי לדחות ההצבעה על הכרה במדינה פלסטינית עד אחרי הבחירות . " אנו משתמשים בקשרים המדיניים שלנו לטובת המדינה "
 
