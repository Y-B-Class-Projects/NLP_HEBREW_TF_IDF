מנהלי בתי חולים לנתניהו :  התערב במשבר המתמחים
אחרי ראש השנה יכנסו לתוקף מכתבי הפיטורים של כ-800 מתמחים .  בכירים במערכת הרפואה ציבורית מבקשים להקים ועדה חקירה בנושא : " בקרוב יתחילו לתהות - איך לא צפו שמערכת הבריאות תקרוס "
  ( צילום :  שלומי גבאי ,  עריכה :  יאיר דניאל ) 
מנהלי בתי חולים ובכירי הרפואה הציבורית בישראל מודאגים מהימים של  " אחרי החגים ":  בתחילת חודש אוקטובר יכנסו לתוקף מכתבי הפיטורים של כ-800 מתמחים ולדבריהם מערכת הבריאות הציבורית אינה ערוכה לכך .  לפי פרופ' יהודה אולמן ,  מנהל מחלקה לכירורגיה פלסטית בבית חולים רמב"ם בחיפה , " בקרוב יתחילו לתהות - איך לא צפו שמערכת הבריאות תקרוס .  זו תהיה שואה של מערכת הבריאות הציבורית בישראל ".  
עוד על התפטרות המתמחים
מאות מתמחים הגישו מכתבי התפטרות : " לא נוותר"עקב מאבק המתמחים :  אגף היולדות בוולפסון מתרוקןמאבק המתמחים :  גם רופאים מומחים הגישו התפטרותם
לדברי פרופ' אולמן ,  מערכת הרפואה הציבורית לא תוכל להתגבר על הפיטורים ההמוניים . " התנהגות משרד הבריאות וחותמי ההסכם מראים על הזלזול ברופאים כפי שהוא התבטא לאורך כל השנים .  כאן חושבים על אבו מאזן - מה הוא יצהיר ומה יגיד ובינתיים אזרחי ישראל חיים על כף המאזניים .  מדובר בזלזול בחיי אדם ".  
ד"ר ברהום מסעד ,  מנהל בית החולים לגליל המערבי ,  נהריה הסביר לוואלה !  חדשות כי למרות שבבית החולים שלו אין אף מתפטר -"התפטרות של למעלה מ-800 רופאים תגרום למשבר עמוק במערכת הרפואה הציבורית ותשפיע על כולם ".  ד"ר ברהום מעריך כי ההתפטרות ההמונית תביא לכך שהממשלה תקים ועדת חקירה ממלכתית ולכן הוא  " קורא להקדים תרופה למכה ולהקים כבר עכשיו ועדת חקירה .  בממשלה צריכים להבין שאחרי ראש השנה ייפול דבר בישראל - מערכת הבריאות תקרוס ". 
לנוכח הדברים ,  חתמו 15 מנהלי בתי חולים על מכתב ,  שיזם מנהל בית החולים הלל יפה בחדרה פרופ' מאיר אורן ,  לראש הממשלה ,  בנימין נתניהו ,  הקורא למנות ועדה ציבורית או ועדת חקירה ממלכתית בנושא .  ממשרד ראש הממשלה נמסר כי  " המכתב טרם התקבל במשרדנו ולכשיגיע נשיב בהתאם .  ראש הממשלה פעל ויפעל ,  למען שיפור הרפואה הציבורית בישראל ". 
ממשרד הבריאות נשלחו אתמול  ( שני )  חוזרי מנהל רפואה ליישום ההסכם בנושא הפחתת תורנויות מקצועות במצוקה וכן היערכויות להתפטרות המתמחים .  ד"ר חזי לוי ,  ראש מנהל הרפואה במשרד הבריאות ,  כתב בהנחיות למנהלי בתי החולים כי  " מנהלי בתי החולים עוד השבוע יציגו את היערכותם ,  על פי מצבת המתפטרים ,  למתן שירותי הרפואה ,  החל מהשבוע שההתפטרות תכנס לתוקף .  ברצוני להדגיש שהחל מתקופה זאת בטלות חופשות ונסיעות של מנהלי בתי חולים ".  
בנוגע להפחתת התורנויות נכתב כי  " במסגרת ההסכם הקיבוצי שנחתם ביום 25 באוגוסט 2011 ,  הוחלט להקצות תקני רופאים לאיוש על ידי מתמחים ,  במטרה להפחית את מספר התורנויות שמבצעים מתמחים לעד 6 בחודש .  תקני המתמחים יוקצו ראשית לבתי החולים בפריפריה ולאחר 18 חודשים יוקצו תקנים גם במרכז ". 
לפניות לכתב :  arielnews@walla.com

מנהלי בתי חולים לנתניהו :  התערב במשבר המתמחים
אחרי ראש השנה יכנסו לתוקף מכתבי הפיטורים של כ-800 מתמחים .  בכירים במערכת הרפואה ציבורית מבקשים להקים ועדה חקירה בנושא : " בקרוב יתחילו לתהות - איך לא צפו שמערכת הבריאות תקרוס "
 
