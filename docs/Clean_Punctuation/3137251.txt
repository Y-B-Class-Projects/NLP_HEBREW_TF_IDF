האם נתניהו חשוד ?  כל מה שצריך לדעת על ההתפתחויות בפרשות רה"מ
מה ההתפתחויות האחרונות בחקירות ראש הממשלה ,  מה איש הסוד שלמה פילבר יכול לתת למשטרה ,  מה הוצע לשופטת הילה גרסטל וכיצד היא הגיבה ?  הגילויים האחרונים בתיקי נתניהו - מורה נבוכים
ב-24 השעות האחרונות חלו שתי התפתחויות דרמטיות בחקירות ראש הממשלה ,  כאלו שעשויות להכריע את הכף נגדו .  אתמול בבוקר נולדה פרשה חדשה ,  שמספרה 1270 .  התוכן שלה פשוט :  ניר חפץ ,  יועץ התקשורת של משפחת נתניהו ,  ואחד האנשים המקורבים לבני הזוג ,  חשוד שמסר הצעת שוחד לשופטת הילה גרסטל .  ההצעה כללה לכאורה את הדיל הבא :  סגירת תיק המעונות נגד שרה נתניהו בתמורה למינויה של גרסטל לתפקיד היועץ המשפטי לממשלה .  
גם בתיק 4000 חלה הלילה התפתחות משמעותית ,  כששלמה פילבר ,  מנכ"ל משרד התקשורת לשעבר ,  שהיה איש המפתח בקשר בין נתניהו לאיש העסקים שאול אלוביץ' ,  בעליה של חברת  " בזק ",  חתם על הסדר עד מדינה .  לפי החשד ,  פילבר הנחשב לאיש סודו של נתניהו ,  פעל כדי לסכל את הרפורמה שיזם גלעד ארדן בתחום התקשורת הקווית ,  וזאת במטרה להיטיב עם אלוביץ' .  הטבות אלו בוצעו לכאורה ולפי החשד ,  בתמורה לסיקור חיובי של בני הזוג נתניהו .  
פרשה 1270 היא פרשה חדשה ,  שלא דווח על קיומה עד שנחשפה אתמול בבוקר על ידי בן כספית ב"מעריב ".  על פניו ,  הפרשה היא חמורה ביותר ,  משום שהיא כוללת ניסיון לשלוט בראש מערך התביעה הכללית ,  באופן שיגן על נתניהו מפני חקירות משטרה עתידיות .  ההצעה לא קרמה עור וגידים ,  אולם לרבים היא מזכירה את פרשת בר און-חברון משנות ה-90 - שהסתיימה מבלי שנתניהו יועמד לדין ,  אולם הובילה לשורה של רפורמות בהליך בחירת היועץ המשפטי לממשלה .  הפרשה קשורה לשני אנשי מפתח נוספים מלבד גרסטל :  ניר חפץ ואלי קמיר .  קמיר הוא אחד החשודים גם בתיק 4000 ,  בהיותו מקורב הן לחפץ והן לבזק .  
פרשה 4000 ,  בדומה לפרשות אחרות ,  קשורה למעורבותו של נתניהו בשוק התקשורת הישראלית .  עד כה נקשרו בחשדות נגד נתניהו שמם של כלי התקשורת הבאים :  אתר ו-ynet ידיעות אחרונות בבעלות נוני מוזס ,  ערוצים 12 ,  13 ו-14 ,  ובתיק 4000 - אתר וואלה !  NEWS .  לפי ההערכות התיק ,  האחרון עשוי להיות החזק ביותר ,  משום שרק בו ניתנה תמורה בפועל ,  בתמורה להטבות הרגולטוריות שניתנו לכאורה לאלוביץ' .  
פילבר הוא איש המפתח קשר בין נתניהו לבין כלי התקשורת .  בהיותו מנכ"ל משרד התקשורת הוא היה אחראי לביצוע של כמה רפורמות בשוק וגם לסיכולן של רפורמות אחרות .  במערכת היחסים בין  " בזק "  לנתניהו פילבר היה האיש הדומיננטי שריכז את העבודה הממשלתית בנושא .  
אם יש מישהו שיכול למסור מידע על מעשים פליליים - אם אכן בוצעו - הנוגעים לראש הממשלה - הוא האיש .  חשוב לציין ,  כי בשלב זה נתניהו עדיין לא נחקר כחשוד בתיק 4000 .  
מי שפתח בחקירה הקשורה לבזק הוא גוף פחות מוכר לציבור :  הרשות לניירות ערך ,  שריכזה ראיות הקשורות לאופן שבו נוהלו שתי חברות שהוחזקו בידי אלוביץ' : " בזק "  ו-yes .  כעת הצטרף לפרשה גם אתר וואלה !  NEWS ,  אף הוא בשליטת אלוביץ' .  עדותו של פילבר ,  עשויה לשנות את התמונה ולהוסיף חלק נוסף - הקשר של נתניהו לפרשה .  
גורמים המעורים בחקירה הסבירו כי החתימה על הסדר עד המדינה אמורה לאפשר את חשיפתן של פרשות נוספות או מעשים נוספים הקשורים לתיק 4000 ,  ואולי גם לכלי תקשורת נוספים .  
גרסטל הייתה מועמדת לתפקיד היועץ המשפטי לממשלה במקביל לאביחי מנדלבליט .  לפי החשד היא נשאלה על ידי אלי קמיר ,  מקורבה ומקורבו של חפץ ,  כיצד תנהג במקרה שבו תצטרך להורות על פתיחה בחקירה נגד ראש הממשלה נתניהו .  השאלה הועברה אליה מטעמו של חפץ .  ההצעה הגיע לאחר שמנדלבליט העיד בפני הוועדה כי הוא יורה על פתיחה בחקירה והגשת כתב אישום נגד נתניהו ,  במקרה שיידרש לכך .  
גרסטל התנערה מההצעה אולם היא לא דיווחה עליה בזמן אמת .  השיחה היחידה שקיימה התבצעה עם אסתר חיות ,  אז שופטת עליון וכיום נשיאת בית המשפט העליון .  חיות מסרה אתמול עדות פתוחה במשטרה ובאופן נדיר פרסמה הצהרה שבה התייחסה למקרה :  חיות סיפרה כי בעדותה אמרה לחוקרים שגרסטל  " בחרה למסור "  לה  " סיפור מעורפל "  ומועט בפרטים ,  ולכן היא לא העבירה את המידע הלאה .  שתי המשפטניות יצטרכו להסביר בהמשך מדוע לא דיווחו למשטרה בזמן אמת על הסיפור ,  כשככל הנראה הן יתלו אותו במידת החומרה והרצינות שבה תפסו אותו אז .  
ראש הממשלה הכחיש כל ידיעה בנוגע לפנייה של חפץ לגרסטל .  בשלב זה הוא גם לא חשוד במסגרת הפרשה החמורה ,  וייתכן מאוד שגם לא יהיה חשוד בה .  נתניהו ,  וגם רעייתו ,  שרה ,  עשויים להתבקש למסור עדות פתוחה בפרשה  ( לא כחשודים - א.ס )  ,  אולם ספק רב אם בידי המשטרה ראיות הקשורות אותם לנושא .  

האם נתניהו חשוד ?  כל מה שצריך לדעת על ההתפתחויות בפרשות רה"מ
מה ההתפתחויות האחרונות בחקירות ראש הממשלה ,  מה איש הסוד שלמה פילבר יכול לתת למשטרה ,  מה הוצע לשופטת הילה גרסטל וכיצד היא הגיבה ?  הגילויים האחרונים בתיקי נתניהו - מורה נבוכים

