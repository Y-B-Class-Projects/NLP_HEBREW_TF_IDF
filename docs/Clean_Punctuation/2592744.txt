 " מחווה "  לראש הממשלה :  מחלף על שם אביו בירושלים
המחלף יקרא על שמו פחות משנה למות אביו של ראש הממשלה המכהן.לדברי אחד מחברי וועדת השמות , " זו התחנפות בריש גלי לראש הממשלה ".  העירייה : " ההחלטה נעשתה לפי החוק והנהלים "
 פחות משנה למותו ,  מחלף חדש בין עטרות לירושלים שנבנה בימים אלו בירושלים יקרא על שמו של פרופסור בן ציון נתניהו .  אביו של ראש הממשלה המכהן נפטר באפריל השנה וכבר זכה להנצחה בדמות שמו של המחלף החדש ,  שעתיד לחבר בין בגין צפון לפסגת זאב ושכונות צפון העיר ישירות לבגין .  שמו של המחלף התקבל בוועדת השמות שהתכנסה בעיריית ירושלים . 
" ההחלטה הזו היא מפוקפקת מאוד ",  אמר היום  ( שני )  מאיר מרגלית ,  חבר וועדת השמות וחבר מועצת העיר מטעם מרצ . " זאת התחנפות בריש גלי לראש הממשלה ".  לטענתו של מרגלית ,  הוא בדק את הנהלים וגילה כי העירייה אומנם המתינה את הזמן הנהוג לאחר מותו אך בשביל לקרוא למחלף בירושלים על שם אדם ,  משפחתו צריכה לתרום כ-25 אלף שקלים לעירייה ,  דבר שלא התקבל במקרה של נתניהו .
 מעיריית ירושלים נמסר כי  " ההחלטה על הנצחת בן ציון נתניהו נעשתה על-פי החוק והנהלים ,  לאחר שוועדת אישי הציבור שהינה וועדה מקצועית-עצמאית ,  המליצה לעירייה פה אחד להנציח את פרופ' בן ציון נתניהו ולקרוא מחלף בכביש בגין על שמו מן הטעמים שפרופ' נתניהו ז"ל היה אישיות דגולה ,  יוצאת דופן המלווה למעלה ממאה שנה את המאבק על הקמת מדינת ישראל ".   

" מחווה "  לראש הממשלה :  מחלף על שם אביו בירושלים
המחלף יקרא על שמו פחות משנה למות אביו של ראש הממשלה המכהן.לדברי אחד מחברי וועדת השמות , " זו התחנפות בריש גלי לראש הממשלה ".  העירייה : " ההחלטה נעשתה לפי החוק והנהלים "
 
