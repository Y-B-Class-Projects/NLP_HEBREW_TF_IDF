יואל שליט : " אלך בשביל אחי עד סוף העולם "
 בזמן שהוריו של החייל החטוף הפגינו מול ישיבת הממשלה בירושלים ,  מתכוננים כאלף יהודים ותומכי ישראל לצאת למסע מחאה בברצלונה בספרד .  אחיו של גלעד : " זה מרגש מאוד "
 משפחת שליט לא מתייאשת .  נועם ואביבה שליט הפגינו הבוקר  ( ראשון )  כהרגלם מול ישיבת הממשלה בירושלים .  השניים הניפו שלטי מחאה עליהם נכתב : " השוק שמתנהל סביב חייו של חייל שבוי הוא מביש בעיני ",  ו"הנהגה אמתית נותנת גב !  לא מפנה את הגב !  ". 
בתוך כך ,  תתקיים היום צעדת מחאה של הקהילה היהודית בברצלונה שבספרד למען שחרור שליט בה צפויים לקחת חלק מעל 1,000 יהודים ותומכי ישראל .  אחיו של החייל החטוף ,  יואל שליט ,  מסר לוואלה !  חדשות לפני תחילת הצעדה כי  " מאוד מרגש לראות את מאות האנשים שהגיעו לתמוך בשחרור אחי ואני מקווה שהוא יודע שאני אלך בשבילו עד קצה העולם ".  
יו"ר מטה המאבק שמשון ליבמן מסר לוואלה !  חדשות כי  " הווילונות שמפרידים בין שרי הממשלה לבין משפחת שליט הם פיגוע ערכי שמתרחש בארבע השנים האחרונות וחצי .  אנחנו לא מתייאשים ,  אולי מתביישים בהתנהלות הזאת ,  ולא נפסיק לנסות להביא לכך שראש הממשלה יקבל את ההחלטה הנכונה והאמיצה אחרי כל כך הרבה שנים שכל האפשרויות האחרות קרסו .  באמתחתנו מספר פעילויות שנעשה בזמן המתאים ".  
יואל מרשק ,  מרכז אגף המשימות של התנועה הקיבוצית ופעיל בכיר במטה גלעד שליט אמר כי  " השרים לא מתעלמים .  יש משמעות עצומה להתייצבות של המשפחה מול הישיבה ,  אני יודע שזה עושה צביטות לב לשרים .  ראש הממשלה מנצל את זכותו להביא דברים לממשלה בזמן המתאים לו ,  והוא מחליט לא להביא .  אני מצפה שהמגעים המתקיימים עכשיו יגיעו לבשלות מהירה כי אני פוחד כמו שברור לתמי ארד איך יחזור רון ארד לארץ אני פוחד שכל יום עובר האפשרות הזאת עוברת לגבי גלעד שליט ". 

יואל שליט : " אלך בשביל אחי עד סוף העולם "
 בזמן שהוריו של החייל החטוף הפגינו מול ישיבת הממשלה בירושלים ,  מתכוננים כאלף יהודים ותומכי ישראל לצאת למסע מחאה בברצלונה בספרד .  אחיו של גלעד : " זה מרגש מאוד "
 
