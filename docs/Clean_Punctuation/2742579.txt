לבני נגד נתניהו : " לא אתן לפגוע בדמוקרטיה "
 שרת המשפטים הבהירה את התנגדותה לדברי ראש הממשלה ,  שהודיע כי יפעל לעגן בחקיקת יסוד את מעמדה של ישראל כמדינת העם היהודי .  גם באופוזיציה מחו : " חוק הצהרתי מיותר "
 המערכת הפוליטית סוערת בעקבות דבריו של ראש הממשלה בנימין נתניהו ,  לפיהם יפעל לעגן את מעמדה של ישראל כמדינת העם היהודי ,  בחקיקת יסוד .  שרת המשפטים ציפי לבני יצאה הערב  ( חמישי )  נגד דברי נתניהו והודיעה ש"בשום אופן לא תאפשר לפגוע ,  להחליש או להכפיף את הערכים הדמוקרטיים ליהודיים - זו מהות מגילת העצמאות וזה בסיס קיומנו ".  
עוד חדשות מהארץ:סקר וואלה !  חדשות :  59% חושבים שאולמרט צריך לשבת בכלאחשד לרצח שני היום :  גופת אישה נמצאה במגדל העמקלא בכלא : " דוד הנחלאווי "  נצפה בביתו בבאר שבע
לבני הבהירה שכפי שהתנגדה בעבר ליוזמות שפוגעות בדמוקרטיה ,  תעשה זאת  " אפילו אם המציע יהיה ראש הממשלה ".  היא הזכירה כי  " על דעת ראש הממשלה וכל מרכיבי הקואליציה ,  מונתה פרופ ?  רות גביזון לפני מספר חודשים על מנת לבחון לעומק את הנושא ולנסח בהתאם הצעת חוק שתשמור על האיזון החיוני של מדינת ישראל כיהודית ודמוקרטית ".  
גם ראש האופוזיציה ,  חבר הכנסת יצחק  ( בוז'י )  הרצוג ,  מתח ביקורת על המהלך . " מפלגת העבודה תומכת בכל מאודה בישראל כמדינה יהודית ודמוקרטית .  העבודה הקימה את המדינה ומנהיגיה ניסחו את מגילת העצמאות ,  מסמך מכונן המעגן את אופייה של ישראל כמדינה יהודית ",  אמר הרצוג ,  אך הוסיף : " לצערנו ,  החידלון המדיני מבית מדרשו של נתניהו מוביל לאובדן הרוב היהודי ולהפיכת ישראל למדינה דו-לאומית .  את העובדה המצערת הזאת ,  שום חוק לא יוכל להסתיר ". 
יו"ר מרצ ,  זהבה גלאון ,  אמרה שראש הממשלה  " מדבר על חוק הצהרתי מיותר שלא יעזור לישראל להישאר מדינת העם היהודי ,  זאת כל זמן שנתניהו ושותפיו בממשלה עושים הכול כדי לטפח את השטחים ולהפוך אותנו למדינת דיכוי דו-לאומית ,  שהיא גם לא יהודית וגם לא דמוקרטית ".  לדבריה , " במדינת ישראל חיים גם אזרחים לא יהודים ולכן המדינה צריכה להגדיר את עצמה כמדינתו של העם היהודי ושל כל אזרחיה .  מי שתומך ברעיון שתי המדינות תומך במתן ריבונות לפלסטינים ומבקש מהפלסטינים שיכירו בריבונות הישראלית אבל לא באופייה של המדינה ".  
מנגד ,  בימין הביעו תמיכה בדברי ראש הממשלה .  שר הבינוי והשיכון אורי אריאל בירך על המהלך ואמר : " הבית היהודי תתמוך בהצעת החוק והיא תעבור בכנסת - יש לה רוב .  נפעל לקדם אותה במהירות ,  עוד במושב הזה ". 
יו"ר הקואליציה ,  חבר הכנסת יריב לוין ,  אמר כי ההחלטה של נתניהו  " היא החלטה היסטורית אשר תשיב את מדינת ישראל למסלול ציוני ,  לאחר שנים של פגיעה מתמשכת מצד מערכת המשפט בעקרונות הבסיסיים עליהם קמה המדינה ". 
חברת הכנסת איילת שקד מהבית היהודי ,  מיוזמי הצעת החוק בכנסת הנוכחית ,  הביעה גם היא תמיכה בצעד . " לתומכי הצעת חוק היסוד :  ישראל מדינת העם היהודי ,  שאני בין יוזמיה ,  הצטרף כעת לא אחר מראש ממשלת ישראל ",  אמרה . " תמיכה זו מהווה חותמת של איכות ואמירה ברורה כי עלינו לדאוג ,  היום יותר מתמיד ,  לכך שישראל תישאר מדינת העם היהודי .  זוהי זכות ולא חסד .  אני מקווה שתהליך החקיקה יהיה יסודי ופורה ואני מזמינה כל ארגון וכל אדם בעל עניין לקחת בו חלק לכשיגיע לדיוני הוועדה ". 
בהכנת הידיעה השתתף שבתי בנדט
לפניות לכתב עמרי נחמיאס - omri_n@walla.net.il 

לבני נגד נתניהו : " לא אתן לפגוע בדמוקרטיה "
 שרת המשפטים הבהירה את התנגדותה לדברי ראש הממשלה ,  שהודיע כי יפעל לעגן בחקיקת יסוד את מעמדה של ישראל כמדינת העם היהודי .  גם באופוזיציה מחו : " חוק הצהרתי מיותר "
 
