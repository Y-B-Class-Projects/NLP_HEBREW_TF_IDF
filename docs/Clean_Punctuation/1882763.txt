נתניהו : " בהן צדק ,  מעולם לא הבטחתי לברק שריון "
 על רקע החלטתו להקדים את הפריימריז בליכוד ,  התייחס ראש הממשלה לשמועות לפיהן הוא מתכוון לשריין מקום לשר הביטחון ברשימת הליכוד הבאה לכנסת . " זה לא היה חלק מהעסקה בהקמת העצמאות "
  (  צילום :  גדעון צנטנר ,  עריכה :  יאיר דניאל )  
ראש הממשלה בנימין נתניהו התייחס בישיבת סיעת הליכוד לשמועות שפורסמו לפיהן הוא מתכוון לשריין מקום לאהוד ברק ברשימת הליכוד הבאה לכנסת .  נתניהו טען כי מעולם הוא לא התבקש לשריין מקום לברק וכי הוא לא הבטיח לו מקום .
 במהלך ישיבת סיעת הליכוד שנערכה היום  ( שני )  ,  קראה ח"כ ציפי חוטובלי לראש הממשלה  " הסר העמימות סביב האפשרות למקום משוריין עבור אהוד ברק ומפלגתו .  חלק מהמשמעות של היותנו מפלגה דמוקרטית היא שקיפות של המהלכים .  הניסיון להעביר מהלך של הכנסת יריב פוליטי ורעיוני לשורות המפלגה ,  אסור שיעבור במחטף ללא דיון בסיעה ".  
נתניהו השיב : " אני מבטיח לך בהן צדק שמעולם לא הבטחתי לאהוד ברק שריון ומעולם לא התבקשתי .  זה לא היה חלק מהעסקה בהקמת העצמאות ". 
ברק עצמו התייחס היום לאפשרות שמפלגתו תתמודד בבחירות לכנסת  ולא באמצעות שיריון .  בישיבת סיעת העצמאות בכנסת אמר שר הביטחון כי  " נופיע תחת השם עצמאות .  הבנתי שהאות ע' תפוסה .  אנחנו מתכוונים להופיע בבחירות ולשחק שם בכוח ". 
סוגיית הקדמת הבחירות הפנימיות לא הייתה הנושא היחידי שעלה בישיבת הסיעה .  חבר הכנסת דני דנון פנה לנתניהו במהלך הישיבה ,  ושאל אותו לגבי מועד הקמת הצוות שיכשיר את המאחזים הבלתי חוקיים ,  המיועדים להריסה בהוראת בג"ץ .  ראש הממשלה השיב כי יתכן שהצוות יקום עוד השבוע .  

נתניהו : " בהן צדק ,  מעולם לא הבטחתי לברק שריון "
 על רקע החלטתו להקדים את הפריימריז בליכוד ,  התייחס ראש הממשלה לשמועות לפיהן הוא מתכוון לשריין מקום לשר הביטחון ברשימת הליכוד הבאה לכנסת . " זה לא היה חלק מהעסקה בהקמת העצמאות "
 
