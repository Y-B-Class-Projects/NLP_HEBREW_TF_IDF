עובדי רשות השידור מפגינים מול משרד רה"מ ;  רשת ב' מושבתת
מחאת עובדי רשות השידור כנגד הסגירה ממשיכה - כאשר העובדים מפגינים הבוקר גם מול ביה"ד לעבודה בירושלים ,  שם נמצא ניסנקורן ;  במקום שידור התוכניות  " סדר יום "  ו"הכל דיבורים "  מושמעת מוזיקה ברשת ב'
המחאה ממשיכה :  הבוקר  ( ראשון )  ימשיכו עובדי רשות השידור להפגין כנגד הסגירה הצפויה של מקום עבודתם בסוף אפריל והקמת תאגיד השידור .  העובדים צועדים לעבר משרד ראש הממשלה בנימין נתניהו ,  כאשר פניהם צבועות בלבן
הפגנה נוספת מתקיימת מול בית הדין לעבודה בירושלים ,  שם נמצא יו"ר ההסתדרות אבי ניסנקורן שהגיע לדיון בנושא עובדי הנמלים .  המפגינים קוראים לעברו של ניסנקורן  - " לא מחליפים עובד בעובד ".  כחלק מצעדי המחאה הושבתו השידורים ברשת ב' החל מ-09:30 בבוקר ועד לשעה 12:00 ,  כאשר במקום שידור התוכניות  " סדר יום "  ו"הכל דיבורים "  מושמעת מוזיקה בתחנה .
 אתמול ,  לאחר מספר ניסיונות להיפגש עם יו"ר ההסתדרות ,  נסעו עובדי רשות השידור לשבת תרבות בעפולה .  העובדים הוצאו אל מחוץ למתחם לאחר שהמשטרה הגיעה למקום .  בתום שבת תרבות שוחח ניסנקורן עם חלק מהעובדים מחוץ למתחם ואמר כי אם הדברים לא יסתדרו השבוע - הוא יחריף את הצעדים ,  וכי כוונתו לדאוג לכך שיותר אנשים מתחת לגיל 50 יקלטו לעבודה וכן לשיפור תנאי הפנסיה של מי שנמצא בפנסיה החדשה .  
בשבועיים האחרונים קיימו העובדים משמרות מחאה ליד ביתו של ניסנקורן .  בנוסף ,  בשבוע שעבר התקיימה הפגנת ה-1,000 מול בית ההסתדרות בתל אביב .  ואולם ברוב ההפגנות יו"ר ההסתדרות לא יצא החוצה לעובדים ושוחח עימם .  בנוסף לכך ,  כמאה חמישים עובדים הגיעו אמש יחד עם בני משפחותיהם והפגינו מול בית ראש הממשלה .  הם הפצירו בראש הממשלה להמשיך בנחישותו שלא לאפשר את סגירת רשות השידור ופיטורי אלף עובדים .  
אמש ב"פגוש את העיתונות "  בחדשות 2 אמר יו"ר הקואליציה ,  ח"כ דוד ביטן  ( הליכוד )  כי  " אני לא אומר שהתאגיד לא יקום .  אני אומר שאנחנו עומדים על דעתנו שהתאגיד לא צריך לקום .  אם כחלון לא יילך לקראתנו יהיו בחירות .  ח"כ רועי פולקמן  ( כולנו )  אמר כי  " אין מה דבר על דחייה בעליית התאגיד ,  אי אפשר כל פעם לפתוח את הסיכומים ".  

עובדי רשות השידור מפגינים מול משרד רה"מ ;  רשת ב' מושבתת
מחאת עובדי רשות השידור כנגד הסגירה ממשיכה - כאשר העובדים מפגינים הבוקר גם מול ביה"ד לעבודה בירושלים ,  שם נמצא ניסנקורן ;  במקום שידור התוכניות  " סדר יום "  ו"הכל דיבורים "  מושמעת מוזיקה ברשת ב'

