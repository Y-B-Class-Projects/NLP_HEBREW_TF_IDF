 " זו חרפה .  מה פתאום מפקד גל"צ כותב מאמרים פוליטיים ?  "
 ביקורת קשה נמתחה הבוקר על מאמר שפרסם ירון דקל בגלובס ,  ובו כתב כי במהלך הבחירות חטאה התקשורת לתפקידה ,  בין היתר כיוון שלא הדגישה מספיק את מעלותיו של ראש הממשלה בנימין נתניהו .  גורם בתחנה : " מאמר עלוב .  אם היה אמיץ היה מפרסם את זה ב-16 לחודש "
 ביקורת קשה נמתחה הבוקר  ( שני )  על מאמר שפרסם מפקד גלי צה"ל ירון דקל בגלובס ,  ובו כתב כי במהלך הבחירות חטאה התקשורת לתפקידה ,  בין היתר כיוון שלא הדגישה מספיק את מעלותיו של ראש הממשלה בנימין נתניהו ,  וקרא ל"כניסה משמעותית לתקשורת המיינסטרים הממוסדת של עיתונאים חובשי כיפות ,  אנשי פריפריה ובעלי קו ימני ". 
דקל כתב כי  " בבחירות האחרונות חטאה רוב התקשורת לתפקידה .  הביקורת על נתניהו עברה את הגבול שבין ביקורת לגיטימית וחיונית ,  לקמפיין כוחני ונטול עכבות .  נתניהו אולי לא ראש ממשלה מושלם ,  ויש סיבות רבות לבקר אותו ,  אבל הבון-טון היה להציגו כדמות אפלה ".  בעניין ההרכב האנושי בכלי התקשורת ,  כתב דקל כי  " במדינה שבה 80% מצרכני התקשורת מאמינים באלוהים ,  מוכרחים גם המתווכים ליצור הזדהות של צרכניהם עם כלי התקשורת .  לא למען הימנים ,  או חובשי הכיפות הסרוגות .  למען התקשורת ,  אמינותה וחשיבותה בחברה דמוקרטית ".   
" הרבה זמן לא ראיתי חרפה כזאת .  מה פתאום מפקד גל"צ כותב מאמרים פוליטיים ?  ",  אומר לוואלה !  ברנז'ה גורם בכיר בתחנה הצבאית . " מה התחנה הבאה של דקל - השגרירות בוושינגטון ?  זהו מאמר עלוב שכולו לשון בתחת .  אם היה אמיץ היה מפרסם את זה ב-16 לחודש ".  הגורם מתייחס לשמועה עיקשת לפיה דקל לוטש עיניים לתפקיד שגריר ישראל בלונדון ,  ועל כן בחר להחמיא כעת מעל דפי העיתון לנתניהו .  דקל כתב כי  " העובדה שמדובר בראש ממשלה זהיר ומהוסס שאיננו ממהר להחליט על מהלכים צבאיים ,  נעדרה מהשיח ,  ההשחרה הייתה כמעט טוטאלית ". 
עיתונאי ynet אטילה שומפלבי התייחס לכך גם הוא . " בדרך לשגרירות תוקפים את התקשורת ,  עם אומץ לב שפורץ במפתיע רק לאחר פרסום תוצאות הבחירות ",  כתב בטוויטר ,  שם נשמעו הבוקר אמירות נוספות כמו  " הוא קורא להכניס עוד דתיים וימניים ,  כן ,  אותו אחד שהרס את המילה האחרונה והכניס אליה את יוסי שריד ",  או  " תובנות שמשום מה יוצאות לאחר תוצאות הבחירות ". 
טרם התקבלה תגובת גל"צ לדברים . 

" זו חרפה .  מה פתאום מפקד גל"צ כותב מאמרים פוליטיים ?  "
 ביקורת קשה נמתחה הבוקר על מאמר שפרסם ירון דקל בגלובס ,  ובו כתב כי במהלך הבחירות חטאה התקשורת לתפקידה ,  בין היתר כיוון שלא הדגישה מספיק את מעלותיו של ראש הממשלה בנימין נתניהו .  גורם בתחנה : " מאמר עלוב .  אם היה אמיץ היה מפרסם את זה ב-16 לחודש "
 
