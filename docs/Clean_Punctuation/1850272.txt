רמטכ"ל סין מגיע לישראל :  ייפגש עם הנשיא ורה"מ
במסגרת התחממות היחסים בין המדינות ,  יגיע היום צ'ן בינגדה לביקור היסטורי בישראל .  במהלך הביקור הוא יקיים פגישה אישית עם הרמטכ"ל גנץ ,  יצפה בתרגיל גדודי ויבקר ביד ושם
ביקורו ההיסטורי של רמטכ"ל צבא סין ,  צ'ן בינגדה ,  יחל היום  ( ראשון )  כאשר הוא ינחת בישראל כאורחו של הרמטכ"ל ,  רב אלוף בני גנץ .  הרמטכ"ל הסיני יתקבל במשמר כבוד של צה"ל בקרייה בתל אביב ,  לאחר מכן יקיים שיחה עם גנץ ובשעות הערב יקיים שיחה אישית עם שר הביטחון אהוד ברק .  
במהלך הביקור ,  שימשך מספר ימים ,  יקיימו אלופים במטה הכללי שיחות עם הרמטכ"ל צ'ן בינגדה ,  ויציגו בפניו סקירות אסטרטגיות אודות ההתפתחויות האחרונות במזרח התיכון .  הרמטכ"ל הסיני אמור לקיים פגישות נוספות עם ראש הממשלה בנימין נתניהו ועם נשיא המדינה שמעון פרס .  
כמו כן ,  יבקר הרמטכ"ל הסיני עם פמלייתו במרכז לאימוני יבשה שבצאלים בפיקודו של תא"ל אבי אשכנזי ,  כדי לצפות בתרגיל גדודי באש חיה ,  ואנשיו יקיימו במקום שיחות עם מפקדים בדרגי השטח .  כמו כן ,  יבקר הרמטכ"ל הסיני במוזיאון  " יד ושם ".  
גורם ביטחוני בכיר התייחס הבוקר לחשיבות הביקור של הרמטכ"ל הסיני ואמר ,  כי  " מאז שנת 2007 חלה התחממות במערכת היחסים עם הסינים .  לאחרונה ביקר שם שר הביטחון והביקור הוגדר כמוצלח מאוד .  אין כוונה לשנות את הסטטוס קוו לגבי מכירות הנשק ,  ובפרטי הביקור עודכנו כל מי שצריך ,  כולל הידידות הגדולות שלנו .  עם זאת ,  לא ניתן להתעלם מעוצמתה של סין וחשיבותה האסטרטגית .  אנחנו מייחסים חשיבות רבה לביקור ולמשמעויות הנלוות שלו ".  
בשנים האחרונות התחזק הקשר הכלכלי בין ישראל לסין ,  במיוחד אחרי ביקורו של ראש הממשלה דאז ,  אהוד אולמרט ,  בסין .  מאחורי הקלעים נרקמת עסקה גדולה לשיתוף פעולה בין התעשייה האווירית בישראל לזו שבסין בבניית מטוסי מנהלים .  גורם ביטחוני ציין כי העסקה לא בעלת גוון ביטחוני ומדובר בעסקה אזרחית לחלוטין .  
עוד באותו נושא:התחממות ביחסים :  רמטכ"ל צבא סין יבקר בישראלסין לא מוותרת על קשרי המסחר עם ישראלוורן באפט ממליץ להשקיע בכלכלת סין
לפניות לכתב :  amirbohbot@walla.co.il

רמטכ"ל סין מגיע לישראל :  ייפגש עם הנשיא ורה"מ
במסגרת התחממות היחסים בין המדינות ,  יגיע היום צ'ן בינגדה לביקור היסטורי בישראל .  במהלך הביקור הוא יקיים פגישה אישית עם הרמטכ"ל גנץ ,  יצפה בתרגיל גדודי ויבקר ביד ושם

