המומלץ הרשמי היחיד של נתניהו :  החשוד בפרשת הצוללות
יומיים לפני הפריימריז בליכוד ,  ובצל דיווחים ושמועות על רשימות חיסול והעדפות של יו"ר המפלגה ,  הבהירו גורמים המקורבים לו כי  " ראש הממשלה מאוד מעריך את דוד שרן וחושב שהוא מועמד ראוי ביותר למחוז תל אביב "
 ראש הממשלה בנימין נתניהו נותן גיבוי פומבי חריג למנהל הלשכה שלו לשעבר ,  דוד שרן ,  וממליץ להצביע עבורו בפריימריז בליכוד שיתקיימו ביום שלישי . " ראש הממשלה מאוד מעריך את שרן וחושב שהוא מועמד ראוי ביותר למחוז תל אביב ",  מסרו היום גורמים המקורבים לראש הממשלה .
 בצל הערכות וספקולציות רבות על רשימות מומלצים וחיסולים לקראת הבחירות המוקדמות ,  הכחיש נתניהו דיווחים שלפיהם לו עצמו יש רשימות מעין אלה בין הח"כים והשרים המתמודדים ברשימה הארצית ,  אך הוציא בכל זאת הודעת תמיכה בשרן ,  שמתמודד במשבצת מחוז תל אביב .
 בחירות 2019 - סיקור מיוחד בוואלה !  NEWS :" הליכוד TV ":  נתניהו ישיק מהדורת חדשות בהנחיית אלירז שדהבלון תבערה :  אפקט גנץ-מנדלבליט מצית שדה קוצים פוליטי מבנט ועד מרצסקר וואלה !  NEWS :  כך השפיע נאום גנץ - והתרחיש שיביא לו ניצחון 
שרן ,  ששימש בעבר כראש המטה של יובל שטייניץ במשרד האוצר וראש הסגל ומנהל הלשכה של נתניהו בשנים 2015-2016 ,  הוא גם אחד מהחשודים המרכזיים בפרשת הצוללות המוכרת גם כתיק 3000 .  המשטרה קבעה בנובמבר האחרון כי יש תשתית ראייתית להעמדה לדין של שרן באשמת שוחד ,  מרמה והפרת אמונים ,  אך הוא החליט להתמודד בפריימריז בליכוד בכל זאת .  
בימים האחרונים לקראת הפריימריז ,  נפוצו הערכות ודיווחים על העדפותיו של נתניהו לקראת גיבוש רשימת הליכוד ,  כמו גם על ניסיונות חיסול של חלק מיריביו ,  ובראשם השר לשעבר גדעון סער ,  שנתניהו האשים ב"ניסיון פוטש "  בליכוד והשר איוב קרא ,  שהיחסים הקרובים בינו לבין ראש הממשלה עלו בחודשים האחרונים על שרטון .  הבוקר נתניהו הבהיר בציוץ בטוויטר כי  " ‫רשימת המומלצים שלי לפריימריז כוללת את כל חברי הכנסת של הליכוד היום .  כולם ראויים ".  
נתניהו אמנם לא פרסם רשימה רשמית ,  אך העניק בחלק מהמקרים סיוע תקשורתי לא מבוטל בתמונות משותפות ואירועים משותפים שקיים עם חלק מהשרים והח"כים שיש להם משמעות עבור מתפקדי הליכוד .  כמו כן ,  הוא הגדיל את הרשימה הארצית על חשבון מיקומי המחוזות כדי להגדיל את הסיכוי ששרי וח"כי הליכוד ישתלבו שוב ברשימה - ולשמור על רשימה שהיא יחסית נאמנה כלפיו באופן אישי .  עם זאת ,  לפי ההערכה ,  בין שמונה לעשרה חברי כנסת מכהנים בכל זאת צפויים להידחק למקומות לא ריאליים ויש קרב קשה על השתלבות במקום גבוה ברשימה .
 כמו כן ,  ב"ישראל היום "  כי לנתניהו יש רשימת מומלצים שכוללת כמעט את כל השרים אך היא לא כללה את יו"ר הכנסת יולי אדלשטיין ושר הרווחה חיים כץ .  עם זאת ,  פרסום הרשימה עורר מבוכה ומקורבים לנתניהו נאלצו הבוקר להבהיר את הדברים ואמרו שנתניהו כן תומך באדלשטיין וכץ .  גם ראש הממשלה נתניהו הגיב הבוקר בפתח ישיבת הממשלה ואמר כי  " מה שהתפרסם היום זו ספקולציה עיתונאית ולא יותר מזה .  רשימת המומלצים שלי כוללת את כל חברי וחברות תנועת הליכוד .  פעלתי כדי להגדיל את הרשימה כדי שמירב חברי הכנסת ייכנסו .  אני סומך על מתפקדי הליכוד שיידעו לבחור את הטובים ביותר ".  
בתוך כך ,  קבוצת הליכודניקים החדשים פרסמה הבוקר את רשימת המומלצים שלה בפריימריז שכוללת בנוסף למועמד הקבוצה ניר הירשמן ,  המתמודד ברשימה הארצית ,  עוד 11 שמות של חברי כנסת שרים ומועמדים חדשים עליהם ממליצה הקבוצה המוצגים כמי שקידמו את האג'נדה הליברלית במפלגה .  ברשימה מופיעים יו"ר הכנסת יולי אדלשטיין ,  השרים יובל שטייניץ גילה גמליאל צחי הנגבי וישראל כץ ,  חברי הכנסת שרן השכל ,  יהודה גליק ,  ונורית קורן ,  והמועמדים החדשים ניר ברקת ,  קרן ברק ,  ופטין מולא .  
הליכודניקים החדשים היא קבוצת מתפקדים שהוקמה ב2011 במטרה לייצר קבוצת לחץ שתקדם ערכים חילוניים וליברליים בליכוד .  הקבוצה עוררה בשנה האחרונה איבה קשה מצד בכירים בליכוד ,  ומוסדות התנועה פסלו חלק גדול מהמתפקדים של הקבוצה והמועמדים שהיא ביקשה להריץ בפריימריז .  רשימת המומלצים גובשה על ידי מטה הליכודניקים החדשים ,  המונה 47 מהפעילים המרכזיים ביותר של הקבוצה ,  ולטענתם יש בסופו של דבר 7,000 מתפקדים רשומים המשויכים לקבוצה שיצביעו ביום שלישי בפריימריז .
 
 ( עדכון ראשון :  09:02 )  

המומלץ הרשמי היחיד של נתניהו :  החשוד בפרשת הצוללות
יומיים לפני הפריימריז בליכוד ,  ובצל דיווחים ושמועות על רשימות חיסול והעדפות של יו"ר המפלגה ,  הבהירו גורמים המקורבים לו כי  " ראש הממשלה מאוד מעריך את דוד שרן וחושב שהוא מועמד ראוי ביותר למחוז תל אביב "
 
