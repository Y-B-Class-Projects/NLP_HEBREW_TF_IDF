נתניהו לראשי יהדות רוסיה :  חלק מידידנו תמימים ,  המאבק אינו על גבול
משלחת של 50 רבני ערים מכל רחבי רוסיה ,  מנהיגים וראשי קהילות ואנשי עסקים הגיעו לארץ כדי להביע תמיכה .  בפגישה עמו אמר רוה"מ : " המאבק של הפלסטינים הוא על שלילת ריבונות יהודית כלשהי בכל חלק של ארץ ישראל ולא על שום דבר אחר "
 ראש הממשלה בנימין נתניהו נועד אתמול  ( ראשון )  עם משלחת המייצגת את יהדות רוסיה בראשותם של הרב ברל לאזאר ,  הרב הראשי לרוסיה ,  ולוי לבייב ,  נשיא איגוד הקהילות היהודיות בחבר העמים .  בקשר למצב הביטחוני אמר ראש הממשלה לחברי המשלחת כי  " המאבק אינו על גבול פוליטי כזה או אחר ,  כפי שאומרים כמה מידידינו התמימים וכפי שאומרים אויבינו .  זה אינו נכון .  הוא לא על טריטוריה ,  הוא לא התנחלויות ,  הוא לא על המאבק שלהם לקבל מדינה  הוא על שלילת המדינה שלנו ,  שלילת ריבונות יהודית כלשהי בכל חלק של ארץ ישראל .  נקודה .  על זה מתחולל המאבק ,  ולא על שום דבר אחר ". 
המשלחת ביקשה להעביר באמצעות ראש הממשלה ,  מסר של תמיכה בישראל ,  על רקע גל הטרור השוטף בימים אלה את רחובות הארץ .  בפתח הפגישה אמר לבייב לראש הממשלה כי  " משלחת זו מגיעה דווקא בימים אלו ,  על מנת לשדר לעולם כולו שדווקא כעת זהו הזמן להגיע ולבקר בארץ ישראל ,  המקום הכי בטוח בעולם ".  הרב הראשי לאזאר הוסיף כי  " באנו בשעה קשה זו לחזק את העם היושב בארץ הקודש .  כל יהדות רוסיה מתפללת לשלומכם ובאנו לספר לכם על כך ולחזק את ידיכם ". 
המשלחת ביקרה בימים האחרונים במקומות הקדושים ונשאה בהם תפילה .  בין היתר ,  בקרה המשלחת בקבר רחל ליד בית לחם ,  במערת המכפלה בחברון ובכותל המערבי .  כמו כן ,  במסגרת ביקורם ,  פגשו חברי המשלחת חיילים העוסקים בהרגעת הפרות הסדר .  
על המשלחת נמנו חמישים רבני ערים מכל רחבי רוסיה ,  מנהיגים וראשי קהילות וכן אנשי עסקים .  חברי המשלחת הגיעו ,  בין היתר ,  מהערים רוסטוב ,  קלינינגראד ,  אומסק ,  קרסנויארסק ,  סמולנסק ,  סמרה ,  טומסק ,  סראטוב ,  חברובסק ,  קרסנודאר ,  סוצ'י ,  סן-פטרסבורג ,  אופה ,  מוסקבה ,  נובורוסיסק והעיר וליקינובגורוד .  מדובר בקהילות הפרושות החל מגבולה המערבי של רוסיה עם פילנד ועד לגבולה של רוסיה עם יפן .  
ראש הממשלה הודה לחברי המשלחת על ביקורם ואמר  " לוי לבייב ,  נשיא איגוד הקהילות היהודיות בחבר העמים ,  העבודה שאתה עושה לחיזוק הזהות היהודית ,  המורשת שלנו ,  הזיקה לישראל ,  חינוך יהודי ,  היא חשובה מאד .  אני רוצה גם להודות למיכאל מירילשווילי שהצטרף למאמצים אלה ולכולכם בראשות רבה הראשי של רוסיה ,  הרב בערל לאזאר ".  

נתניהו לראשי יהדות רוסיה :  חלק מידידנו תמימים ,  המאבק אינו על גבול
משלחת של 50 רבני ערים מכל רחבי רוסיה ,  מנהיגים וראשי קהילות ואנשי עסקים הגיעו לארץ כדי להביע תמיכה .  בפגישה עמו אמר רוה"מ : " המאבק של הפלסטינים הוא על שלילת ריבונות יהודית כלשהי בכל חלק של ארץ ישראל ולא על שום דבר אחר "
 
