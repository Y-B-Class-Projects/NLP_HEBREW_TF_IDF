נתניהו נגד בג"ץ :  מתערב יותר מדי בהחלטות הממשלה ובחקיקה בכנסת
ראש הממשלה טען בישיבת סיעת הליכוד : " בלתי אפשרי שמנסים להצר את צעדי הממשלה והכנסת ".  השר אלקין :  בג"ץ רוצה לנהל את המדינה  " אפילו ברמת המיקרו ".  ח"כ בגין : " צריך לבדוק מי מגזים  הממשלה והכנסת ,  או בית המשפט "
  ( בווידאו :  דברי נתניהו בפתח ישיבת הסיעה ,  היום )  
ראש הממשלה בנימין נתניהו טען היום  ( שלישי )  בישיבת סיעת הליכוד בכנסת כי בית המשפט העליון מתערב יותר מדי בהחלטות הממשלה ובהליכי החקיקה של הכנסת  כך נודע לוואלה !  NEWS .  במהלך הישיבה ,  אמר השר זאב אלקין כי הבעיה אינה רק ההתערבות של בג"ץ או פסילת חוקים ,  אלא רצון ,  לדבריו ,  של המערכת המשפטית לנהל את המדינה ואת החקיקה  " אפילו ברמת המיקרו ". 
לטענת אלקין , " בג"ץ מנסה להכתיב חוק חדש ,  כאילו הוא מחוקק ".  זאת ,  בהתייחסות לדיון שנערך היום בבג"ץ בעתירות על החקיקה לפיצול תאגיד השידור הציבורי ,  ובהחלטה על ריקון מכל האמוניה במפרץ חיפה .  לעומתו ,  אמר ח"כ בני בגין כי  " צריך לבדוק מי מגזים  הממשלה והכנסת ,  או בית המשפט ".  
עוד בוואלה !  NEWS:שר האוצר מסרב להמלצת בג"ץ לדון שוב בחוק למיסוי דירה שלישית"אתה תשלם ביוקר ":  מאחורי הדיון הלילי הסוער על התאגידבנט תקף ח"כים מישראל ביתנו : " איווט שלח את הכלבלבים שלו לפה "  
חברי כנסת נוספים הסכימו עם אלקין ,  ולעמדתו הצטרף גם נתניהו ,  שאמר כי  " בלתי אפשרי שמנסים להצר את צעדי הממשלה והכנסת ".  הוויכוח שהתנהל בישיבת הסיעה אירע ,  בין היתר ,  על רקע הביקורת שהשמיעו היום שופטי בג"ץ על הליך החקיקה לפיצול תאגיד השידור  " כאן "  והקמת חטיבה נפרדת לחדשות ואקטואליה .  
השופטים הותירו על כנו את הצו הארעי שהוציאו אתמול ,  המונע בינתיים את פיצול התאגיד .  כך ,  התאגיד שהחל היום בשידוריו ,  יפעל בינתיים כפי שהיה אמור לפעול לפי החוק המקורי  כתאגיד אחד ,  שבמסגרתו פועלת חטיבת החדשות .  במהלך הדיון אף נטו השופטים להוציא צו על תנאי שידרוש מהמדינה לנמק את הליך החקיקה ,  אולם לבסוף הם נמנעו מכך ודחו את החלטתם למועד אחר .
 זו אינה הפעם הראשונה בתקופה האחרונה שבה בג"ץ מותח ביקורת על הליכי החקיקה בכנסת .  בעתירה שהגישו חברי סיעת המחנה הציוני נטען כי נפל פגם בהליך החקיקה של חוק מיסוי דירה שלישית .  בג"ץ הורה בשבוע שעבר לממשלה להשיב להצעת להחזיר את החוק לוועדת הכספים ,  נוכח ההליך הבעייתי שבמסגרתו אושר החוק .  המדינה דחתה אתמול את ההצעה ,  ובתשובתה נטען כי היא פוגעת בסמכות הכנסת והממשלה שחוקקו את החוק .  

נתניהו נגד בג"ץ :  מתערב יותר מדי בהחלטות הממשלה ובחקיקה בכנסת
ראש הממשלה טען בישיבת סיעת הליכוד : " בלתי אפשרי שמנסים להצר את צעדי הממשלה והכנסת ".  השר אלקין :  בג"ץ רוצה לנהל את המדינה  " אפילו ברמת המיקרו ".  ח"כ בגין : " צריך לבדוק מי מגזים  הממשלה והכנסת ,  או בית המשפט "
 
