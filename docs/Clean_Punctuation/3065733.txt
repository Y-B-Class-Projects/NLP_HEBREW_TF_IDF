מחפש מינוי קבוע :  נתניהו הציע את תיק התקשורת לשר לוין
ביום ראשון תסתיים תקופת הכהונה הזמנית של הנגבי בתפקיד ,  וראש הממשלה הציע את התיק שיצר סביבו סערות רבות כל כך לשר התיירות ,  בנוסף לתפקידו הקיים .  הנגבי :  נתניהו ואני לא שוחחנו על הנושא
 ( הפרקליטה המובילה את חקירת נתניהו : " אין דבר כזה מתנות פעוטות ",  בתחילת החודש )  
ראש הממשלה בנימין נתניהו הציע לשר התיירות יריב לוין את תפקיד שר התקשורת ,  לקראת תום תקופת הכהונה הזמנית של בן סיעתו צחי הנגבי בתפקיד .  נתניהו מחויב כעת למנות לתפקיד שר במינוי קבוע ,  והציע את התפקיד ללוין בנוסף על תיק התיירות שבו הוא מחזיק מתחילת הקדנציה ,  ולא במקומו .  בלשכת השר לוין סירבו להגיב ,  ואילו הנגבי אמר היום  ( רביעי )  לוואלה !  NEWS ,  כי עד כה לא שוחח עם נתניהו על הנושא .  לאחר הבחירות ב-2015 ,  התעקש נתניהו להשאיר בידיו את תיק התקשורת ,  אולם בחודש פברואר הוא העביר אותו באופן זמני לידי הנגבי ,  על רקע עתירות לבג"ץ .  בעתירות נדרשה הפסקת כהונתו של נתניהו כשר התקשורת בשל ניגוד עניינים ,  לנוכח יחסיו עם המיליארדר ארנון מילצ'ן ,  מבעלי ערוץ 10 ואחד מהגורמים המרכזיים בחקירת תיק 1000 , " פרשת המתנות ".  
לאחר שנחשפו קשריו של נתניהו עם מילצ'ן במסגרת חקירת תיק 1000 ,  ולאור הגילויים על קשריו של ראש הממשלה עם מו"ל  " ידיעות אחרונות "  נוני מוזס במסגרת חקירת תיק 2000 ,  הוגשו שתי עתירות לבג"ץ נגד המשך כהונתו בתפקיד  האחת ,  מטעמו של יו"ר האופוזיציה יצחק הרצוג ,  והשנייה על ידי התנועה לאיכות השלטון .  בעקבות העתירות ,  הבהיר היועץ המשפטי לממשלה אביחי מנדלבליט לראש הממשלה כי יתקשה להגן על המינוי בבג"ץ ,  ונתניהו החליט להפקיד את התיק באופן זמני בידיו של הנגבי .  ואולם ,  תקופת מילוי מקום של שר מוגבלת לשלושה חודשים בלבד ,  ועל פי החוק ,  לא ניתן להאריכה והיא תפוג ב-21 במאי .  
לפני כחודשיים ,  על רקע משבר תאגיד השידור הציבורי ,  פנה יו"ר האופוזיציה יצחק הרצוג פנה שוב ליועץ המשפטי לממשלה ודרש ממנו להטיל על נתניהו מגבלות אישיות ולמנוע ממנו כל עיסוק בתחום התקשורת .  עם זאת ,  אביחי מנדלבליט קבע כי  " מתוקף תפקידו ,  רשאי ראש הממשלה לעסוק בעניינים הנוגעים למשרדי הממשלה השונים ,  והעובדה שהוא אינו מכהן עוד כשר התקשורת אינה שוללת את מעורבותו בתחום התקשורת בכובעו כראש הממשלה ".  

מחפש מינוי קבוע :  נתניהו הציע את תיק התקשורת לשר לוין
ביום ראשון תסתיים תקופת הכהונה הזמנית של הנגבי בתפקיד ,  וראש הממשלה הציע את התיק שיצר סביבו סערות רבות כל כך לשר התיירות ,  בנוסף לתפקידו הקיים .  הנגבי :  נתניהו ואני לא שוחחנו על הנושא

