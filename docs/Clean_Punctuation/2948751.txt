נתניהו מקדם את מינוי ברץ : " ניסיון פסילתו מונע משיקולים זרים "
 לאחר שפורסם כי ראש הממשלה דרש מנציבות המדינה לקדם את המינוי לתפקיד ראש מערך ההסברה הלאומי ,  הוא מסר כי  " הטענה שד"ר ברץ אינו עומד בקריטריונים מגוחכת ".  זאת לאחר שנחשף כי ברץ התבטא באופן חריף נגד אובמה ,  קרי וריבלין
ראש הממשלה בנימין נתניהו התייחס היום  ( חמישי )  לביקורת שנמתחה על מינוי ד"ר רן ברץ לתפקיד ראש מערך ההסברה הלאומי ,  לאחר שפורסם בחדשות 2 כי נתניהו דרש מנציבות שירות המדינה לקדם את המינוי . " הטענה שד"ר ברץ אינו עומד בקריטריון של ראש מערך ההסברה מגוחכת ",  נמסר מלשכת נתניהו .  
לדבריו של ראש הממשלה , " במשך שנים רבות הוא כותב ועורך מאמרים בנושאים מדיניים ,  ביטחוניים וכלכליים מתוך ידע עמוק ובמיומנות גדולה .  הניסיון לפסול אותו מונע משיקולים זרים ומבירוקרטיה אבסורדית והוא לא יצלח ". 
עוד בוואלה !  NEWS:נתניהו התחרט ?  3 שבועות חלפו - אך מינוי ראש מערך ההסברה תקועביידן על דברי ברץ : " אין סובלנות להתבטאויות משפילות נגד הנשיא"נתניהו מתנער מדברי ברץ : " אינם ראויים ואינם משקפים את עמדותיי "  
לאחר היוודע דבר כוונתו של נתניהו למנות את ברץ לתפקיד בחודש נובמבר האחרון ,  נמתחה כך ביקורת קשה בשל התבטאויותיו החריפות של ברץ נגד נשיא ארצות הברית ,  ברק אובמה ,  ומקבילו בישראל ,  ראובן ריבלין .  בפוסט שפרסם בפייסבוק לאחר נאום נתניהו בקונגרס בנושא הסכם הגרעין האיראני ,  הוא האשים את הנשיא אובמה בהתנהגות אנטישמית . " כך נראית אנטישמיות מודרנית בארצות מערביות ליברליות ",  כתב .
 ברץ פרסם בשנה שעברה גם מאמר חריף נגד שר החוץ של ארצות הברית ,  ג'ון קרי ,  כאשר השווה את יכולותיו המנטליות לאלה של ילד בן 12 ואמר כי הוא בעל יכולות קומיות . " לזכותו של קרי יאמר כי אין בנמצא ולו מיס אמריקה אחת שהייתה יכולה לבטא זאת טוב יותר ",  כתב באתר  " מידה ",  שברץ היה ממייסדיו ,  בתגובה לנאומו של קרי על שותפויות פוליטיות שיש לרקום לקידום תהליכים עולמיים ובו ציין את החשיבות בקיימות גלובלית .  
כמה משרי הממשלה ,  בהם גם שרים מהליכוד ,  הביעו באופן פומבי את התנגדותם למינוי ברץ לתפקיד .  גם הממשל האמריקני לא שמר על עמימות בנושא ,  כאשר סגן הנשיא ג'ו ביידן טען כי התבטאויות כמו אלה של ברץ הן  " דבר בלתי מקובל לחלוטין ".  

נתניהו מקדם את מינוי ברץ : " ניסיון פסילתו מונע משיקולים זרים "
 לאחר שפורסם כי ראש הממשלה דרש מנציבות המדינה לקדם את המינוי לתפקיד ראש מערך ההסברה הלאומי ,  הוא מסר כי  " הטענה שד"ר ברץ אינו עומד בקריטריונים מגוחכת ".  זאת לאחר שנחשף כי ברץ התבטא באופן חריף נגד אובמה ,  קרי וריבלין

