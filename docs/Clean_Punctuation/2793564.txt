המאבק באבולה :  אובמה אישר גיוס חיילי מילואים למשימת הסיוע
נשיא ארצות הברית הודיע לקונגרס כי מספר לא ידוע של חיילים מצבא ארה"ב והמשמר הלאומי יישלחו למערב אפריקה לצורך סיוע הומניטרי .  היום :  תרגיל בנתב"ג ידמה הגעת חולה בנגיף לישראל
נשיא ארצות הברית ,  ברק אובמה ,  אישר אמש  ( חמישי )  לפנטגון לגייס חיילי מילואים מצבא ארה"ב וכן חיילים מהמשמר הלאומי ,  על מנת לסייע למאמצים ההומניטריים במדינות מערב אפריקה במאבק נגד נגיף האבולה .
 במכתב לקונגרס האמריקני מסר אובמה כי מספר לא ידוע של חיילי מילואים יישלחו למשימה באזור ,  במהלכה יסייעו לרשויות במדינות כמו ליבריה ,  גינאה וסיירה לאון להקים מרפאות ניידות ,  לאתר חולים ולשנע ציוד רפואי .  עם זאת ,  החיילים לא יבואו במגע ישיר עם תושבי המקום שנדבקו בנגיף ,  שגבה נכון לסוף השבוע את חייהם של כ-4,500 בני אדם - עלייה של כ-500 קורבנות מאז יום שישי האחרון .  ארצות הברית התחייבה בעבר כי תשלח עד 4,000 חיילים למערב אפריקה לצורך סיוע במאבק באבולה .  כיום מוצבים באזור 500 אנשי צבא ,  בהם מהנדסים ,  אנשי לוגיסטיקה ומומחי תקשורת .  
הלילה ערך אובמה דיון נוסף בבית הלבן בנוכחות גורמי ממשל בכירים בנושא האבולה ,  יומיים לאחר שערך דיון דומה .  נשיא ארה"ב ביטל שלשום נסיעה לקונטיקט ולניו ג'רזי על מנת לדון בתגובת הממשלה לנגיף .  בין הנוכחים בדיון :  שרת הבריאות של ארה"ב סילביה מתיוס בורוול ,  ראש הסגל בבית הלבן דניס מקדאנה והיועצת לביטחון לאומי סוזן רייס .
 נגיף האבולה - כותרות אחרונות:קרוב ל-500 קורבנות חדשים לאבולה בחמישה ימיםניגריה  " נקייה מאבולה ":  מה יש לעולם ללמוד ממנה ? עובד האו"ם שנדבק באבולה בליבריה מת בביה"ח בגרמניה 
בתוך כך ,  ממשלת ג'מייקה הודיעה הלילה כי תאסור את כניסתם של אנשים שביקרו במדינות מוכות אבולה לשטחה .  השר לביטחון פנים של המדינה מסר כי אנשים שהיו בליבריה ,  גינאה וסיירה לאון לא יורשו להיכנס למדינה .  בנוסף ייאסרו טיסות מג'מייקה לשלוש המדינות .  בארצות הברית מופעל לחץ כבד על ממשל אובמה מכיוון הרפובליקנים בקונגרס הקוראים לנהוג בצעד דומה - לו מתנגד אובמה בתוקף .  בחודש שעבר קראה מועצת הביטחון של האו"ם למדינות העולם להסיר את הגבלות הנסיעה למדינות מערב אפריקה .  הגבלות אלו ,  נטען ,  משאירות את המדינות מבודדות ופוגעות ביכולתן לקבל סיוע ולהיאבק במגיפה .  
היום יתקיים בנמל התעופה בן גוריון תרגיל ראשון שידמה הגעה של חולה בנגיף האבולה לישראל .  אמש קיים ראש הממשלה בנימין נתניהו התייעצות טלפונית לבחינת היערכות רשויות המדינה להתפשטות הנגיף .  בשיחה השתתפו שרת הבריאות יעל גרמן ,  מנכ"ל משרד הבריאות פרופ' ארנון אפקט ומנהל נתב"ג שמואל זכאי .  בשיחה הנחה נתניהו להגביר את ההיערכות בכל דרכי הכניסה לישראל ולנקוט צעדי מנע ,  לרבות בדיקות חום לנוסעים המגיעים מאזורים שבהם התפרץ הנגיף .  

המאבק באבולה :  אובמה אישר גיוס חיילי מילואים למשימת הסיוע
נשיא ארצות הברית הודיע לקונגרס כי מספר לא ידוע של חיילים מצבא ארה"ב והמשמר הלאומי יישלחו למערב אפריקה לצורך סיוע הומניטרי .  היום :  תרגיל בנתב"ג ידמה הגעת חולה בנגיף לישראל

