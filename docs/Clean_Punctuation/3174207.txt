ברק נגד נתניהו : " אפעל בכל כוחי לכינון הנהגה אחרת "
 ראש הממשלה לשעבר תקף את בנאומו במוזיאון ארץ ישראל את נתניהו . " קומץ זעיר מתמרן מנהיג חלש ,  לחוץ ולחיץ ",  אמר ברק ,  ברקע דיווחים על מגעים שהוא מנהל לקראת שובו לזירה הפוליטית .  הוא הוסיף כי  " האיום הקיומי היחידי הוא חזונו של נתניהו ".  הליכוד : " ניסיון לקושש כותרות "
 ראש הממשלה לשעבר אהוד ברק נשא הערב  ( שלישי )  נאום ביקורת נוקב על ראש הממשלה בנימין נתניהו באירוע של הקתדרה במוזיאון ארץ ישראל בתל אביב .  זאת ,  ברקע דיווחים על מגעים שברק מקיים בחודשים האחרונים כדי לבחון את שובו לזירה הפוליטית . " אם יימצאו בתוכנו הבנת הכורח והדחיפות ,  לצד הבנת הצורך לשלב ידיים ,  קיימת אפשרות היסטורית ,  מעשית מאוד ,  לכינון הנהגה אחרת ",  אמר ברק ,  והוסיף : " אני ,  כאזרח מודאג ,  אפעל לכך בכל כוחי ". 
הנהגה זו ,  לדבריו , " תהיה חזקה ומלוכדת ,  מפוכחת ונטולת פחדים ,  שתביא עמה חזון ,  תקווה ,  וכושר מעשה .  כזו שתביא אומץ לקבל החלטות וכוח לבצע אותן .  הנהגה שתיתן לעם את פירות הישגיו ,  ותשתף אותו ישירות בהכרעות ,  ב'בית אחד' ,  הבית שלנו ". 
עוד בוואלה !  NEWS:האזורים המסוכנים בישראל :  האם גם אתם חשופים לרעידת אדמה ? משמרות הצניעות בבית שמש : " מרססים גז מדמיע ומאיימים על הורים"לאחר הרפורמה בבריאות הנפש :  ירידה של 60% בקשירת מטופלים 
בתשובה לשאלה מהקהל על כוונותיו לחזור לפוליטיקה השיב ברק : " אעזור לכל מי שיכול ,  רוצה או מתאים .  אעשה כל מה שאני יכול כדי לגרום לאיחוד הכוחות ,  ולא משנה לי אם אהיה במקום ה-20 או ה-120 ". 
ברק התייחס לנתניהו ואמר כי  " קומץ זעיר מתמרן מנהיג חלש ,  לחוץ ולחיץ ,  שמאחוריו מפלגה פופוליסטית ,  על מתווה מסוכן מאין כמוהו הנוגד את האינטרס הלאומי ואת עמדות רוב הציבור ,  שני שליש לפחות להערכתי ".  לטענתו , " האיום הקיומי היחידי על ישראל בעת הזאת הוא פנימי .  גם על זאת יסכימו איתי רוב מוחלט של בכירי מערכות הביטחון שלנו בעבר .  האיום הקיומי הזה מקופל בטבעו של החזון של נתניהו והקיצוניים וביעדיו ". 
ברק הוסיף כי  " הרוב המוחלט של הציבור בישראל רוצה להבטיח אופי יהודי ואופי ציוני-דמוקרטי לישראל ,  ולכן מעדיף גם בהיעדר אפשרות מידית להסדר עם הפלסטינים ,  'אנחנו כאן והם שם' ,  תוך הבטחת המשך השליטה הביטחונית בכל השטח לכל טווח זמן שיידרש ".  הוא אמר כי הוא  " קורא לאזרחי המדינה - זה הזמן להתעורר .  המדינה על כוחה והישגיה היא שלכם ,  שלנו .  לא של חבורת ההזויים בשוליים ".  
ברק אמנם לא הכריז באופן רשמי על חזרתו לפוליטיקה ,  אך הוא מקיים מגעים אינטנסיביים עם שחקנים מחוץ למערכת הפוליטית ובתוכה לבחינת אפשרות זו ,  במקביל לפעילות נמרצת ברשתות החברתיות .  בשבוע שעבר ברק ניסה למנוע את פרסומה של הקלטה בה הוא נשמע משוחח על תוכנותיו העתידיות עם האלוף במיל' עמירם לוין וסגן מפקד סיירת מטכ"ל לשעבר מוקי בצר .  ברק טען שמדובר בהאזנת סתר לא חוקית ומנע את פרסום הדברים .
 מהליכוד נמסר כי  " אין טעם להתייחס לניסיון השבועי של אהוד ברק ,  ראש הממשלה הכושל בתולדות ישראל ,  לקושש כמה כותרות בתקשורת ".  

ברק נגד נתניהו : " אפעל בכל כוחי לכינון הנהגה אחרת "
 ראש הממשלה לשעבר תקף את בנאומו במוזיאון ארץ ישראל את נתניהו . " קומץ זעיר מתמרן מנהיג חלש ,  לחוץ ולחיץ ",  אמר ברק ,  ברקע דיווחים על מגעים שהוא מנהל לקראת שובו לזירה הפוליטית .  הוא הוסיף כי  " האיום הקיומי היחידי הוא חזונו של נתניהו ".  הליכוד : " ניסיון לקושש כותרות "
 
