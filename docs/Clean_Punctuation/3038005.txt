65 שנות מלוכה למלכה אליזבת :  חמישה דברים שאתם צריכים לדעת היום
בשנת 1952 מונתה המלכה לתפקיד לאחר מות אביה .  נתניהו וראשת ממשלת בריטניה תרזה מיי ייפגשו בלונדון .  לפני 72 שנים נולד זמר הרגאיי בוב מארלי ועוד שני דברים שאתם צריכים לדעת היום
אתם צריכים לדעת שהיום ייפגש ראש הממשלה בנימין נתניהו עם ראשת ממשלת בריטניה תרזה מיי .  אתמול המריא נתניהו לקראת הפגישות הצפויות היום ,  בין היתר גם עם שר החוץ הבריטי בוריס ג'ונסון .  מדובר בפגישתם הראשונה של נתניהו ומיי מאז נכנסה לתפקידה ביולי האחרון ,  בעקבות התפטרותו של ראש הממשלה הקודם דייוויד קמרון .  בראש סדר היום של הפגישה יעמדו סוגיות אזוריות  ובעיקר הסוגיה האיראנית ,  על רקע המתיחות הגוברת בין הממשל האמריקני החדש לטהראן סביב ניסוי הטילים הבליסטיים שביצעה בשבוע שעבר .  
אתם צריכים לדעת שהיום יקיים ראש ממשלת בלגיה שארל מישל ביקור ממלכתי בישראל .  במסגרת הביקור ,  ייפגש מישל עם נשיא המדינה ראובן ריבלין בבית הנשיא שבירושלים .  השניים צפויים לערוך פגישת עבודה שבמהלכה ידונו בחיזוק שיתוף הפעולה בין שתי המדינות בתחומים שונים .  
אתם צריכים לדעת שהיום לפני 65 שנים ,  בשנת 1952 ,  החלה אליזבת השנייה לכהן בתפקידה כמלכת הממלכה המאוחדת של בריטניה וצפון אירלנד .  אליזבת אלכסנדרה מרי וינדזור מונתה בעקבות מותו של אביה מסרטן ריאות והחל מספטמבר 2015 היא המלכה שתקופת כהונתה היא הארוכה בהיסטוריה של המלוכה הבריטית .  אליזבת משמשת מלכה של 15 מדינות נוספות מלבד הממלכה המאוחדת ,  היא גם ראשת חבר העמים הבריטי ,  המפקדת העליונה של הצבא וראשת הכנסייה האנגליקנית .  בפועל ,  עיקר תפקידה הוא סמלי .  היום מציינים בממלכה המאוחדת את יום הדגל ,  חג לאומי ,  לציון עלייתה של המלכה אליזבת לשלטון .  
אתם צריכים לדעת שהיום לפני 72 שנים ,  בשנת 1945 ,  נולד הזמר הג'מייקני בוב מארלי .  מארלי הוא זמר הרגאיי המפורסם ביותר בעולם והוא זכה לפרסים רבים על פועלו בתחום המוזיקה .  נוסף על הפן המוזיקלי בחייו ,  היה מארלי גם פעיל פוליטית שניסה לגשר ולהביא לשלום בג'מייקה של שנות ה-70 .  רבים משיריו הכילו מסרים פוליטיים .  התנועה הדתית ראסטפארי שפועלת בג'מייקה מציינת ביום זה את  " יום בוב מארלי "  לזכרו של הזמר .  הוא הלך לעולמו בגיל 36 בלבד ,  בשנת 1981 ,  בשל מחלת הסרטן .  
אתם צריכים לדעת שהיום לפני שנה הלך לעולמו הזמר גבי שושן לאחר ששם קץ לחייו .  שושן ,  בן 66 במותו ,  נמצא תלוי בדירתו שבחולון כשהוא ללא רוח חיים .  צוותי החייאה שהוזעקו למקום קבעו את מותו .  בשנים האחרונות סבל שושן מדיכאון קשה .  שושן פרץ לתודעה הציבורית בתחילת שנות ה-70 עם הלהיט  " בראשית ",  מתוך אלבום הבכורה  " נער שחור עיניים ".  השיר המצליח ביותר מתוך האלבום היה  " שש עשרה מלאו לנער ",  שהפך את שושן לאחד הזמרים האהובים בישראל באותה תקופה .  בהמשך היה חבר גם בשלישיית  " שוקולדה ",  לצידו של צביקה פיק ,  הופיע במחזמר  " שיער "  והיה חבר בהרכב  " אחרית הימים ".  בנוסף לקריירה המוזיקלית הופיע שושן גם בסרטים  " השוטר אזולאי "  ו"קזבלן ".  

65 שנות מלוכה למלכה אליזבת :  חמישה דברים שאתם צריכים לדעת היום
בשנת 1952 מונתה המלכה לתפקיד לאחר מות אביה .  נתניהו וראשת ממשלת בריטניה תרזה מיי ייפגשו בלונדון .  לפני 72 שנים נולד זמר הרגאיי בוב מארלי ועוד שני דברים שאתם צריכים לדעת היום

