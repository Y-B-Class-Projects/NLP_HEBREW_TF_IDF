נתניהו קבע :  6 מיליון שקל לסיוע לנזקקים
לקראת הפסח ,  הורה רה"מ להעביר את הסכום לעמותות הסיוע לנזקקים .  השר הרצוג : " אני מברך על התערבותו של נתניהו בנושא "
 ראש הממשלה בנימין נתניהו הנחה הערב  ( שבת )  לאחר התייעצות עם שר הרווחה יצחק הרצוג את משרד האוצר להגדיל את הקף הסיוע שניתן לעמותות שמחלקות סלי מזון לנזקקים בשישה מיליוני שקלים נוספים .  לדברי נתניהו מדובר במענה ראשוני ,  נקודתי ודחוף לרגל החג .  סכום הסיוע הכולל לעמותות יעמוד עתה על תשעה מיליוני שקלים .
 עוד נמסר מלשכת נתניהו כי בקרוב יערכו נתניהו והרצוג דיון מערכתי מקיף בסוגיית הביטחון התזונתי שנמצאת לדבריהם על סדר היום של שר הרווחה בשנה האחרונה בעקבות אימוצו את מסקנות דו"ח ועדת איצקוביץ .
 ועדת איצקוביץ ,  שמונתה על ידי הרצוג לבחינת נושא הביטחון התזונתי לעומקו ,  קבעה שורת המלצות ובכללן הגדלת סכום הסיוע ,  הסדרת משק עמותות המזון .  למרות שהמלצות הדו"ח אושרו בוועדת שרים לרווחה ושירותים חברתיים והובאו לדיון בפני מליאת הממשלה ,  יישומן נבלם על ידי משרד האוצר .  השר הרצוג אשר הודיע כי בכוונתו להיאבק ליישום מסקנות דוח איצקוביץ בשנת התקציב 2009 ,  ברך על נכונות ראש הממשלה נתניהו להתערב בנושא לאלתר .
 
נתניהו קבע :  6 מיליון שקל לסיוע לנזקקים
לקראת הפסח ,  הורה רה"מ להעביר את הסכום לעמותות הסיוע לנזקקים .  השר הרצוג : " אני מברך על התערבותו של נתניהו בנושא "
 
