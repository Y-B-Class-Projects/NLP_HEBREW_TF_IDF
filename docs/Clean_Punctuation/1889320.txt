נתניהו לכבל : " הייתי ראשון לזהות כישרונך הקומי "
 ראש הממשלה התייחס לנאום  " השבח "  של איתן כבל עליו ,  בו לגלג על הצגתו בטקס אסון הכרמל . " אתה מבריק יותר משכטמן ,  אתה מצחיק יותר מסיינפלד .  אני מוריד את הכובע בפניך ",  אמר לחבר הכנסת
 ( צילום :  ערוץ הכנסת )   
" כל הכבוד ,  שאפו "   כך אמר אמש  ( רביעי )  ראש הממשלה ,  בנימין נתניהו ,  שביקש לברך את ח"כ איתן כבל  ( העבודה )  ,  על נאומו הציני של האחרון במשכן הכנסת בשבוע שעבר ,  שביקש להביך את ראש הממשלה ,  על רקע הצגתו המביכה על ידי דן כנר בטקס במלאת שנה לאסון הכרמל . " אני מבקש להתייחס לדברים שכוונו אליי אישית בשבוע האחרון ",  אמר נתניהו בפתח דיון מיוחד בכנסת לאור בקשת 40 חברי כנסת בנושא כישלון ממשלתו בתחומים המדיני ,  הכלכלי והחברתי . 
" נתגלו פה כישרונות גדולים ,  אבל אין ספק שהמוכשר ביותר זה שעלה על כולם הוא חברינו ,  חבר הכנסת ,  איתן כבל .  איתן אתה יותר מבריק משכטמן ,  אתה יותר מצחיק מסיינפלד ,  אתה כדררת את זה לשער יותר טוב ממרדונה .  יש לי רק הערה אחת :  אני לא הייתי בוחר במסי ,  אלא במרדונה או בפלה .  בסך הכל אני חושב ששיחקת את זה בענק .  אני רוצה להגיד לך שאני הייתי הראשון שזיהה את גודל הכישרון שלך .  אז אני מוריד את הכובע בפניך ,  כל הכבוד .  שאפו !  ".  דבריו של נתניהו גרמו לפרצי צחוק רמים במשכן - כולל מכיוונו של כבל עצמו .  
דבריו של כבל מעל משכן הכנסת ,  בשבחו  ( לכאורה ,  כמובן )  של ראש הממשלה ,  זכו להדים רבים בתקשורת וברשתות החברתיות . " אני עומד כאן לפניכם ,  בחיל ורעדה ,  אוחזת בי התרגשות רבה ואם יורשה לי גם צמרמורת קלה ,  ולכן ברשותכם מכובדיי אקרא את דבריי מן הכתב "  - אמר כבל במליאה . " אתמול ,  בטקס האזכרה לקורבנות האסון בשריפת הכרמל ,  כששמעתי את הסופרלטיבים האדירים ,  דברי השבח וההלל המדהימים שנאמרו על ראש הממשלה ,  נפקחו אוזניי ואורו עיניי ,  לפתע פתאום הבנתי שכל אשר אמרתי עד היום בגנותו של ראש הממשלה - הינם דברי שטות והבל ",  אמר כבל במליצה . " אדוני ראש הממשלה ,  אני מתנצל בפניך .  סלח לי ,  מחל לי ,  כפר על חטאיי .  בהמשך לכך ,  חשוב לי להוסיף על הדברים שנאמרו אתמול ולומר לך ,  אדוני הרם :  הבנתי שאין כמוך ,  אתה גדול ,  אתה גיבור ,  אתה מדהים ,  שרירי ,  חזק ,  רגיש ,  אתה רחום וחנון ,  נושא חסד לאלפים ",  הוסיף . 
" שיערך שחור ושופע ,  אתה מכדרר מהר יותר ממסי ,  אתה קופץ גבוה יותר מג'ורדן ,  אתה מאמן מבריק מגוארדיולה ,  אתה חוזה המדינה ,  אתה מקים המדינה ,  אתה שמש העמים ",  החמיא כבל בסרקזם . " ובתוך ההתרגשות הזו ,  אני מתכוון להניח עוד היום הצעת חוק על שולחנה של הכנסת ,  לפיה מעתה ועד לדיראון עולם יוכרז יום ה-1 באפריל כיום הודיה לפאר את שמך ,  להלל ולקלס את הוד מעלתך .  אוהבים אותך ראש ממשלתנו ,  אוהבים אותך ראש ממשלתנו ,  אוהבים אותך ראש ממשלתנו ",  חתם כבל את נאומו .
" נתניהו יזם ,  רתם ,  עודד ,  הקים וסייע "   כך התייחס מנחה הטקס בבית אורן ,  דן כנר ,  לראש הממשלה .  עוד הוא אמר כי נתניהו  " היה הראשון להגיב ולרתום את כל המאמצים "  כדי להתמודד עם האסון .  השבחים התמוהים ,  שהיו ייחודיים למול כלל הנואמים בטקס ,  זכו לביקורת חריפה ומיידית מכלל הקשת הפוליטית .  יו"ר מפלגת העבודה ,  ח"כ שלי יחימוביץ' ,  אמרה כי  " מדובר בניצול ציני של טקס רגיש מאין כמותו .  במיוחד צורם הדבר על רקע חלקו של נתניהו במה שהוביל לאסון .  מחזה האבסורד הזה מתרחש שעה שמשפחות מבכות את יקיריהן ,  מי שביתם נשרף מתרוצצים בבתי המשפט ,  כדי לקבל פיצוי על מה שנגרם בגלל מחדלי הממשלה ,  דוח המבקר טרם פורסם ,  ונמשכים ניסיונות הפגיעה בכבאים ששבו והתריעו מבעוד מועד מפני האסון ".  
גם בלשכת ראש הממשלה מיהרו להבין את גודל המבוכה .  גורם בסביבתו של נתניהו אמר כי ראש הממשלה לא היה מודע לכך שהדברים ייאמרו במהלך הטקס .  לטענת אותו גורם  " נתניהו סבור שהדברים לא היו צריכים להיאמר במעמד הזה ,  על אף שהם נכונים ". 

נתניהו לכבל : " הייתי ראשון לזהות כישרונך הקומי "
 ראש הממשלה התייחס לנאום  " השבח "  של איתן כבל עליו ,  בו לגלג על הצגתו בטקס אסון הכרמל . " אתה מבריק יותר משכטמן ,  אתה מצחיק יותר מסיינפלד .  אני מוריד את הכובע בפניך ",  אמר לחבר הכנסת

