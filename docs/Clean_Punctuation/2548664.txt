נתניהו : " מברך את אולמרט על זיכוי שני הסעיפים "
 ראש הממשלה הגיב לראשונה לזיכויו של ראש הממשלה לשעבר במרבית הסעיפים בהם הואשם .  לאורך היום הגיעו מברכים רבים לבית משפחת אולמרט במוצא ,  בהם ח"כ רוני בר-און
 ( צילום :  דניאל בוק ,  סטלינק ,  עריכה :  גדי וינסטוק ,  קריינות :  אביב אברמוביץ' )  
ראש הממשלה ,  בנימין נתניהו ,  הגיב הערב  ( שלישי )  לזיכויו של ראש הממשלה לשעבר ,  אהוד אולמרט ,  במרבית האישומים נגדו . " ראש הממשלה נותן אמון מלא במערכת המשפט בישראל ,  ומברך את אהוד אולמרט על הזיכוי בשניים משלושת הסעיפים בהם הואשם ",  נמסר בהודעת לשכת ראש הממשלה .  
הכרעת הדין המלאה של אולמרט
נתניהו הגיב לאחר שגם ברחבי הקשת הפוליטית לא נשארו אדישים לדרמה בבית המשפט .  המשנה לראש הממשלה ,  יו"ר קדימה ,  שאול מופז ,  בירך את אולמרט ואמר כי  " לאהוד אולמרט זכויות רבות בתפקידים המגוונים שמילא בשורות המדינה ,  כיו"ר קדימה וכראש ממשלת ישראל ". 
עם זאת ,  הדעות במפלגה חלוקות לגבי השאלה אם על אולמרט ,  שהורשע במרמה ובהפרת אמונים בפרשת מרכז ההשקעות ,  לשוב לפוליטיקה . " אני שמח בשביל אהוד אולמרט על זיכויו הבוקר ממרבית האישומים כנגדו ",  אמר ח"כ יואל חסון . " אין לי ספק כי נעשה עוול גדול לאולמרט .  זהו יום הכיפורים של פרקליטות המדינה ועל לדור לשקול את המשך דרכו .  הציבור הישראלי מבין הבוקר כי הודח כאן ראש ממשלה מכהן על כלום ,  ואני מקווה כי זיכויו של אולמרט יסלול את חזרתו למערכת הפוליטית הישראלית ,  שדמותו חסרה בה בשנים האחרונות ".  
מנגד ,  שר המשפטים לשעבר ,  ח"כ מאיר שטרית ,  אמר בשיחה עם וואלה !  חדשות כי עוד מוקדם לדבר על חזרה של אולמרט למערכת הפוליטית .  לדבריו ,  יש להמתין למתן גזר הדין ולהכרעה בפרשת הולילנד ,  לפני שמדברים על שובו לזירה הפוליטית . " אני מברך את אולמרט שזוכה מהפרשיות המרכזיות .  אני מניח שאם הן לא היו קיימות ,  הוא לא היה מתפטר מתפקיד ,  וחבל ",  אמר שטרית . 
" בזמנו ,  המלצתי לו לא להתפטר .  זה לא נעים שהוא הורשע בדבר אחד ,  אבל צריך לשבח את מערכת המשפט שהיא עצמאית ואינה עושה חשבון ,  לא לפרקליטות ולא לאנשים אחרים .  אין לי טענה נגד אף אחד .  אם היה להם חשד - תפקידם היה לבדוק את הנושא .  אני לא חושב שהם רצו להביא להפיכה פוליטית ,  הפרקליטות עושה את עבודתה ,  וטוב שיש בתי משפט עצמאיים .  לא צריך לבוא אליהם בטענות ",  הוסיף .  
לא רק בקדימה בירכו על הכרעת בית המשפט .  תנועת ש"ס מסרה כי היא  " מחזקת ומברכת בחום את ראש הממשלה לשעבר ,  אהוד אולמרט ,  ואת בני משפחתו לאחר הסבל הרב שעברו בשנים האחרונות ".  
בתוך כך ,  מאז שב אולמרט אחרי ההכרעה בבית המשפט ,  הגיעו מברכים רבים לבית המשפחה במוצא .  בין המבקרים היו חבר הכנסת רוני בר-און  ( קדימה )  ומאמן נבחרת ישראל בכדורגל בעבר ,  אברהם גרנט .
 לפניות לכתבת :  tal_sh@walla.net.il

נתניהו : " מברך את אולמרט על זיכוי שני הסעיפים "
 ראש הממשלה הגיב לראשונה לזיכויו של ראש הממשלה לשעבר במרבית הסעיפים בהם הואשם .  לאורך היום הגיעו מברכים רבים לבית משפחת אולמרט במוצא ,  בהם ח"כ רוני בר-און

