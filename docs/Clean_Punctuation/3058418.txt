מסתמן :  המלצה לכתב אישום נגד שרה נתניהו בפרשת המעונות
הפרקליטות צפויה להמליץ על הגשת כתב אישום נגד רעיית ראש הממשלה בגין קבלת דבר במרמה והפרת אמונים - כך דווח בחדשות 10 .  בערוץ 1 פורסם כי בן דודו של ראש הממשלה מסר עדות בפרשת המתנות ובפרשת הצוללות .  משפחת נתניהו בתגובה : " אין גבול לשנאה "
  ( בווידאו :  משפחת נתניהו מגיבה להמלצת המשטרה להעמיד לדין את רעיית ראש הממשלה ,  מאי 2016 )  
הפרקליטות צפויה להמליץ על הגשת כתב אישום נגד שרה נתניהו בגין פרשת המעונות - כך דווח אמש  ( חמישי )  בחדשות 10 .  את ההחלטה הסופית בנושא צפויים לקבל פרקליט המדינה שי ניצן או היועץ המשפטי לממשלה אביחי מנדלבליט .  
בערוץ 1 פורסם אמש כי נתן מיליקובסקי ,  בן דודו של ראש הממשלה ,  מסר בימים האחרונים עדות בפני חוקרי יחידת להב 433 בפרשת המתנות שבה מעורב נתניהו .  עוד דווח כי הוא העיד בפני היחידה הארצית למאבק בפשיעה הכלכלית  ( יאל"כ )  בפרשת הצוללות ,  המכונה פרשה 3000 .  גורמים במשטרה אמרו כי מיליקובסקי מסר עדות פתוחה ולא נחקר באזהרה .  לפי שעה לא ברור אם יידרש לשוב אל משרדי החקירות כדי להשלים את עדותו .  
במסגרת פרשת המעונות חשודה שרה נתניהו בקבלת דבר במרמה ובהפרת אמונים בכמה הזדמנויות שונות ,  שבמסגרתן השיתה על קופת המדינה הוצאות פרטיות .  היא נחקרה בפרשות השונות מספר פעמים ביחידת להב 433 ולפני למעלה משנה העבירה המשטרה את המלצתה להגשת כתב אישום נגד נתניהו ,  אולם בפרקליטות ביקשו השלמות חקירה נוספות .  לפני כמה חודשים הועבר התיק בשנית אל פרקליטות מחוז ירושלים ,  שם התקבלה ההחלטה להמליץ בפני היועץ המשפטי לממשלה על הגשת כתב אישום .
 
עוד בוואלה !  NEWS :" שלוש שנים זה הרבה ":  בני גנץ חושב שתקופת הצינון ארוכה מדיעימות במועצת הביטחון :  צריכים לדבר על חיזבאללה - לא על ישראל 
בין היתר ,  צפויה המדינה להגיש בפרשה כתב אישום גם נגד סמנכ"ל משרד ראש הממשלה עזרא סיידוף .  אחד העדים בתיקים הוא אב הבית של מעון ראש הממשלה מני נפתלי ,  שסיפק למשטרה ראיות נגד התנהלות המעון .  נפתלי אף זכה בתביעה שהגיש נגד המדינה בעקבות העסקתו במעון .
 בין הפרשיות המשמעותיות שנחשפו בעניינה הייתה  " פרשת המטפלת ",  שבמסגרתה מטפלת סיעודית שטיפלה באביה של נתניהו קיבלה על פי החשד תשלום מכספי המדינה ולא מכספם האישי של הזוג כנדרש על פי החוק .  פרשה נוספת הייתה  " פרשת הארוחות ",  בגינה חשודה נתניהו כי דיווחה על מימון ארוחות לכמה אנשים בסכומים גבוהים ,  אולם בפרקליטות טרם סיימו להגיש את חוות הדעת בפרשה זו .  
משפחת נתניהו דחתה את ממצאי המשטרה לאחר פרסומם . " הגברת נתניהו לא עברה שום עבירה ",  אמר יועץ התקשורת של המשפחה ניר חפץ . " מדובר בנושאים שאפילו לא מגרדים את זוטי הדברים .  על מה מדובר ?  על אוכל ?  על טיפול של כמה ימים באביה ,  שהגברת שילמה עליו מכספו ?  לכן ,  אנחנו בטוחים שרשויות החוק ידעו להתעלם מהניתוח בתקשורת ויתברר שמדובר באבסורד שאין בו כלום ,  ואפילו פחות מזה ".  
ממשפחת נתניהו נמסר לחדשות 10 : " בושה שיש מי ששוקל להמליץ להעמיד לדין את רעיית ראש הממשלה בגין טענות שווא ובראשן האשמה מבישה שכל 'חטאה' הוא שסעדה את אביה הגוסס בימיו האחרונים .  כנראה שאין גבול לשנאת נתניהו ". 
 ( עדכון ראשון :  20:24 )  

מסתמן :  המלצה לכתב אישום נגד שרה נתניהו בפרשת המעונות
הפרקליטות צפויה להמליץ על הגשת כתב אישום נגד רעיית ראש הממשלה בגין קבלת דבר במרמה והפרת אמונים - כך דווח בחדשות 10 .  בערוץ 1 פורסם כי בן דודו של ראש הממשלה מסר עדות בפרשת המתנות ובפרשת הצוללות .  משפחת נתניהו בתגובה : " אין גבול לשנאה "
 
