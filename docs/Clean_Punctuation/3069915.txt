לשכת ראש הממשלה : " אין שום הקפאה בהתנחלויות ,  ההפך הוא הנכון "
 בתגובה לביקורת מימין על תכניות הבנייה בגדה המערבית ,  שצפויות לעלות לאישור השבוע ,  הבהירו בלשכת נתניהו : " זה שקר ,  אין מי שדואג להתיישבות יותר מראש הממשלה ".  בין היתר ,  תוקם התנחלות חדשה למפוני עמונה
 ( נתניהו על הקמת יישוב למפוני עמונה : " נתתי התחייבות ונקיים אותה ")   
" אין שום הקפאת בנייה ,  ההפך הוא הנכון "   כך הבהירה היום  ( שבת )  לשכת ראש הממשלה ,  בתגובה לביקורת מצד גורמים בהתנחלויות על המספר המועט ,  לטענתם ,  של יחידות דיור חדשות בהתנחלויות בגדה המערבית שצפויה השבוע לאשר מועצת התכנון העליונה במנהל האזרחי . " בחודשים האחרונים אושרו אלפי יחידות דיור בכל יהודה ושומרון ,  ואושר לראשונה זה עשרות שנים ישוב חדש ",  נטען בהודעת הלשכה .  
עוד נמסר כי  " המדיניות שנקבעה בקבינט מאד ברורה :  תכנון צמוד דופן ואישור תכניות כל שלושה חודשים ,  ולא פעם בשנה כפי שנטען .  גם חזרה על שקר לא הופכת אותו לנכון .  אין מי שדואג להתיישבות יותר מראש הממשלה בנימין נתניהו והוא עושה זאת תוך שמירה מושכלת גם על האינטרסים הלאומיים והבינלאומיים של מדינת ישראל ". 
עוד בוואלה !  NEWS:ערב ביקור טראמפ :  נתניהו הקים ועדה להכשרת מאחזיםלאחר הפרסום בוואלה !  NEWS :  בוטלה בניית טיילת על קרקע פלסטינית פרטיתישראל התחייבה :  20 אלף עובדי בניין מסין לא יעבדו בהתנחלויות 
מועצת התכנון צפויה לאשר השבוע את בנייתן של יותר מ-2,000 יחידות דיור במסגרת תכניות מתאר בשלבים שונים ביישובים ברחבי הגדה ,  ולא רק בגושי ההתיישבות .  בנוסף לכך ,  תעלה לדיון תכנית לבניית 102 יחידות דיור בהתנחלות חדשה שתוקם באזור עמק שילה ,  בעבור מפוני המאחז עמונה .
 בדיון שיתקיים ביום שלישי הקרוב יעלו לדיון תכניות לאישור יחידות דיור במעלה מכמש ,  טלמון ,  חלמיש ,  עפרה ,  פסגות ,  מעלה אדומים ,  שילה ,  פצאל וכן בעיר אריאל .  בדיון נוסף שיתקיים למחרת ,  יידונו תכניות בהתנחלויות נוספות ,  בהם בית אל ,  גבעת זאב ,  בית אריה ,  חיננית ,  ענב ,  כפר תפוח .  
לדברי ראש המועצה האזורית שומרון יוסי דגן , " התבשרנו שוב כי ראש הממשלה בחר לדחות את רוב בקשות הבנייה של היישובים ביהודה ושומרון ".  הוא הוסיף : " אם הקפאת הבניה הזו אכן תאושר ,  יהיה על הליכוד ,  כמי שמוביל את המחנה הלאומי לשקול להעמיד מועמד אחר לראשות הממשלה ,  שיהיה מחויב במעשים ולא רק במילים ,  לאידאולוגיה של המחנה הלאומי בישראל ".  דגן עוד טען : " שמונה שנים מרחו אותנו ,  משכו אותנו והסבירו שמיד כשיתחלף אובמה תחזור תנופת בניה ביהודה ושומרון .  שוב רימו אותנו ".  
ח"כ בצלאל סמוטריץ'  ( הבית היהודי )  הביע אכזבה מההודעה על אישור תכניות הבנייה וכתב בחשבון הטוויטר שלו כי בשורה התחתונה ,  לדבריו ,  אושרו  " רק 410 יחידות לבנייה מידית בכל יהודה ושומרון ".  הוא הוסיף כי  " נתניהו הוציא את רוב התכניות המשמעותיות מהרשימה .  לא יודע מה נעשה אבל לא חושב שנוכל לחיות עם זה .  נצטרך להתכנס ולחשוב ".  שר החקלאות אורי אריאל ,  חבר מפלגתו של סמוטריץ' ,  התייחס אף הוא בחשבון הטוויטר שלו להודעה ,  והגדיר אותה  " מעט מדי ,  מאוחר מדי ". 
ראש המועצה האזורית גוש עציון כתב בעמוד הפייסבוק שלו פוסט בו קרא לחברי הממשלא שלא להגיע לטקס לציון 50 שנה למלחמת ששת הימים . " ממשלת ישראל מתכננת לקיים כאן בגוש את חגיגות ה-50 שנה לנצחון במלחמת ששת הימים ולחידוש ההתיישבות ,  ואני אומר לכם - אם אין לממשלתנו די עצמאות אל תבואו לחגוג ",  אמר . " באנו לכאן לבנות את בתינו עדי עד .  אין לנו צורך בחגיגות אם נשללת מילדינו את הזכות הפשוטה להמשיך ולחיות כאן ".  

לשכת ראש הממשלה : " אין שום הקפאה בהתנחלויות ,  ההפך הוא הנכון "
 בתגובה לביקורת מימין על תכניות הבנייה בגדה המערבית ,  שצפויות לעלות לאישור השבוע ,  הבהירו בלשכת נתניהו : " זה שקר ,  אין מי שדואג להתיישבות יותר מראש הממשלה ".  בין היתר ,  תוקם התנחלות חדשה למפוני עמונה

