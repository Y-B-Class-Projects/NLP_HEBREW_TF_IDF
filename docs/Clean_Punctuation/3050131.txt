סערת התאגיד :  הרצוג פנה ליועמ"ש בדרישה למנוע מנתניהו לעסוק בנושא
יו"ר האופוזיציה פנה היום למנדלבליט ולמבקר המדינה יוסף שפירא ודרש לקבוע הגבלות אישיות על ראש הממשלה ,  בשל  " מעורבותו הגסה בסוגיות השליטה והניהול של התאגיד ".  בחודש שעבר נאלץ נתניהו להעביר את תיק התקשורת לצחי הנגבי בשל עתירת הרצוג
 ( בווידאו :  שר האוצר כחלון על משבר התאגיד )  
יו"ר האופוזיציה יצחק הרצוג פנה הבוקר  ( שני )  במכתב רשמי ליועץ המשפטי לממשלה אביחי מנדלבליט ולמבקר המדינה יוסף שפירא בדרישה לקביעת הגבלות אישיות על ראש הממשלה בנימין נתניהו .  הרצוג מבקש להגביל את נתניהו בכל הקשור לתחום התקשורת ,  ולהורות לו לחדול מכל עיסוק בתקשורת עד לגיבוש ההגבלות ,  זאת לאור מה שהוא מכנה  " מעורבותו הבוטה והגסה של נתניהו בסוגיות השליטה והניהול של תאגיד השידור הציבורי ורשות השידור ". 
הרצוג ,  שעתר לבג"ץ ואילץ את נתניהו להעביר את תיק התקשורת באופן זמני לצחי הנגבי בחודש שעבר ,  כתב במכתב כי התנהלותו של ראש הממשלה בימים האחרונים בנושא תאגיד השידור הציבורי ורשות השידור , " מעקרת מתוכן הודעת את התפטרותו מתפקיד שר התקשורת ".  לדבריו ,  נתניהו שרוי בניגוד עניינים ומנצל את תפקידו כראש הממשלה על מנת להמשיך לפעול ולהוביל מהלכים רבי השפעה בתחום התקשורת .  
בפנייה למנדלבליט ושפירא ,  שנעשתה באמצעות היועצים המשפטיים שמעון בראון וערן מרינברגב ,  דורש הרצוג את התערבותם המידית וכותב כי במידה ולא יופעלו הגבלות על ראש הממשלה , " יפעל להרחקתו של ראש הממשלה מכל עיסוק התקשורת בהפעלת האמצעים הדמוקרטיים שבידו ,  כולל פנייה לבג"ץ ".  

סערת התאגיד :  הרצוג פנה ליועמ"ש בדרישה למנוע מנתניהו לעסוק בנושא
יו"ר האופוזיציה פנה היום למנדלבליט ולמבקר המדינה יוסף שפירא ודרש לקבוע הגבלות אישיות על ראש הממשלה ,  בשל  " מעורבותו הגסה בסוגיות השליטה והניהול של התאגיד ".  בחודש שעבר נאלץ נתניהו להעביר את תיק התקשורת לצחי הנגבי בשל עתירת הרצוג

