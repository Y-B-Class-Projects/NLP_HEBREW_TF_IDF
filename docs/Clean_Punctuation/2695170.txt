בכירים אמריקנים מרגיעים : " הסנקציות שיוסרו - מוגבלות "
 גורמים בכירים המקורבים למשא ומתן עם איראן טענו כי הסנקציות שיוסרו במסגרת ההסכם  " זמניות וממוקדות ".  אמש הגיבה דוברת מחלקת המדינה לנתניהו : " דיפלומטיה עדיפה על מלחמה "
  ( צפו בקרי מדבר על המשא ומתן עם איראן בקונגרס ,  חמישי )  
בכירים אמריקנים שלחו הלילה  ( שבת )  מסר מרגיע לישראל על רקע ההסכם המתגבש בין המערב לאיראן ,  במסגרתו יוסרו הסנקציות הכלכליות על הרפובליקה האיסלאמית בתמורה להקפאת תכנית הגרעין .  גורם בכיר המקורב למשא ומתן אמר לסוכנות הידיעות AP כי הערכות לפיהן הסרת הסנקציות תשלשל לקופה האיראנית 15-50 מיליארד דולרים הן  " מוגזמות ".  גורם אחר הוסיף כי הסנקציות שיוסרו במסגרת ההסכם הן  " מוגבלות ,  זמניות ,  ממוקדות וניתנות להשבה ". 
אמש פרסם ראש הממשלה בנימין נתניהו בחשבון הטוויטר שלו באנגלית קריאה להימנע מחתימה על הסכם עם איראן ,  כאשר לדעתו אופי ההסכם הנוכחי משרת בעיקר את איראן יותר . " אל תמהרו להגיע להסכם גרוע עם איראן ",  כתב נתניהו , " כדי ליצור נשק גרעיני צריך אורניום מועשר או כורי פלוטוניום .  כדי לייצר אנרגיה גרעינית לצרכים אזרחיים לא צריך אורניום מועשר או כורי פלוטוניום .  ההצעה הנוכחית מאפשרת לאיראן להעשיר אורניום ולשמור על כורי הפלוטוניום .  ההצעה מאפשרת לאיראן לפתח פצצות גרעיניות ולבנות טילים ארוכי טווח שיכולים להגיע לארצות הברית ולאירופה .  איראן מקבלת הכול ולא נותנת כלום !  ". 
דוברת מחלקת המדינה האמריקנית ,  ג'ן סאקי ,  אמרה כי ראתה את הציוץ של נתניהו ,  אך אין לה תגובה בנושא .  עם זאת ,  היא הדגישה כי לישראל ולארצות הברית יש את אותה המטרה  למנוע מאיראן להשיג נשק גרעיני . " המקום שבו אנחנו מתפצלים מעט הוא ברמה הטקטית ,  כאשר אנחנו מאמינים שאנו זקוקים לצעד ראשון שיעצור את התכנית האיראנית על מנת להשיג זמן כד לנהל משא ומתן על הסכם ארוך טווח ,  והם מאמינים שעלינו להמשיך להגביר את הלחץ על איראן כדי לגרום להם להיכנע בבת אחת ",  אמרה סאקי והדגישה : " מובן שאיננו סבורים שדרך זו היא אפשרית ".   " יש כאן שני מסלולים מקבילים שניתן ללכת בהם - המסלול הדיפלומטי ומסלול המלחמה ",  הוסיפה סאקי , " אנחנו חושבים שדיפלומטיה היא הדרך הנכונה ללכת בה ".  
ימים בודדים לפני ביקורו של נשיא צרפת ,  פרנסואה הולנד ,  בישראל ,  דרש אמש ראש הממשלה ,  בנימין נתניהו ,  מצרפת שלא תחליש את עמדתה כלפי איראן לקראת סבב השיחות הנוסף הצפוי השבוע בנושא תכנית הגרעין האיראנית . " אנו מקווים שצרפת לא 'תתכופף' ",  אמר נתניהו בראיון לעיתון  " לה פיגארו "  הצרפתי ,  והוסיף : " אנו מצדיעים לעמדתו העקבית והנחושה של הולנד בסוגיה האיראנית ". 
נתניהו שב והדגיש במהלך הראיון את התנגדות הממשלה לכל מחקר איראני שיכול להוביל לפיתוח של נשק גרעיני ,  ואמר שאסור שזו תחזיק בכורי מים כבדים או בצנטריפוגות המשמשות להעשרת חומרים רדיואקטיביים .  
ביקורו של הולנד בישראל יהיה הראשון מאז שנבחר לנשיא לפני כשנה וחצי .  אחד מיועציו מסר כי הביקור צפוי להתמקד בנושא השיחות בין המעצמות לאיראן ,  שיתחדשו ביום רביעי הקרוב .  הולנד הביע התנגדות להסרת סנקציות כלכליות כלשהן מעל איראן עד שזו תספק ערבויות נוספות .  איראן מצדה האשימה את צרפת בחסימת ההסכם שאליו קיוו להגיע בסבב השיחות הקודם עם שש המעצמות  ארצות הברית ,  בריטניה ,  צרפת ,  סין ,  רוסיה וגרמניה  בשבוע שעבר בז'נבה .
  ( עדכון ראשון :  00:32 ) 

בכירים אמריקנים מרגיעים : " הסנקציות שיוסרו - מוגבלות "
 גורמים בכירים המקורבים למשא ומתן עם איראן טענו כי הסנקציות שיוסרו במסגרת ההסכם  " זמניות וממוקדות ".  אמש הגיבה דוברת מחלקת המדינה לנתניהו : " דיפלומטיה עדיפה על מלחמה "
 
