עקב דרישת חיות :  הדיון בוועדת השרים על פסקת ההתגברות יידחה
נתניהו ביקש לתאם פגישה בנושא קידום חקיקה עוקפת לבג"ץ בשיתוף שקד ,  ואילו נשיאת העליון התנתה זאת בדחיית הדיון בוועדת השרים לחקיקה בשבוע .  לאחר בקשת רה"מ ,  שרת המשפטים הודיעה על דחיית הדיון בחוק בשבוע
ראש הממשלה בנימין נתניהו ביקש היום  ( שני )  לתאם פגישה עם נשיאת בית המשפט העליון אסתר חיות בהשתתפות שרת המשפטים איילת שקד על רקע הניסיונות לקדם את פסקת ההתגברות .  הנשיאה הודיעה כי היא מוכנה להיענות להזמנה לפגישה ביום ראשון הבא ,  רק אם הישיבה של ועדת השרים לענייני חקיקה ,  שנקבעה לאותו היום בעניין זה תידחה בשבוע לפחות ,  כדי לאפשר הידברות עניינית בנושא .
 לבסוף ,  יו"ר ועדת השרים לחקיקה שקד החליטה לדחות את הדיון בהצעת חוק פסקת התגברות בשבוע ימים לאור בקשה שהועברה אליה מנתניהו .  פגישתם של חיות ונתניהו תתקיים ככל הנראה ביום ראשון הבא .
 עוד בוואלה !  NEWS:הפגישה הסודית של נתניהו עם מועמד המחלוקת לתפקיד המזכיר הצבאיפצמ"ר מסוריה נפל סמוך לגדר ברמת הגולן ,  צה"ל הגיב ביריבריטניה נרגשת :  הדוכסית קייט מידלטון ילדה בן נוסף 
מפלגת הליכוד הודיעה כי הסיבה לדחיית הדיון בנושא פסקת ההתגברות בוועדת השרים לחקיקה היא נסיעתה של שרת המשפטים איילת שקד לחו"ל עד סוף השבוע .  בשל כך ,  הפגישה עם נשיאת בית המשפט העליון נדחתה ליום ראשון ולכן גם ההצבעה נדחתה .  בליכוד אמרו כי הטענות האחרות הן  " שוב ספין של 'הבית היהודי' שלא מחמיצים הזדמנות לעוות את העובדות ולירות בתוך הנגמ"ש ".  
יו"ר הבית היהודי נפתלי בנט ביקש להביא כבר ביום ראשון הבא לאישור ועדת השרים לחקיקה את הצעתו ,  טרם פתיחת מושב הקיץ של הכנסת .  הנוסח שביקש בנט להביא בפני הוועדה ,  הוא של הפסקה המורחבת ,  לפיה יידרש רוב של 61 ח"כים כדי לאשר מחדש חוק שנפסל על ידי בג"ץ .  זהו נתיב האמצע בין יכולת מוחלטת של בג"ץ לפסול חוקים  ( המצב הקיים )  ,  לבין מניעה מוחלטת מבג"ץ לפסול חוקים  ( המודל הבריטי )  .
 ההצעה של בנט מבוססת על הוספת פסקת התגברות לחוק יסוד :  כבוד האדם וחירותו ,  שתאפשר לכנסת לחוקק מחדש חוק גם אם נפסל בבג"ץ בגלל שהוא סותר את חוק היסוד .  זאת בשונה מההצעה אותה העלה היועץ המשפטי לממשלה אביחי מנדלבליט בשבוע שעבר לחקיקת חוק יסוד :  חקיקה שתאפשר לכנסת לחוקק מחדש חוק שנפסל על ידי בג"ץ ברוב של 70 חברי כנסת .  היועמ"ש צפוי להתנגד להצעה של בנט ,  וכן גם שר האוצר משה כחלון .  
לדברי בנט , " מדינת ישראל עומדת בפני הזדמנות היסטורית :  לחוקק את פסקת ההתגברות ולחולל רפורמה במאבק במחבלים ובהוצאת המסתננים הבלתי חוקיים ,  אך לא פחות מכך בריסון כוחו המופרז של בית המשפט בישראל .  זאת הסיבה שהודעתי לפני כמה שבועות לראש הממשלה שיש לקדם את החוק אך לצערי ,  לא רק שהחוק שהצענו לא עלה לדיון ,  אלא שגם שום חוק אחר לא עלה במקומו ". 
הוא הוסיף כי  " לאחר שנים של סחבת ,  דיונים וועדות הגיע הזמן לבצע .  אנו מצפים שכל חברי הממשלה יתמכו בחוק המאוזן .  הגיע הזמן לעבור ממילים למעשים ".  
לפני שבוע נפגש נתניהו עם נשיא בית המשפט העליון לשעבר ,  אהרן ברק ,  ודן עמו ברצונו לקדם חקיקה שתשנה את היחסים בין הרשות השופטת למחוקקת ,  על רקע הלחץ בימין לקדם חקיקה עוקפת בג"ץ במענה לבעיית המסתננים ומבקשי המקלט .  נתניהו אמר לשופט ברק שבכוונתו לקדם פסקת התגברות מורחבת - שתטפל לא רק בנושא המסתננים  - " מפני שהגיע הזמן להסדיר את מערכת היחסים בין הרשות השופטת למחוקקת ".  גורמים בסביבת נתניהו אישרו את קיום הפגישה ,  עליה דווח לראשונה בחברת החדשות .
 הפגישה עם ברק היא חלק מסדרת פגישות שנתניהו מתכוון לקיים עם משפטנים בכירים ,  כחלק מהרצון בקידום חקיקה שתסדיר את היחסים בין הכנסת ובג"ץ .
  ( עדכון ראשון :  19:25 )  

עקב דרישת חיות :  הדיון בוועדת השרים על פסקת ההתגברות יידחה
נתניהו ביקש לתאם פגישה בנושא קידום חקיקה עוקפת לבג"ץ בשיתוף שקד ,  ואילו נשיאת העליון התנתה זאת בדחיית הדיון בוועדת השרים לחקיקה בשבוע .  לאחר בקשת רה"מ ,  שרת המשפטים הודיעה על דחיית הדיון בחוק בשבוע

