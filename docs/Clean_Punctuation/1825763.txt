נתניהו על נאום אובמה :  נמשיך לקדם השלום יחדיו
נאומו של נשיא ארה"ב בפני השדולה הפרו-ישראלית ,  גרר תגובות מעורבות במערכת הפוליטית .  רה"מ נתניהו הודה לאובמה על מאמציו לקידום השלום ,  אך במפלגתו טענו כי הוא מסכן את ישראל
בכירים בהנהגה הישראלית התייחסו הערב  ( ראשון )  לדבריו של נשיא ארה"ב ברק אובמה בנאומו בפני השדולה הפרו-ישראלית בארה"ב ,  איפא"ק ,  לפיהם ארה"ב מחויבת לביטחון ישראל ,  וכי המשא ומתן עם הפלסטינים יתנהל על גבולות שונים מקווי 67' .
 ראש הממשלה בנימין נתניהו הביע את הערכתו לדברי הנשיא ואמר ,  כי הוא  " שותף לרצונו של הנשיא לקדם את השלום ואני מעריך את מאמציו בעבר ובהווה להשגת מטרה זו .  אני נחוש לפעול יחד עם הנשיא אובמה כדי למצוא דרכים לחדש את המשא ומתן לשלום .  השלום הוא צורך חיוני לכולנו ".  
בסביבתו של נתניהו טוענים כי ראש הממשלה הביע הערכה לשינויים שהכניס אובמה .  מקורביו הדגישו כי הנשיא האמריקאי אישר למעשה כי הגבול יהיה שונה מקווי 67' ,  שלא יתנהל מו"מ עם חמאס שחייב להכיר בתנאי הקורטט ,  והדגיש את המחוייבות האיתנה של ארה"ב לביטחון ישראל בסוגיית אירן ובסוגיות נוספות .
 עם זאת ,  במפלגתו של נתניהו התקבל הנאום בתגובות מעורבות .  ח"כ כרמל שאמה הכהן אמר ,  כי  " חכמת פועלו ונחישותו של ראש הממשלה ופירותיהם כבר ניכרו בנאומו של הנשיא אובמה שאמר 'לא' מוחלט ומפורש לגבולות 67' ולחמאס ,  ותמיכה אינסופית למדינת ישראל כמדינה יהודית ודמוקרטית והבטחת ביטחונה ".  עם זאת ,  ח"כ דני דנון  ( ליכוד )  אמר כי  " על אובמה להבין כי מדינת ישראל לא תשלם את שכר הלימוד הפרטי שלו בהבנת מהות הסכסוך .  אובמה מזגזג בהתאם למה שיביא לו יותר קולות ושיצדיק את פרס הנובל לשלום שקיבל .  עלינו לעמוד איתנים כדי להבטיח שכל אלו לא יהיו על חשבון מדינת ישראל ". 
באופוזיציה ,  לעומת זאת ,  הביעו תמיכה בנאומו של הנשיא האמריקני .  יו"ר האופוזיציה ציפי לבני אמרה בתגובה לנאום ,  כי  " העיקרון של ביטחון ישראל והצורך להגיע לשתי מדינות לאום ,  זה קודם כל אינטרס ישראלי .  לכן ,  לשם אנחנו צריכים להוביל בשותפות עם ארה"ב .  כשישראל דבקה במשימה ומבינה קודם כל מה האינטרס שלה ,  היא יכולה לגייס את ארה"ב וכל ממשל .  חשוב להבין שבכל העולם מסתכלים על מערכת היחסים בין ישראל לארה"ב ,  בעיקר אלה שעדיין לא מקבלים את הקיום שלנו כאן .  וחלק מכושר ההרתעה של מדינת ישראל זה ההבנה שלהם שאנחנו עובדים ביחד ". 
ח"כ נחמן שי  ( קדימה )  בירך על הנאום ואמר כי על ישראל לאמץ את תוכנו : " אובמה נשא הערב את אחד מהנאומים החשובים ביותר ביחסי ישראל - ארה"ב ובסכסוך הישראלי פלסטיני .  אובמה הניח את היסודות וקבע את המסגרת להסכם .  ישראל חייבת לאמץ את הנאום הזה ותוכנו כנקודת מוצא למשא ומתן בינה ובין הפלסטינים בגיבוי ארה"ב והקהילה הבינלאומית ". 
ח"כ עתניאל שנלר  ( קדימה )  אמר ,  כי  " המאבק להשגת הסדר מדיני דורש לא רק הבנה אמריקאית ואת תמיכת איפא"ק ,  כי אם גם את תבונת כלל מנהיגי המדינה להגן ולגבות את האינטרסים הלאומיים של ישראל דרך גילוי אחדות המסירה את השיקול הפוליטי מהשיקול הלאומי ". 
לפניות לכתב :  pinhas_wolf@walla.co.il

נתניהו על נאום אובמה :  נמשיך לקדם השלום יחדיו
נאומו של נשיא ארה"ב בפני השדולה הפרו-ישראלית ,  גרר תגובות מעורבות במערכת הפוליטית .  רה"מ נתניהו הודה לאובמה על מאמציו לקידום השלום ,  אך במפלגתו טענו כי הוא מסכן את ישראל

