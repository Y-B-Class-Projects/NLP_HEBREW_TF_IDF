בגין תוקף : " ההדלפות על אירן - מסע הפקרות "
 השר בני בגין מתח ביקורת על הדיון הגלוי שהתנהל לאחרונה בנושא תקיפה אפשרית באירן . " מדובר במעשה נבלה ",  אמר .  לפי ההערכות ,  ראש הממשלה נתניהו ינסה לגייס רוב בשמינייה לתקיפה
השר בני בגין מתח הבוקר  ( רביעי )  ביקורת נוקבת על הדיון הפומבי שנוצר לאחרונה בנושא תקיפה ישראלית אפשרית באירן . " מעולם לא הייתה התפרקות מאחריות ומסע של הפקרות כמו בימים אלה ",  טען הבוקר השר בגין בראיון לתוכנית  " בוקר טוב ישראל "  גלי צה"ל . 
" אני מבקש להזכיר שעובדי מדינה התחייבו לנצור את סודות המדינה ללא הגבלת זמן ,  גם אחרי שעזבו את תפקידם ",  הוסיף בגין ,  ככל הנראה בהתייחסות להתבטאויותיו של ראש המוסד לשעבר מאיר דגן ,  שאמר כי  " תקיפה באירן היא רעיון מטופש ".  
האם ישראל צריכה לתקוף באירן ?  הצביעו בפייסבוק
עוד באותו נושאברק במסר לאירן ?   " נגן על האינטרסים גם לבדנו"דו"ח בבריטניה :  ישראל משפרת יכולתה הגרעיניתעמוס גלעד :  הנחישות הגרעינית של אירן - איום כבד ביותרמאיר דגן : " תקיפה ישראלית באירן ?  רעיון מטופש "
 למרות הדיווחים הרבים בימים האחרונים ,  יצויין כי טרם התקיים דיון של שרי השמינייה בנושא .  על פי ההערכות ,  עוד לפני שהחלטה על תקיפה באירן תובא לאישור שרי השמינייה ינסה נתניהו להסיר את התנגדותם העקרונית של שרי השמינייה שהתנגדו בעבר לתקיפה בהם משה  ( בוגי )  יעלון ,  בני בגין ,  דן מרידור ואלי ישי . 
" כפי שאמר חברי ,  דן מרידור ,  שחרור האמירות האלה לתקשורת מחווירים לעומת המעשים של ענת קם ,  בגינם נשלחה ל-4.5 שנות מאסר ",  אמר בגין .  לדבריו , " צריך לראות במלוא החומרה את המעשים הללו ,  שמביאים לדיון תקשורתי שמהווה חבלה אמיתית ביכולת הממשלה לקבל החלטות .  אני חושש שההפקרות שאנו עדים לה בימים אלה עלולה להוביל להפקרות דומה גם בדיוני ממשלה .  מדובר במסע יזום ומתוזמר של עובדי מדינה ,  ובהמשך גם של עיתונאים .  מדובר במעשה נבלה ".  בגין המשיך והאשים את המדליפים בהיעדר מצפון : " מדובר בדבר שנובע משגעון גדלות ,  חוסר מצפון או צירוף של שניהם .  כל אדם שחרד באמת לשלום המדינה ,  שהוא פטריוט אמיתי ,  צריך להוקיע את ההפקרות הנוראה הזו .  זה פשוט מגעיל ". 
גם גורמים בכירים בירושלים הביעו בימים האחרונים ביקורת חריפה על התבטאויות של שרים שונים בעניין הגרעין האירני . " הדיון הציבורי פגע בהרתעה ובסודיות ולא ייתכן שפעולה צבאית נידונה בהרחבה בציבור ". 
בהכנת הידיעה השתתפה טל שלו

בגין תוקף : " ההדלפות על אירן - מסע הפקרות "
 השר בני בגין מתח ביקורת על הדיון הגלוי שהתנהל לאחרונה בנושא תקיפה אפשרית באירן . " מדובר במעשה נבלה ",  אמר .  לפי ההערכות ,  ראש הממשלה נתניהו ינסה לגייס רוב בשמינייה לתקיפה

