נתניהו הודיע על בחירות : " לפיד ניסה לעשות פוטש "
 ראש הממשלה אמר כי במצב שנוצר לא התאפשר יותר להנהיג את המדינה ,  וקרא לבחירות בהקדם האפשרי .  הוא האשים את שותפיו לשעבר לפיד ולבני ,  אשר פוטרו ,  בניסיון להדיחו .  כל שרי יש עתיד התפטרו
פחות משנתיים אחרי שהוקמה ,  ממשלת נתניהו השלישית מתפרקת - וישראל הולכת לבחירות :  ראש הממשלה בנימין נתניהו הודיע הערב  ( שלישי )  כי הקואליציה שלו הגיעה לקצה וכי בתוך חודשים ספורים ילכו אזרחי המדינה לקלפיות ,  כמעט שלוש שנים לפני המועד הקבוע בחוק .
 נתניהו כינס הערב מסיבת עיתונאים ובה התייחס לפיטורי יושבי הראש של התנועה ושל יש עתיד ,  ציפי לבני ויאיר לפיד .  לדברי נתניהו ,  המצב בממשלה לא אפשר את המשך המשילות ,  ולכן לא הייתה ברירה אלא לפרק את הקואליציה .  הוא גם האשים את השרים המפוטרים בניסיון להדיח אותו .  בעקבות ההתפתחויות החליטו כל שרי יש עתיד - יעל גרמן ,  שי פירון ,  מאיר כהן ויעקב פרי - להתפטר מהממשלה .
" אני מאמין שזו הייתה מהממשלות הטובות ביותר ,  היא הייתה ממשלה אמיתית ",  פתח נתניהו את דבריו ממשרדו שבירושלים . " אלא שהשנה הנוכחית הייתה הממשלה לעומתית .  היא התנהלה תחת התקפות בלתי פוסקות ".  
ישראל בדרך לבחירות | עוד ידיעות בוואלה !  חדשותנתניהו פיטר את לבני ולפיד : " ללכת בהקדם לעם"יש עתיד על פיטורי לפיד : " פחדנות ואובדן עשתונות"ליברמן : " יכולנו אחרת ,  לא היינו צריכים להגיע לבחירות "
 הוא פירט דוגמאות שלטעמו היוו התנהלות חסרת אחריות מצדו של לפיד - כמו הטענה של שר האוצר שהחרמת נאומו של נשיא איראן רוחאני הייתה טעות .  אחר כך ,  טען , " לפיד ניסה לעשות פוטש .  ככה אי אפשר להנהיג ".  בהמשך תקף גם את שרת המשפטים היוצאת . " הבנייה בירושלים היא חסרת אחריות ,  לפי לבני ",  אמר נתניהו . " בחודש מאי השנה היא גם נפגשה עם אבו מאזן בניגוד להנחיה מפורשת שלי לא לקיים את הפגישה .  בפועל ,  שניהם עושים פוליטיקה ישנה ".  
עוד אמר ,  כי לפני חודש וחצי כינס בלשכתו את ראשי הסיעות והורה להם להפסיק את ההתקפות - אך אלה ,  לדבריו , " הלכו והתגברו ".   " לכן ,  לפני שעה שלחתי מכתבי פיטורים ללבני וללפיד .  צריכים ללכת לבחירות בהקדם האפשרי .  אני לא אסבול אופוזיציה בתוך הממשלה .  אתם ,  אזרחי ישראל ,  ראויים לממשלה חדשה יציבה יותר .  זה לא דבר פשוט עבורי מה שאני עושה כאן היום ". 
בעקבות הדברים הללו - מחר  ( רביעי )  ,  כנראה בשעות הצהריים ,  תתקיים הצבעה על חוק פיזור הכנסת בקריאה טרומית .  לפני כן ,  יתכנסו כל ראשי סיעות הכנסת אצל יו"ר הכנסת יולי אדלשטיין על מנת לקבוע תאריך מוסכם לבחירות כלליות .  
במהלך מסיבת העיתונאים נשאל נתניהו אם הוא מתכוון לתמוך בביטול הסנקציות הפליליות בחוק הגיוס והשיב : " אברכים שלומדים תורה לא צריכים ללכת לכלא ".  הדבר עשוי לרמז על עמדתו לקראת אפשרות של שיתוף פעולה עם החרדים בממשלה הבאה .  הסיעות החרדיות צפויות להעלות דרישה זו כתנאי הצטרפות לקואליציה עתידית .  
בתשובה לשאלה מדוע פיטר את לבני ולפיד ,  ולא את בנט וליברמן - שהטיחו בו ביקורת בזמן מבצע  " צוק איתן ",  אמר : " בזמן המלחמה הערתי להם ,  וזה נפסק .  זה לא נפסק במקרה של השרים הללו  ( לבני ולפיד ע"נ )  ".  בנוגע לטענות שלפיהן ניסה להקים קואליציה חלופית אמר נתניהו כי לא היה שום הסכם או  " דיל ",  והוסיף עקיצה ללפיד - כי  " מי שמאשים אותי בכך הוא מי שעשה הסכם ".   " אני ביקשתי מהיום הראשון ,  כשהקמתי את הממשלה ,  שהיא תהיה ממשלת אחדות לאומית ",  הסביר .  שרת המשפטים היוצאת לבני צייצה בטוויטר בעקבות ההאשמות של נתניהו כי לא היה  " שום פוטש ",  והוסיפה : " אם היה כזה ,  אנחנו לא היינו מזיעים כמוהו ". 
שר החינוך שי פירון הגיב הערב לנאומו של נתניהו ובראיון לחדשות 2 אמר : " חזינו כעת במופע מבהיל מלא היסטריה ,  בכי ונהי .  זה עוד פרק בסדרה 'הישרדות' שבנימין נתניהו כותב כבר הרבה שנים ".  שר המדע יעקב פרי במכתב ההתפטרות לנתניהו : " אני מצר על כך שבתקופה כזו ,  בה מדינת ישראל עומדת בפני אתגרים ביטחוניים ,  כלכליים ומדיניים משמעותיים ,  בחרת לגרור את מדינת ישראל לבחירות מיותרות ויקרות ".  
עמיתו שר הרווחה מאיר כהן כתב במכתב ההתפטרות : " בהמשך לניהולך הכושל של הקואליציה ,  הריני להודיע על התפטרותי .  בחרת בשיקולים פוליטיים פרטיים ולא בשיקולים שלטובת אזרחיך .  בהעדיפך את השיקולים הפוליטיים פגעת במאות אלפי אזרחים המתמודדים יום יום עם המציאות הקשה ביותר בישראל ומנעת מהם שורה חשובה של בשורות שהיו אמורות להיכנס לתוקף בעוד חודש ".  

נתניהו הודיע על בחירות : " לפיד ניסה לעשות פוטש "
 ראש הממשלה אמר כי במצב שנוצר לא התאפשר יותר להנהיג את המדינה ,  וקרא לבחירות בהקדם האפשרי .  הוא האשים את שותפיו לשעבר לפיד ולבני ,  אשר פוטרו ,  בניסיון להדיחו .  כל שרי יש עתיד התפטרו

