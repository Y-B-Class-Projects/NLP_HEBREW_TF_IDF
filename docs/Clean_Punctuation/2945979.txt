פיגוע באירופה ?  מגיע להם ! 
טרוריסטים רצחו עשרות אזרחים בלגים במתקפה הקטלנית בבריסל ,  ובמקביל שלחו ישראלים רבים אל הרשתות החברתיות כדי להילחם ביניהם מי יהיה הראשון להטיף מוסר לאירופאים .  כשפוליטיקאים ועיתונאים מצטרפים לריקוד הווירטואלי על הדם ,  אפשר להכריז סופית שאיבדנו את הבושה .  דעה
הפיגוע המחריד שזעזע את רחובות איסטנבול בסוף השבוע האחרון לא בלבל את מקבלי ההחלטות בישראל .  בטורקיה הסתובבו עדיין ישראלים מנותקי קשר ,  משפחות נפגעים ניסו לוודא מה עלה בגורל יקיריהם בתוך עננה של שמועות וחצאי עובדות ,  אבל במשרדי הממשלה כבר סומנה המטרה .  אירם אקטאס ,  חברה זוטרה במפלגת השלטון AKP ,  העלתה זמן קצר לאחר הפיגוע ציוץ ובו ייחלה למותם של הפצועים הישראלים בפיגוע .  משרד החוץ וראש הממשלה התקוממו מיד בהודעות רשמיות .  נתניהו עשה את מה שהוא עושה טוב מכל והנחה מישהו לעשות משהו ,  ותוך זמן קצר עשתה הנזיפה מישראל הפגועה את דרכה היישר למשרדי המפלגה האנטישמית .
 על אף שהיחסים בין טורקיה וישראל רחוקים מאוד מאידיליה ,  חברת המפלגה הסוררת הודחה זמן קצר לאחר הגעת המחאה הישראלית .  לא הועלו תירוצים ,  לא נאמר  " כן ,  אבל ",  שמעון ריקלינים לא נשלחו לאולפני הטלוויזיה כדי לספר שהישראלים התחילו קודם .  אקטאס נשלחה אחר כבוד אל ביתה וסיימה את הקריירה הציבורית שלה .  ומה קורה כשצייצנים ישראלים בכירים יותר או פחות ממלאים את הרשת בתגובות לפיגועים שבהם נרצחים בני עמים אחרים ?  ובכן ,  למשרד החוץ אין זמן לזוטות שכאלה ,  ומשרד ראש הממשלה ?  איך אתם לא מתביישים לדבר על דברים כאלה כשארגון בוגדני כמו  " שוברים שתיקה "  מסתובב חופשי ברחובות .  
נכון לכתיבת שורות אלה קיפחו את חייהם 34 אזרחים בלגים במתקפת הטרור הקטלנית בבריסל .  התוקפים התמקדו בבירת האיחוד האירופי כסמל לאורח המערבי השנוא עליהם כל כך ,  מסר לכל מי שחושב שחיים של חופש ושוויון הם ערכים שראוי לקדש .  ובמקביל בישראל ,  זו שסערה רק לפני מספר ימים על מקרה הפוך ,  מיהרו הגולשים העולצים אל המקלדות .  הם הרי הזהירו את הגויים העיוורים האלה כבר חודשים לפני כן ,  אבל הם לא הקשיבו .  ככה זה עם מי שמקבל פליטים ,  חבר'ה .  רציתם להושיט יד לאנשים שהופגזו ,  הושפלו וסולקו מביתם ?  עכשיו תשלמו את המחיר .
 השמחה הזאת לאיד אינה רק מנת חלקם של היותם זימרים ,  הנועם פתחים ו"הצלים "  של העולם .  דן מרגלית ,  מהעיתונאים הבכירים ביותר בישראל ,  מיהר לקשור שוב את הכל לגוף החבוט ביותר במדינה בימים אלה . " מי יהיה הראשון להסביר כי ישראל אשמה בטרור בבריסל ושזה 'בגלל הכיבוש' "?  שאל , " קדימה למקלדת ,  חנין זועבי ,  גדעון לוי ,  אילנה המרמן ,  סמי מיכאל ו'שוברים' ".  הטקסט המביך הזה מזכיר כמה ליבון השנאה בימים אלה הוא ממש לא רק מנת חלקם של קנאי דת מוסלמים ,  זהו חלק טבעי מכל שיחה בכל נושא ,  גם כאלה שאינן קשורות לישראל בשום צורה .  אם חברת פרלמנט צרת מוח לא תרים לנו להנחתה ,  נמצא אותה בעצמנו .  איזה מזל שאתם קיימים ארגוני שמאל ומפלגות ערביות .  אגב ,  אם חשבתם שלהיטפל למרגלית זה אישי ,  תראו את תגובתו של עמית סגל .  כמעט אפשר לראות את החיוך מהצד השני .  
ולסיום סיומת ,  הגיע הנאום של ראש הממשלה מול יהודי ארה"ב  ששלח מסר לכל העולם .  האיש שלא התבייש לקרוא ליהודי צרפת לברוח ולעלות לישראל כשפריז עדיין מלקקת את פצעיה ,  לא יפספס הזדמנות לקשור את הכל מול באי ועידת איפא"ק . " קיים קשר בין הפיגועים בטורקיה ,  פריז ,  קליפורניה ,  בריסל וחוף השנהב ",  קבע האיש ש"לא פסל "  את האפשרות שהמחבל באיסטנבול כיוון את עצמו על ישראלים ,  על אף שבאותו זמן לא היתה כל אינדיקציה כזו .  כשרוקדים על הדם אין זמן לבדוק את העובדות - כל מה שנדרש הוא מבט של  " אמרתי לכם ",  הצהרה לא מחייבת על אחדות כוחות  ( ישראל הרי מתכוונת לשגר כוחות לבריסל כדי להתמודד עם האיום )  והקשר מביך בין פליטים לפיגועים .  
ההבדל בין שנאת אדם שמובילה לרצח מתועב ושנאה שמובילה לשמחה על אותו הרצח ,  ממש לא גדול כמו שחלק מ"אושיות הרשת ",  העיתונאים והפוליטיקאים בישראל חושבים לעצמם .  אלה וגם אלה דורסים ברגל גסה את הערכים של העולם המערבי .  ההבדל הוא שבזמן שאנשי הטרור מתגאים בסבל שהם מטילים על האנושות ,  השמחים לאיד מתחבאים מאחורי מקלדות והצהרות של ביטחון .  אם מישהו בעולם היה מעז לטעון שפיגוע טרור בישראל מעיד על חוסר יכולת להתמודד עם המציאות  ( למשל ,  להקל על חייהם של הפלסטינים )  ,  הוא היה הופך למטרתם של כל מגיבי הארץ .  אבל אם הם בצד השני ?  שימותו .  

פיגוע באירופה ?  מגיע להם ! 
טרוריסטים רצחו עשרות אזרחים בלגים במתקפה הקטלנית בבריסל ,  ובמקביל שלחו ישראלים רבים אל הרשתות החברתיות כדי להילחם ביניהם מי יהיה הראשון להטיף מוסר לאירופאים .  כשפוליטיקאים ועיתונאים מצטרפים לריקוד הווירטואלי על הדם ,  אפשר להכריז סופית שאיבדנו את הבושה .  דעה

