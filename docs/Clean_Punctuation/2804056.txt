נתניהו מקדם שלילת זכויות תושב ממחבלים ומשפחותיהם
ראש הממשלה יעלה בימים הקרובים הצעת חוק ,  שנועדה להתמודד עם גל הטרור ממזרח ירושלים - ולפיה מחבלים לא יזכו לתנאים סוציאליים . " לא ייתכן שהפוגעים במדינה ייהנו מביטוח לאומי "
 ראש הממשלה ,  בנימין נתניהו ,  צפוי להעלות בימים הקרובים הצעת חוק לשלילת תושבות וזכויות סוציאליות של מבצעי פעולות טרור ועבירות ממניע לאומני ,  דוגמת הסתה לפגיעה במדינה .  הצעת החוק תתייחס הן למבצע הפעולות והן למשפחתו . " לא ייתכן שאלה שפועלים בטרור נגד מדינת ישראל ,  ייהנו מזכויות כמו ביטוח לאומי ",  אמר נתניהו .
 מדובר בהצעת חוק שמבוססת על הנחיה שהעביר לפני יומיים נתניהו למשרד הפנים ,  והשר הטרי שעומד בראשותו ,  גלעד ארדן .  ארדן הורה כבר לאנשי משרדו לבחון את האפשרות של שלילת תושבות הקבע מתושבי מזרח ירושלים שמעודדים טרור . " הוריתי לאנשי משרד הפנים לבחון ולהמליץ לי כיצד ניתן להרחיב את הסמכויות שלי כשר פנים לשלול את תושבות הקבע והזכויות הסוציאליות הנלוות מערביי מזרח ירושלים שמעודדים טרור והסתה לאלימות ",  אמר היום  ( שבת )  ארדן באירוע  " שבתרבות "  בנס ציונה .
 גל טרור בארץ || סיקור מיוחד:ארדן : " שוקלים לשלול תושבות קבע מערבים שמעודדים טרור"2 תלמידי ישיבה נפצעו בקטטה עם ערבים בירושליםדובר חמאס :  ליברמן הוא מטרה לגיטימית 
יו"ר מרצ ,  זהבה גלאון ,  התייחסה הערב ליוזמה שמקדם ראש הממשלה . " מדובר בעוד פעולה מתלהמת שלא רק שלא תרתיע ,  אלא תגביר את המוטיבציה לטרור ותהפוך את ישראל למצורעת בקהילה הבינלאומית ",  אמרה גלאון . " מול פעילי טרור צריך להשתמש בהליך הפלילי ולהביא את האחראים לבתי המשפט ולהענישם בחומרה ולא לשלול תושבות .  תושבות אינה זכות שאפשר לשלול ,  כי לא ניתן למנוע מאדם להיות תושב בארצו ". 
ביום רביעי האחרון נחשפה בוואלה !  חדשות הצעת חוק שאותה מקדמת ח"כ איילת שקד  ( הבית היהודי )  ,  שלפיה יישלל מעמד התושב של ערביי מזרח ירושלים שהורשעו במעורבות בפעילות טרור .  את ההצעה הגישה שקד אחרי פיגוע הדריסה בכביש 1 בבירה .  כיום ,  רוב ערביי מזרח ירושלים בוחרים שלא להחזיק בתעודת זהות כחולה ונמצאים במעמד של תושבי קבע - כך שהחוק הקיים לא חל עליהם .  
בהצעתה ,  מבקשת שקד לאפשר לשר הפנים לשלול את מעמד התושב של אדם שהורשע במעורבות בפעילות טרור ,  וימנע ממנו זכויות סוציאליות ,  כמו ביטוח לאומי ,  דמי אבטלה ,  קצבת נכות ועוד .  בין העבירות שיוכלו להביא לשלילת מעמד התושב :  עבירה על החוק שנעשתה מתוך מניע דתי ,  פוליטי או אידאולוגי ,  עבירה שבאה במטרה לשבש החלטות של הממשלה או מעשה שהמטרה שלו לייצר בהלה בציבור והוא עלול לפגוע ,  או פוגע ,  בחיי אדם או רכוש ,  בריבונות המדינה ,  סיוע לאויב במלחמה ,  שירות בכוחות האויב ,  ריגול ומסירת ידיעה סודית .
 נוסף על שקד ,  חתמו על ההצעה גם חברי הכנסת דוד צור  ( התנועה )  ,  רוברט אילטוב  ( ישראל ביתנו )  ופנינה תמנו-שטה  ( יש עתיד )  .  בדברי ההסבר להצעה ,  נכתב כי  " בשנים האחרונות רבו המקרים בהם בעלי תושבות קבע היו מעורבים בפיגועים ובפעילות חבלנית כלפי אזרחי ותושבי המדינה .  חוק האזרחות מאפשר כיום את שלילת אזרחותו של מי שהורשע בעבירה ובית המשפט קבע כי העבירה שביצע היא מעשה טרור  (  ..  .)  ואולם החוק כיום אינו מעניק לשר הפנים סמכות לשלול את תושבותו של מי שהורשע באותן העבירות בדיוק ". 
לפניות לכתב אמיר תיבון :  amir.tibon@walla.co 

נתניהו מקדם שלילת זכויות תושב ממחבלים ומשפחותיהם
ראש הממשלה יעלה בימים הקרובים הצעת חוק ,  שנועדה להתמודד עם גל הטרור ממזרח ירושלים - ולפיה מחבלים לא יזכו לתנאים סוציאליים . " לא ייתכן שהפוגעים במדינה ייהנו מביטוח לאומי "
 
