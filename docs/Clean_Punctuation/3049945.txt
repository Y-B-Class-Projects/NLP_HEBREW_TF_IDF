לפיד : " כך לא מנהלים מדינה ,  נתניהו שינה דעתו חמש פעמים בארבעה ימים "
 יו"ר יש עתיד תקף את ראשי המערכת הפוליטית על רקע המחלוקות בקואליציה : " כולם מתעסקים בקומבינות ובפוליטיקה קטנה .  שכחו שיש אזרחים ואנשים ,  כך זה לא יכול להימשך .  המערכת הפוליטית גורמת נזק "
 על רקע העימותים בקואליציה והיוזמה להחלפת הממשלה בכנסת הנוכחית ,  נאם הערב  ( ראשון )  יו"ר יש עתיד ,  יאיר לפיד ,  במסגרת כינוס תושבים במלון פארק בנתניה . " כך לא מנהלים מדינה .  כולם מתעסקים בקומבינות ובפוליטיקה קטנה .  שכחו שיש אזרחים ואנשים ,  כך זה לא יכול להימשך ",  אמר לפיד על אירועי 48 השעות האחרונות במערכת הפוליטית , " מה זה צריך להיות ?  הם יצאו מדעתם ".  
" הם מתעסקים במי ינהל את הערוץ הראשון ומה יגידו עליהם ",  הוסיף לפיד . " כל היום תקשורת ,  פוליטיקה קטנה ,  הם שכחו אותנו .  הם שכחו שיש אזרחים שרוצים לגדל את הילדים שלהם .  זה מה שעושה מדינה ,  מטפלת בחיי האזרחים .  במקום זה יש לנו קבוצה של פוליטיקאים שעסוקים בעצמם ,  רק ביום יום שלהם ,  רק במה יכתבו עליהם ,  כך זה לא יכול להימשך ".  
לקריאה נוספת:כץ תוקף את נתניהו : " לא גוררים את המדינה לבחירות בגלל התאגיד"בחירות או ספין ?  גם במערכת הפוליטית לא יודעים לאן חותר נתניהונתניהו חזר בו מההסכמות עם כחלון : " בשביל מה צריך את התאגיד ?  "  
לדבריו של לפיד , " המערכת הפוליטית גורמת נזק במקום לטפל בבעיותיה של המדינה .  צריך מערכת פוליטית שבה ראש הממשלה מדבר לפני הטיסה לסין על הזדמנויות עסקיות ועל הדרך לייצר כלכלה טובה יותר ,  לא על זה שהוא משנה בפעם החמישית בארבעה ימים את דעתו בשאלת התאגיד ".  לפיד הציג בכינוס את  " תוכנית שבע הנקודות "  של מפלגתו ,  ושטח את חזונו הפוליטי .  הוא הבטיח כי לאחר שינצח בבחירות , " הטלפון הראשון יהיה לליכוד ולעבודה ,  כדי לשדר מסר של אחדות ". 
ראש הממשלה ,  בנימין נתניהו ,  הודיע אתמול כי הוא חוזר בו מהסיכום עם שר האוצר משה כחלון בנושא התאגיד .  נתניהו צוטט כאומר שהוא מוכן ללכת לבחירות ,  ואילו כחלון אמר : " הממשלה הקודמת עוללה לעובדי הרשות את מה שעוללה וזרקה את זה אליי .  במנהיגות צריך לעשות דברים עד הסוף ".  
יו"ר הבית היהודי ,  השר נפתלי בנט ,  מנסה לגבש פשרה בין השניים ,  ולפיה התאגיד יקום כמתוכנן ,  אך חוק התקשורת החדש יוחמר והפיקוח על התאגיד יוגבר .  שר התיירות יריב לוין מנסה אף הוא לגשר בין נתניהו לכחלון והוא צפוי להיפגש עם אנשיו של שר האוצר הערב או מחר בבוקר .  
בין היתר ,  לוין צפוי להציע לבחון מיזוג של רשות השידור לתוך התאגיד .  גם השר אריה דרעי אמר בראיון בערוץ 2 כי יש להגיע לפשרה . " ביום חמישי כשראש הממשלה נשב כל ראשי המפלגות בחדר אפילו שעות עד שנמצא פתרון ",  אמר .
 בנט נפגש היום עם כחלון ודן עמו בנושא בשולי מסיבת עיתונאים שקיימו יחד לכבוד הסכם השכר החדש עם הסתדרות המורים ,  והעביר מסרים גם לאנשי נתניהו .  במסיבת העיתונאים קרא בנט מפורשות להימנע מפירוק הממשלה : " בואו לא נגרור את אזרחי ישראל למערכת בחירות יקרה ומיותרת .  לא נלך לבחירות בגלל התאגיד ,  אנשים לא יודעים מה זה ".  

לפיד : " כך לא מנהלים מדינה ,  נתניהו שינה דעתו חמש פעמים בארבעה ימים "
 יו"ר יש עתיד תקף את ראשי המערכת הפוליטית על רקע המחלוקות בקואליציה : " כולם מתעסקים בקומבינות ובפוליטיקה קטנה .  שכחו שיש אזרחים ואנשים ,  כך זה לא יכול להימשך .  המערכת הפוליטית גורמת נזק "
 
