פשוט כי הוא יכול :  כך קובע  " המלך "  נתניהו את חוקי השכונה ללא הפרעה
מאז שפוזרה הכנסת נתניהו עסוק בשורה של מהלכים ומינויים שנועדו לבצר את מעמדו הפוליטי ,  אך בדרך הוא מכופף הנחיות ,  נהלים וכללים שאמורים להגביל ממשלת מעבר .  היועץ המשפטי לממשלה מאפשר לו למרוח את הזמן ולא למנות שר משפטים ,  והאופוזיציה - נאלמה דום
טורקיה ,  איטליה ,  רוסיה הסטאליניסטית - בשבועות האחרונים בכירי האופוזיציה השוו את המצב הפוליטי בישראל למגוון משטרים רודניים וטירניים מהעבר ומההווה ,  אבל האמת היא שלא צריך להפריז וגם לא ללכת רחוק מדי :  בשבוע האחרון התנהלות המערכת הפוליטית - ובעיקר של העומד בראשה - מזכירה בראש ובראשונה מה שמכונה בסלנג  " שכונה ".  במדינת ישראל יש סדרי שלטון ,  חוקים ,  הנחיות ,  וכללים שהיו נהוגים מאז ומעולם ,  אבל בשכונה הזו יש מלך אחד - בנימין נתניהו ובעת הזו הוא זה שקובע את חוקי המשחק כראות עיניו .  
מאז שפוזרה הכנסת בשבוע שעבר ,  נתניהו מלהטט ביצירתיות המפורסמת שלו במערכת כולה ,  החוקים והכללים גמישים מאוד והופכים בגדר המלצה בלבד .  זה התחיל בפיזור הכנסת :  במקום לנהוג כמו כל קודמיו ,  להודות בכישלון בהקמת הממשלה ולהחזיר את המנדט לנשיא ,  נתניהו בחר ללכת לבחירות חדשות ,  יקרות ומיותרות ,  בהסכמה מלאה של כל חבריו למחנה הימין והסיעות הערביות .  זה חוקי ,  אבל זו פעם ראשונה בהיסטוריה שזה קורה .  
הולכים לבחירות - סיקור מיוחד בוואלה !  NEWS:גפני במתקפה על סמוטריץ' : " לא נגיד שאנחנו רוצים מדינת הלכה"לאחר פיטורי שקד :  נתניהו ימנה מ"מ לתיק המשפטים הערב או מחרועידת העבודה החליטה :  הפריימריז על ראשות המפלגה ב-2 ביולי 
אחר כך נתניהו החליט לפטר את השרים נפתלי בנט איילת שקד מתפקידיהם - מבלי שחשב מראש על חלופה מתאימה והולמת ,  וכך הוא מכהן כעת כממלא מקום שר המשפטים ,  החינוך ,  והתפוצות ,  בנוסף לתפקידו כשר ביטחון ,  שר בריאות וכמובן - ראש ממשלה .  היועץ המשפטי לממשלה הבהיר אומנם שבשל מעמדו הפלילי והמשפטי הוא לא יוכל לשמור את תיק המשפטים אצלו - ושעליו למנות ממלא מקום תוך 48 שעות מרגע הפיטורים .  אז הבהיר .  אתמול פג הדד ליין - ושר טרם מונה ,  ונכון לשעה זו - ראש הממשלה ,  שחשוד בשלושה תיקים של שוחד ,  מרמה ,  והפרת אמונים ,  הוא שעומד בראש מערכת אכיפת החוק .  
תיק המשפטים צפוי להימסר ,  מתישהו ,  לאחד מבכירי הליכוד ,  כחלק מסבב תיקים נרחב יותר שנתניהו מתכנן בשבועות הקרובים .  בעזרת הנדוניות הנדיבות הוא יוכל לתגמל את נאמניו ולהשליט שקט בגזרות רגישות רגע לפני בחירות .  כך ,  את גלעד ארדן הוא מתכוון למנות לשגריר באו"ם במקומו של דני דנון ,  ואת איוב קרא ,  כך לפי דיווח בערוץ 13 ,  הוא שוקל למנות כשגריר בקהיר ,  למרות שלתפקיד - אחד הבכירים במערך החוץ של ישראל - כבר יש מינוי מקצועי מתוך משרד החוץ שרק ממתין לאישור ממשלה .  נתניהו מכיר היטב את הכישורים הדיפלומטיים של קרא ,  שכבר סיבכו אותנו בשנים האחרונות בשורה של תקריות מביכות ,  אבל זה שולי .  אם המינויים יבשילו - יתפנו בנוסף לתיק המשפטים עוד שני תיקים חשובים ויקרים ללבו - ביטחון הפנים והתקשורת ,  ויגדילו את סל האופציות שהוא יכול לשחק איתם כדי לבצר את מעמדו הפוליטי .
 עם זאת ,  נתניהו עומד כעת בראש ממשלת מעבר ,  שלפי הנחיות היועץ המשפטי לממשלה יש עליה מיני מגבלות וסייגים ;  אז יש הנחיות .  בינואר האחרון מנדלבליט הפיץ חוזר מעודכן לגבי מינויים בתקופת בחירות . " הממשלה והשרים בממשלת מעבר וערב בחירות מחויבים לנהוג  " באיפוק הראוי למעמד של ממשלה יוצאת "  בהפעלת סמכויותיהם לגבי כל אותם עניינים שאין כורח ודחיפות לפעול בהם ",  הוא כתב ,  בחוות דעת שהצדיקה ,  בין היתר ,  את ההחלטה לדחות את מינוי מפכ"ל המשטרה ולמנות במקום מינוי קבע ממלא מקום .  אז כתב .  לכל כלל יש יוצא מן הכלל .  עכשיו לנתניהו יש אילוצים קואליציוניים ופוליטיים שהמינויים של ארדן וקרא יכולים לסדר ,  ולכן נמצאו ה"נסיבות המיוחדות "  שיצדיקו את הגמשת ההנחיות .  
התשובה הפשוטה לשאלה ל'למה נתניהו עושה את זה' היא פשוט כי הוא יכול .  היועץ המשפטי לממשלה מנדלבליט נותן לו למרוח את הזמן במינוי שר משפטים ,  ומאפשר למנות מינויים בכירים בממשלת מעבר ,  למרות ההנחיות המפורשות שכתב רק לפני חצי שנה ,  בנימוק שהבחירות החוזרות יוצרות נסיבות מיוחדות וממשלת מעבר ארוכה במיוחד .  חבריו לליכוד ובקואליציה שבויים במעגל קסמים של חשש מאיבוד השלטון ולכן אינם פוצים פה לנוכח הכיפוף המוחלט של סדרי השלטון לנוחות המנהיג ;  שר החוץ ישראל כץ ,  לדוגמא ,  שבפועל אחראי על מינויי השגרירים ,  רק קיבל בשבוע שעבר את התיק במינוי קבוע ,  ולא צפוי לעמוד מול מי שנתן לו אותו לטובת עובדי המשרד ולהגן על הליכי המינוי המקצועיים והתקינים .
 והאופוזיציה ,  זו שהצהירה בשבוע שעבר שהיא תילחם באחדות מול גחמות החסינות של נתניהו ,  נאלמה דום .  בכחול לבן התעסקו השבוע בהרגעת התככים בצמרת ובשאלות של כן או לא רוטציה .  במפלגת העבודה כולם עסוקים בקרב על הפריימריז והנהגת הרשימה ,  אבל לא נשמעה מהם אף מילה כשנתניהו פשוט צפצף על הדד-ליין של מנדלבליט למנות ממלא מקום לשר המשפטים ,  וגם לא על כך שנראה שממשלת המעבר יכולה עכשיו גם למנות שר לביטחון פנים נוח - שימנה מפכ"ל נוח - שיתאים לראש הממשלה שחשוד בעבירות פליליות .  רק לפני עשרה ימים הם הרימו ביחד הפגנה חסרת תקדים של 50 אלף מפגינים והתחייבו להיאבק במהלכי החסינות של נתניהו ,  אך מאז - הם לא הצליחו למנוע את פיזור הכנסת ,  כשלו כישלון טוטלי בהצבעה חשאית בכנסת על מבקר המדינה הבא ,  וב-24 השעות האחרונות - בעוד נתניהו עושה בממשלת המעבר מה שבא לו - הם לא הוציאו אפילו תגובה אחת .  נתניהו אולי עושה שכונה ,  אבל הם אלה שמאפשרים לו להמשיך להתנהל כמו מלך .  

פשוט כי הוא יכול :  כך קובע  " המלך "  נתניהו את חוקי השכונה ללא הפרעה
מאז שפוזרה הכנסת נתניהו עסוק בשורה של מהלכים ומינויים שנועדו לבצר את מעמדו הפוליטי ,  אך בדרך הוא מכופף הנחיות ,  נהלים וכללים שאמורים להגביל ממשלת מעבר .  היועץ המשפטי לממשלה מאפשר לו למרוח את הזמן ולא למנות שר משפטים ,  והאופוזיציה - נאלמה דום

