מהנאומים להצעת הקוורטט :  סוף שבוע היסטורי באו"ם
מנאומו הפרו-ישראלי של אובמה  ( "שלום לא דרך החלטות של האו"ם ")  ,  דרך דברי נתניהו  ( "בוא נדבר דוגרי ")  ועד למתווה שהציג הקוורטט  ( "הסכם בתוך שנה ")  - השתלשלות האירועים בעצרת הכללית
 ( צילום :  רויטרס ,  עריכה :  טל רזניק ,  קריינות :  אביב אברמוביץ' ) 
סוף השבוע האחרון ייחרט עמוק בזיכרונם של הפלסטינים ושל אזרחי ישראל ,  ויירשם ,  ללא ספק ,  בספרי ההיסטוריה  כמהלך הקיצוני ביותר ,  עד כה ,  בו נקטו מנהיגי הרשות הפלסטינית בדרך לעצמאות מדינית .  חודשים שלמים של הכנות ,  לבטים ומסרים הדדיים הגיעו לקצם עם פתיחת העצרת הכללית של האו"ם ביום רביעי בניו יורק .  איומים חוזרים ונשנים מצד מנהיגי הפלסטינים בפנייה חד-צדדית בבקשה לקבל עצמאות מדינית ממועצת הביטחון של האו"ם ,  מומשו בסוף השבוע הזה ,  כאשר אבו מאזן הגיש את הבקשה למזכ"ל האו"ם ,  באן קי מון .
 העצרת הכללית של האו"ם - האירועים הבולטים:אבו מאזן :  נאומי השפיע לטובה על דעת מועצת הביטחוןהפלסטינים ביקשו הכרה ,  נתניהו :  בואו נדבר דוגריעיתוני העולם מחזקים את אבו מאזן ומבקרים את נתניהוישראל :  מקווה לפעול לפי מתווה הקוורטט אחרי החגיםשחקן חיזוק :  גון וויט בא לאום לתמוך בישראל
העצרת הכללית נפתחה ביום רביעי ,  עם נאום שנשא המזכ"ל במהלכו קרא לשים סוף לקיפאון המדיני במזרח התיכון .  באן ,  שהתחייב להמשיך במאמץ להשגת שלום באמצעות הסדר ומשא ומתן ,  אמר כי  " ישנה הסכמה ארוכת שנים שלפלסטינים מגיעה מדינה ",  והוסיף כי  " ישראל צריכה ביטחון ,  שתיהן רוצות שלום ".  
הבא בתור היה נשיא ארצות הברית .  אובמה ,  בנאום פרו-ישראלי מובהק ,  נעמד לצדו של ראש הממשלה נתניהו וזכה לגינוי מצד הפלסטינים שטענו כי הנשיא האמריקאי הוא  " בובה ביד הישראלים ".   " שלום לא יגיע על ידי החלטות של האו"ם ,  אלא דרך משא ומתן ",  אמר אובמה ,  תוך שהוא מדגיש את ערבויות הביטחון אותן צריכה ישראל לקבל .
 בהמשך ,  נפגש נשיא ארצות הברית עם מנהיגי שני הצדדים .  בפגישתו עם יו"ר הרשות אבו מאזן ,  ניסה אובמה לשכנעו לחזור בו מההחלטה לפנות למועצת הביטחון של האו"ם והבהיר כי במקרה שכזה ארצות הברית  " תטיל וטו על מדינה פלסטינית ".  לנתניהו אמר אובמה כי לא ניתן לכפות שלום על שני הצדדים .  ראש הממשלה הודה לאובמה על עמידתו לצד ישראל .  
יום חמישי בלט בנאומי הסתה וגנאי נגד ישראל .  זה החל כאשר נשיא אירן ,  מחמוד אחמדינג'ד ,  עלה לדוכן הנואמים והשמיץ ללא הרף את  " הציונים "  ואת ארצות הברית .  הוא כינה את מתקפת הטרור ב-11 בספטמבר  " תעלומה "  והעריך כי היוותה תירוץ עבור ארצות הברית לפתוח במלחמה נגד עירק ואפגניסטן .  באשר לישראל ,  אמר אחמדינג'ד : " הציונים צבועים .  הם הביאו במשך 60 שנה לרצח המוני של פלסטינים ולעקירת אנשים מבתיהם ".  נאום אחמדינג'ד זכה לתגובות נזעמות מצד מדינות המערב ,  שנציגיהן עזבו בזה אחר זה את האולם .
 בן בריתו של הנשיא האירני ,  ראש ממשלת טורקיה ,  רג'פ טייפ ארדואן ,  שנשא דברים גם כן באותו ערב ,  התייחס למשבר עם ישראל ואמר כי  " טורקיה מעולם לא חיפשה עימות עם אף מדינה ,  וישראל לא יוצאת דופן .  אך ישראל עשתה לנו עוול נורא ".  לדבריו , " לאורך ההיסטוריה הייתה בינינו ידידות חמה ,  ודרישותינו ברורות :  עליהם להתנצל בפנינו ,  לשלם פיצויים למשפחות ההרוגים ולהסיר את הסגר בעזה ".  הוא התייחס למהלך הפלסטיני ואמר כי  " ישראל לא קיימה החלטות מחייבות רבות של האו"ם לגבי הפלסטינים ".  
עוד בעצרת הכללית של האו"ם בניו יורק:אבו מאזן נאם באום ,  הפלסטינים חגגו ברמאללהליברמן על נאום אבו מאזן :  דברי הסתה אפלההפלסטינים :  נתניהו דיבר על העבר ולא עסק בהווה
שיא העצרת ,  לפחות מבחינת ישראל ,  הגיע אמש ,  עם נאומו של אבו מאזן בפני נציגי 193 המדינות החברות באו"ם ,  לאחר הגשת הבקשה הרשמית למזכ"ל האו"ם באן קי מון .  אין ספק שנאומו של אבו מאזן היה הפתעה מוחלטת עבור ישראל ,  שלא ציפתה לנאום כמו נחרץ ומסית ,  במהלכו האשים את ירושלים בנקיטת  " מדיניות אפרטהייד ",  וקרא ל"אביב פלסטיני ".  היום אמר אבו מאזן כי הוא סבור שנאומו השפיע לטובה על דעת מועצת הביטחון .
 כחצי שעה ניתנה לנתניהו כדי לגבש את נאומו מחדש ,  בהתאם לנאום עמיתו הפלסטיני ,  שזכה לתשואות רבות .  נתניהו ,  שכבר הפגין לא פעם בעבר כישרון וורבאלי בנאומיו ,  הבהיר כי  " הפלסטינים צריכים לעשות שלום - ואחר כך לקבל מדינה .  אחרי שיחתמו על הסכם שלום כזה ,  ישראל לא תהיה האחרונה שתקבל את המדינה הפלסטינית - אלא הראשונה שתכיר בה ".  אך עם כל הכבוד לסיסמאות ולסיפורו על פגישתו עם הרבי מילובביץ' ,  נאומו של נתניהו ייזכר בסופו של יום בזכות קריאתו לאבו מאזן להיפגש  " עוד היום בניו יורק ולדבר דוגרי ". 
בתום הנאומים ,  שיגרו נציגי הקוורטט הודעה באשר למתווה מחודש להגעה להסכם שלום בין ישראל לפלסטינים בתוך שנה .  על פי נוסח ההודעה ,  אישר הקוורטט מחדש הצהרה מחודש מאי האחרון ,  לפיה הוא תומך בחזון של שלום בין ישראל לפלסטינים כפי ששורטט על ידי הנשיא אובמה .  יצוין כי בהצהרה לא נרשמה התייחסות מפורשת לגבולות 67' .  כמו כן ,  מוסיפים נציגי הקוורטט לחפש פתרון לקונפליקט הערבי-ישראלי על בסיס החלטות האו"ם 242 ו-338 ,  עקרונות ועידת מדריד שכוללים שטחים תמורת שלום ,  מפת הדרכים והסכמים קודמים בין הצדדים .  בהצהרה ,  הדגיש הקוורטט את מחויבותו לשלום בר קיימא במזרח התיכון ,  ואת חשיבות יוזמת השלום הערבית .
 שגריר ישראל באו"ם ,  רון פרושאור ,  העריך בשיחה עם וואלה !  חדשות כי ישראל תיענה להצעת הקוורטט . " זו המסגרת שאפשר לחזור איתה ללא תנאים מוקדמים ,  ותקוותי היא שאחרי החגים המשא ומתן בין הצדדים יתחיל ",  אמר .  מנגד ,  הפלסטינים מתחו ביקורת על הצעת הקוורטט בטענה שהיא  " חסרה ".  שר החוץ הפלסטיני ,  ריאד אל-מאלכי ,  הדגיש כי ההצעה אינה כוללת , " קריאה לישראל להפסיק את הבנייה בהתנחלויות ולסגת לגבולות 67' ". 
 ( עדכון ראשון :  19:22 ) 

מהנאומים להצעת הקוורטט :  סוף שבוע היסטורי באו"ם
מנאומו הפרו-ישראלי של אובמה  ( "שלום לא דרך החלטות של האו"ם ")  ,  דרך דברי נתניהו  ( "בוא נדבר דוגרי ")  ועד למתווה שהציג הקוורטט  ( "הסכם בתוך שנה ")  - השתלשלות האירועים בעצרת הכללית

