פיוס עם סנגל , " חימום היחסים "  עם מאלי :  ביקור נתניהו בליבריה
ראש הממשלה הגיע לביקור של יממה אחת במונרוביה ,  שם השתתף בוועידת מדינות מערב אפריקה ונועד עם 11 מנהיגים .  בנאומו בפני ועידת הפסגה ,  קרא נתניהו : " ישראל חוזרת לאפריקה ואפריקה חוזרת לישראל "
 ראש הממשלה בנימין נתניהו נועד היום  ( ראשון )  במונרוביה ,  בירת ליבריה ,  עם נשיא מאלי איברהים בובקר קייטה  העומד בראש מדינה מוסלמית שעמה אין לישראל יחסים דיפלומטיים .  במהלך הפגישה ,  בשולי פסגת הוועידה הכלכלית של מדינות מערב אפריקה ECOWAS ,  סיכמו שני המנהיגים על  " חימום היחסים "  בין ירושלים לבמאקו .  
בנוסף לכך ,  נתניהו נועד עם נשיא סנגל מאקי סאל ,  והשניים הודיעו רשמית על סיום המשבר המדיני בין המדינות .  זאת ,  לאחר כחצי שנה של מתיחות ביחסים בעקבות תמיכתה של סנגל בהחלטה 2334 של מועצת הביטחון של האו"ם ,  שאותה הגישה המשלחת הסנגלית יחד עם ניו זילנד .  ההחלטה התקבלה בשנה שעברה וגינתה באופן חריף את מדיניות ההתנחלויות של הממשלה הישראלית .
 עוד בוואלה !  NEWS:קטטה פרצה בין מאבטחי נתניהו ונשיא טוגו ;  פגישת המנהיגים נדחתהביקור היסטורי :  נתניהו בדרך לוועידת פסגה במערב אפריקה 
בפגישה עוד סוכם כי ישראל תשיב באופן מידי את שגרירה לסנגל ,  וכי דקאר תתמוך במועמדותה של ישראל כמשקיפה באיחוד האפריקני .  מעבר לכך ,  שתי המדינות יחדשו פרויקטים משותפים שהושהו בעקבות המתיחות האחרונה ויקדמו שיתוף פעולה נוסף בתחומי הביטחון והחקלאות .  כמו כן ,  נתניהו הזמין את שר החוץ של סנגל מנקור נדיאיי לחדש את ההכנות לביקורו בישראל ,  שהושהה גם כן בעקבות המשבר .
 נתניהו נועד גם עם נשיא טוגו פאורה גנסינגבה ,  לאחר קטטה שפרצה בין מאבטחיו של ראש הממשלה למאבטחים של עמיתו .  העימות ,  שלטענת עדי ראייה פרץ כאשר מאבטחיו של נתניהו סירבו לתת לכל מאבטחיו של הנשיא להיכנס לחדר פגישה ,  הביא לדחייתה ביותר משעה .  התקרית מגיעה ,  בין היתר ,  על רקע ביקורו המתוכנן של נתניהו בטוגו באוקטובר הקרוב ,  במסגרת ועידה שתוקדש ליחסי אפריקה וישראל ותכנס נציגים מ-25 מדינות .  
בשולי הוועידה ,  נפגש נתניהו גם עם שרת החוץ של האיחוד האירופי פדריקה מוגריני ודן עמה במאמצים לקידום המשא ומתן בין ישראל והפלסטינים ,  ועם נשיא ECOWAS ,  הדיפלומט מרסל דה סוזה מבנין .  פגישות נוספות נערכו בין נתניהו לנשיאת ליבריה המארחת אלן ג'ונסון-סירליף ,  נשיא גאנה נאנה אקופו-אדו ,  נשיא גינאה אלפה קונדה ,  נשיא קייפ ורדה ז'ורז'ה קרלוש פואוסקה ,  נשיא גמביה אדאמה בארוו ,  נשיא חוף השנהב אלסאן וואטארה ,  נשיא סיירה לאון ארנסט קורומה ונשיא בורקינה פאסו רוש קאבורה .  
נשיאי גינאה-ביסאו ,  ניגריה וניז'ר  שלושת המדינות היחידות שעם נציגיהם לא נפגש נתניהו באופן נפרד  כלל לא נכחו בוועידה .  נתניהו ,  שהגיע לליבריה ליממה אחת בלבד וישוב הלילה לישראל ,  נאם בפני הוועידה במונרוביה ,  והפך בכך למנהיג הלא-אפריקני הראשון לשאת דברים בפסגת ECOWAS .  
בנאומו הוא אמר כי  " זה היה חלום לבוא לכאן ,  לארגון הזה במערב אפריקה .  ישראל חוזרת לאפריקה ואפריקה חוזרת לישראל ".  לדברי נתניהו ,  בצל הסכמים לשיתוף פעולה בתחומי האנרגיה ובתחומים נוספים , " אני מאמין בפוטנציאל של אפריקה ,  בהווה ובעתיד .  בין אפריקה לישראל קיימת זיקה טבעית ,  ההיסטוריה שלנו דומה .  משימתה של ECOWAS היא לחזק את השלום והשגשוג באמצעות רתימת המשאבים העצומים שבאפריקה ".  

פיוס עם סנגל , " חימום היחסים "  עם מאלי :  ביקור נתניהו בליבריה
ראש הממשלה הגיע לביקור של יממה אחת במונרוביה ,  שם השתתף בוועידת מדינות מערב אפריקה ונועד עם 11 מנהיגים .  בנאומו בפני ועידת הפסגה ,  קרא נתניהו : " ישראל חוזרת לאפריקה ואפריקה חוזרת לישראל "
 
