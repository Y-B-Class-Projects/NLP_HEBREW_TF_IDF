 " נוני מנסה להפיל שלטון ":  תולדות היחסים העכורים בין נתניהו למוזס
הדיווח שלפיו השניים שוחחו על שינוי הקו הלוחמני ב"ידיעות אחרונות "  תמורת צמצום פעילות  " ישראל היום "  הגיע אחרי תקופה עכורה בין השניים .  מאז הבחירות הגביר ראש הממשלה את מתקפתו נגד איש העסקים ,  ואמר כי הוא  " לא בוחל באמצעים נגדו ונגד רעייתו "
 הפרטים החדשים על חקירת ראש הממשלה בנימין נתניהו שלפיהם מו"ל  " ידיעות אחרונות "  נוני מוזס קיים שיחה עם נתניהו ,  ובה הציע מוזס לרכך את הקו התקיף נגד נתניהו ,  הציפו מחדש את המאבק היצרי בין נתניהו למוזס .  המאבק לא החל ערב הבחירות האחרונות ,  ולא קשור רק ל"ישראל היום ",  אך קשה להתעלם ממתקפות נתניהו מאז הבחירות נגד מוזס .
" הגיע הזמן לשים את הדברים על השולחן ",  אמר נתניהו בערב הבחירות האחרונות בחודש פברואר 2015 . " הגורם המרכזי שעומד מאחורי גל ההכפשות נגדי ונגד רעייתי הוא נוני מוזס ,  המוציא לאור של העיתון 'ידיעות אחרונות' ואתר האינטרנט ynet .  הוא אינו בוחל באמצעים כדי להפיל את שלטון הליכוד בראשותי ,  לסגור את עיתון 'ישראל היום' ולהשיב את השליטה הדורסנית של 'ידיעות אחרונות' בעיתונות הכתובה ".  
עוד אמר נתניהו אז כי  " איש עסקים רב זרועות בתקשורת מנהל מסע הכפשות שיטתי נגד ראש ממשלה מכהן ,  כדי להחליף שלטון בישראל ,  למען אינטרס עסקי מובהק ורווח כספי אישי ". 
עוד בוואלה !  NEWS:דיווח :  איש העסקים בלב חקירת נתניהו - מו"ל ידיעות אחרונותיועצו לשעבר של נתניהו :  מעדיף את מעמדו הפוליטי על פני הציבור 
זו הייתה הפעם הראשונה שבה נתניהו הכריז מאבק נגד מוזס באופן פומבי כל כך .  המתקפות של ראש הממשלה הלכו והתעצמו .  חודש אחרי כתב נתניהו בפייסבוק סטטוס נוסף נגד מוזס בטענה כי הוא  " מוביל קמפיין מתוזמן ומתוזמר נגד הליכוד ונגדי ,  תוך שיתוף פעולה אינטנסיבי עם ארגונים ועמותות שפועלים למטרה זאת בתמיכת טייקונים מהארץ ומהעולם וכן בתמיכת ממשלות ".  הוא הוסיף כי  " הציבור צריך לדעת את האמת :  נוני מוזס מוביל את הקמפיין נגד הליכוד ונגדי מתוך אינטרס עסקי ,  במטרה להחזיר את המונופול המסוכן והלא ? דמוקרטי שאפיין את עיתונו ועסקיו בעבר ". 
במאי 2015 האשים שוב נתניהו את מוזס ב"מתקפות והכפשות חסרות שחר ".  זאת אחרי שהעיתון פרסם כי מנכ"ל משרד התקשורת עו"ד שלמה פילבר ,  שהיה אז מועמד לתפקיד ,  כתב מאמר שנכתב לפני 20 שנה ,  שבו הביע הזדהות עם תיאוריות קונספירציה שלפיהן יגאל עמיר איננו רוצחו של ראש הממשלה יצחק רבין . " מוזס וקבוצת 'ידיעות אחרונות' חזרו לסורם ",  כתב נתניהו . " הפעם מיועדות ההשמצות לפגוע בי בתפקידי כשר התקשורת ,  תחום שבו לנוני מוזס ולקבוצת 'ידיעות' יש אינטרסים עסקיים ואישיים רבים ,  חלקם גלויים וחלקם סמויים מן העין ".  לדברי נתניהו , " השיטה נותרה אותה השיטה :  טענות שווא עליי ועל סביבתי ,  יום אחרי יום ,  שקר אחרי שקר ,  עיוות אחר עיוות ".  
בקיץ 2015 התראיינה שרה נתניהו ,  רעייתו של ראש הממשלה ,  למגזין  " נשים ",  ותקפה באופן ישיר את מוזס והעיתון שבבעלותו : " במשך שנים המו"ל של 'ידיעות אחרונות' פועל להשחית את דמותי ",  אמרה נתניהו . " אנשים שפוגשים אותי לראשונה מתקשים להאמין שזוהי אותה אישה שהם קוראים עליה בעיתון או שומעים עליה באמצעי תקשורת אחרים שאליהם מושרש הרעל ". 
ביולי אשתקד נרשם סיבוב נוסף בעימות נתניהו-מוזס אחרי שידיעות אחרונות פרסם ידיעה שבה נטען כי ביקור הזוג נתניהו באפריקה הוא  " מהיקרים אי פעם של ראש ממשלה ישראלי בחו"ל ".  בעמוד הפייסבוק של הליכוד פורסם בתגובה פוסט  שגם נתניהו שיתף בעמוד הפייסבוק שלו  שבו נטען כי  " נוני מוזס ו'ידיעות אחרונות' חזרו לסורם .  בפעם הראשונה מזה עשרות שנים מגיע ראש ממשלה ישראלי לביקור היסטורי ביבשת אפריקה .  ב'ידיעות אחרונות' מבינים שהקשקוש על 'בידוד מדיני' כבר לא מחזיק מים .  אז מה עושים ?  ממציאים ספין חדש על 'מסע תענוגות' לאפריקה ,  תוך ניפוח היסטרי ושקרי של סכום ההוצאות ".   

" נוני מנסה להפיל שלטון ":  תולדות היחסים העכורים בין נתניהו למוזס
הדיווח שלפיו השניים שוחחו על שינוי הקו הלוחמני ב"ידיעות אחרונות "  תמורת צמצום פעילות  " ישראל היום "  הגיע אחרי תקופה עכורה בין השניים .  מאז הבחירות הגביר ראש הממשלה את מתקפתו נגד איש העסקים ,  ואמר כי הוא  " לא בוחל באמצעים נגדו ונגד רעייתו "
 
