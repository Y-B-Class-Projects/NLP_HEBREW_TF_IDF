צו השעה :  חשיבותו של נאום המורשת
זה שנות דור אני ממתין בחוסר סבלנות ל"נאום המורשת "  שנשא בנימין נתניהו ביום רביעי בכנס הרצליה .  
וזה לא היה נאום סגפני .  שום דבר ברוח צ'ה גווארה .  אולי אפילו היה הנאום מתקתק משהו ,  כדי לא להרתיע את הנוער ,  שנפשו יוצאת כל קיץ לחו"ל ולמותרות ,  עם ההורים ובלעדיהם .
 אך הוא אמר את העיקר :  כדי לשרוד כאן לא צריך להסתובב ליד מגדל אייפל וברכבת התחתית של ניו יורק ,  אלא ללעוס חמציץ ביום חם במורד ההר מזכרון יעקב למעגן מיכאל ;  וכדי לדעת שכדאי לנו ,  יש לאהוב בגוף ובנפש מתחת לעץ ,  בין פסגת הר הצופים בדרך האלכסון אל גת שמנים ,  ובכל אתר ואתר בארץ הקטנה אך הייחודית הזאת .
 אמי אורה חזרה והזכירה את הטיול שבו השתתפה כתלמידת הגימנסיה העברית הרצליה ,  ממזרח לירדן ,  כחוויה עמוקה שנשאה בליבה עד יומה האחרון ;  ואני מעוגן בארץ הזאת גם בגלל מחנות הנוער באפיקים בסמוך למוצא הכנרת ,  וכפר רופין שעל גדות הירדן ,  וצאלים ,  שנחשב פעם לקיבוץ בנגב הפרוע והמרוחק .
 זה נעלם ,  ונתניהו הבטיח להחזיר את הדור הצעיר אל ארץ אבותיו .  לא במקום ההנאה האישית ,  אבל כערך של הזדהות .  
כמה דובר על כך עם ראשי תנועת העבודה ,  ראשי ממשלה כשרי חינוך ,  וכולם אמרו  " כן ,  כן "  ועשו  " כלום ,  כלום ".  עכשיו יש הבטחה .  אולי יהיה גם תקציב .  ההכרעה תהיה במבחן התוצאה .
 הניסיון להחזיר את הנוער אל מקורותיו אינו קל כלל ועיקר .  הוא עומד בניגוד למגמה ,  שישראל חייבת להשתלב גם בה ,  והיא הגלובליזציה .  
בלעדיה תיגרר המדינה מאחור כמדינה מפגרת ;  עימה היא עלולה להישאר ללא טובי בניה .  
זו הסוגיה שמונחת לפנינו :  כיצד לייצר בארץ היי ? טק ברמה אמריקנית ולגרום לעוסקים במלאכה להישבע בשמה של ראש פינה ולא להיתפס לחיים הנוחים בקליפורניה ? 
ברור שילדינו ונכדינו במדינת ישראל הם יהודים ,  אבל רבים מהם קרובים יותר בהלך רוחם ובמחשבתם לצעיר אמריקני בהרווארד מאשר לאח כתום בישיבת ההסדר בעלי ,  שלא לדבר על חרדי במאה שערים בירושלים .
 ההתמודדות הזאת אינה חדשה .  
ש"י עגנון הבחין בה בראשית המאה ה ? 20 כשעמד על הבחירה בין ירושלים לבין יפו ,  גרעינה של תל אביב ,  ב"תמול שלשום ".  
ההתמודדות מתקיימת בתוך הציונות ובינה לבין מתחריה ,  ובעיקר בין העם היהודי בישראל לבין שאר העולם הטכנולוגי המפותח .
 לא נחוצה הכרעה .  דרוש איזון .  אבל יש לפחות הכרזה בכיוון הנכון .
 
צו השעה :  חשיבותו של נאום המורשת
nan
