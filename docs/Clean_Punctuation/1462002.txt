אבו מאזן : " נתניהו לא מאמין בשלום "
 יו"ר הרשות הפלסטינית טוען שנתניהו  " אינו מעוניין להפסיק את הבנייה בהתנחלויות "  וקרא לעולם ללחוץ על ישראל למלא את התחייבויותיה
יו"ר הרשות הפלסטינית אבו מאזן אמר אמש  ( שלישי )  כי ראש הממשלה הנבחר בנימין נתניהו לא האמין בפתרון שתי מדינות לשני עמים ולא מילא אחר הסכמים שנחתמו בין הרשות לישראל .  אבו מאזן הוסיף ואמר כי נתניהו  " אינו מעוניין להפסיק את הבנייה בהתנחלויות ".  לדבריו , " על הפלסטינים לומר לעולם כי נתניהו אינו מאמין בשלום ,  אז כיצד אפשר לשתף פעולה עמו ?  עלינו להעביר את הכדור למגרש העולמי במטרה שמדינות העולם ילחצו עליו ".  
" אנחנו מצידנו מילאנו את כל התחייבויותינו במפת הדרכים ",  הוסיף יו"ר הרשות . " כעת על העולם להבהיר מהן התחייבויותיה של ישראל בנושא זה ועליה למלא אחריהן .  הרי אם לא היינו ממלאים אחר החלק שלנו ,  העולם היה כופה עלינו לעשות זאת ",  ציין .  לדבריו ,  ישראל חייבת להפסיק את הבנייה בהתנחלויות ולהסיר מחסומים .
 בראיון לרשת BBC בערבית הבטיח אבו מאזן כי ידון עם נתניהו בתהליך השלום ואם יחוש שראש הממשלה הנבחר מחויב לתהליך השלום ,  הוא יהיה מוכן לנהל עימו ועם ממשלתו שיחות שלום . " הסוגיה הפלסטינית היא סוגיה פוליטית ולא כלכלית ",  עקץ את נתניהו . " זאת למרות הקשיים הכלכליים שמהם סובל העם הפלסטיני ".  הוא חזר ואמר כי אין בכוונת הרשות לדון עם ממשלה ישראלית שלא תאמין בפתרון שתי המדינות .
 
אבו מאזן : " נתניהו לא מאמין בשלום "
 יו"ר הרשות הפלסטינית טוען שנתניהו  " אינו מעוניין להפסיק את הבנייה בהתנחלויות "  וקרא לעולם ללחוץ על ישראל למלא את התחייבויותיה

