בית הדין לפרקליטי עובדת המעון לשעבר :  תקנו את התביעה נגד שרה נתניהו
השופט לא קיבל החלטה אם רעיית ראש הממשלה היא נתבעת בתיק ,  אך הורה לעורכי דינה של שירה רבן להבהיר אם נתניהו הייתה מעסיקתה ולהסיר  " כינויים מעליבים ",  כמו  " שפחה "
 בית הדין האזורי לעבודה בירושלים הורה היום  ( שלישי )  לפרקליטי עובדת מעון ראש הממשלה לשעבר שירה רבן לתקן את כתב התביעה נגד שרה נתניהו בהתאם לביקורת שנמתחה בדיון הקודם .  עם זאת ,  לא התקבלה החלטה אם נתניהו צד בתיק .  
השופט אייל אברהמי כתב בהחלטתו כי לא ברור אם מבחינת התובעים נתניהו הייתה המעסיקה של רבן ,  וקבע כי יש לתקן את הנוסח - להשמיט תיאורים הנוגעים לתקופה שלאחר עזיבתה של רבן וקבע כי  " נכון שלא לכנות עובדות אחרות בכינויים מעליבים ",  כמו  " שפחה ". 
רבן הועסקה במעון מספטמבר ועד לראשית אוקטובר .  עורכי דינה של נתניהו מכחישים את הטענות שהועלו בכתב התביעה ,  שהוגש בחודש שעבר .  השופט אמר בדיון הקודם כי כתב התביעה  " נועד לאוזניים אחרות ולא רק להליך הזה ".  פרקליטיה של רבן ,  עו"ד נעמי לנדאו ועו"ד אורן גרוס ,  אמרו כי מדובר בביטוי שבו השתמשה רבן בעצמה כדי לתאר את הנעשה במעון .  
בריאיון לחדשות 2 ביום שבת ,  אמרה רבן כי נתניהו נהגה  " להשתולל ",  כהגדרתה ,  ולנופף בידיה כשזעמה על דברים שלא היו לרוחה בעבודת הניקיון במעון ואף כינתה אותה במקרה אחד  " גוש של כלום ".  לדבריה , " אני לא יודעת מה היה קורה אם הייתי נשארת שם עוד שנייה ". 
רבן סיפרה עוד על מקרה שבו אמרה לה נתניהו כי עליה לרכוש עבורה גרביונים לאחר שכמה זוגות התרחבו בכביסה .  לדבריה ,  נתניהו ציינה בפניה כי עובדת אחרת במעון יודעת לעשות זאת מבלי שתצטרך לקבל הוראה מפורשת .  בכתב התביעה שהוגש בחודש שעבר ,  על סך 225 אלף שקל כפיצויים ,  כונתה רבן  " שפחה ",  ביטוי שיוחס גם לעובדות נוספות במעון .  

בית הדין לפרקליטי עובדת המעון לשעבר :  תקנו את התביעה נגד שרה נתניהו
השופט לא קיבל החלטה אם רעיית ראש הממשלה היא נתבעת בתיק ,  אך הורה לעורכי דינה של שירה רבן להבהיר אם נתניהו הייתה מעסיקתה ולהסיר  " כינויים מעליבים ",  כמו  " שפחה "
 
