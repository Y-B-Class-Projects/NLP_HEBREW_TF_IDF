עם הספק של חוק אחד ונאומי בכורה :  הכנסת הקצרה בתולדות המדינה
כל אחד מ-74 הח"כים שהצביעו בעד החוק לפיזור הכנסת ,  חשב שמיותר ללכת לבחירות .  את הרכבים החדשים הם לא הספיקו לקבל ,  ובאופן אירוני במליאה נישאו בעיקר נאומי בכורה . " זה אחד הרגעים המבישים בחיי הפוליטיים ",  אמר ח"כ מש"ס ודבריו סיפרו את הסיפור כולו
120 חברי הכנסת שהצביעו אמש  ( רביעי )  בעד או נגד פיזור הכנסת ,  נכנסו לספרי ההיסטוריה של ישראל .  לראשונה בתולדות המדינה ,  חברי הכנסת שהושבעו לתפקידם חודש קודם ,  הצביעו על פיזור הכנסת ה-21 ועל יציאה מחדש לבחירות . " זה אחד הרגעים המבישים בחיי הפוליטיים ",  אמר ח"כ יעקב מרגי מש"ס .  ודבריו סיפרו את הסיפור כולו .  
כל אחד מ-74 הח"כים שהצביעו בעד החוק לפיזור הכנסת ,  חשבו שמיותר ללכת לבחירות אבל הצביעו בעד .  רגע אחרי ההצבעה ,  חברי הכנסת ,  מרביתם עוד מכירים את נבכי הפוליטיקה והעבודה הפרלמנטרית ,  סיננו תגובות כמו  " בלתי נתפס "  ו"הזייה ".  והתגובות האלה לא נשמעו בחלל ריק .  
עוד בוואלה !  NEWS:מאות מיליוני שקלים בחודש :  המדינה נערכת לבחירות ב-17 בספטמברנתניהו תקף : " ליברמן חלק מגוש השמאל ,  הוליך שולל את הבוחרים"ליברמן : " הליכוד נכנע לחרדים ";  יהדות התורה : " תירוץ מקומם "  
הכנסת ה-21 היא הקצרה ביותר בתולדות הכנסת לדורותיה .  מי שנשאה עד כה בשיא הלא מחמיא של הכנסת הקצרה הייתה עד כה הכנסת הרביעית שנמשכה שנה ותשעה חודשים .  באותה כנסת עמד בראשות הממשלה דוד בן-גוריון ולמפא"י בראשותו היו 47 מנדטים .
 בעת כהונת כנסת זו הודיע בן-גוריון על לכידתו של הפושע הנאצי אדולף אייכמן ,  וחודשים ספורים לאחר מכן בישר שישראל מקימה כור גרעיני .  אחריה בשיאי הכנסת הקצרה ביותר מגיעה הכנסת ה-19 עם 784 ימי כהונה והכנסת הראשונה עם 917 ימים .  
בכנסת ה-21 היוצאת ,  לא קודמה חקיקה ,  לא הוקמו ועדות קבועות ואפילו עוד לא חולקו הרכבים החדשים לחברי הכנסת .  החוק היחיד שאושר במליאה הוא החוק לפיזור הכנסת ובאופן אירוני ,  במליאה נישאו בשבועות האחרונים בעיקר נאומי בכורה ,  גם רגע לפני פיזורה .  
בעקבות אישור ההצעה לפיזור הכנסת ,  אזרחי ישראל ילכו לקלפי בפעם השנייה - ב-17 בספטמבר .  סביב התאריך התנהל בימים האחרונים ויכוח פוליטי ,  לאור עמדת יהדות התורה ,  ש"ס ואיחוד מפלגות הימין שסירבו שהבחירות ייערכו בחודש אלול שבו הישיבות והכוללים פותחים את שנת הלימודים .  במקום זאת ,  הן הציעו לקיים את הבחירות ב-27 באוגוסט או לכל המאוחר ב-3 בספטמבר .  בישראל ביתנו התנגדו נחרצות בשל החשש מכך כי אחוז ההצבעה אצל החילונים יהיה נמוך לאור חופשות הקיץ .  לבסוף ,  כל הסיעות הסכימו על תאריך זה .  במשרד האוצר אמרו בימים האחרונים כי עלות בחירות נוספות מוערכת בכ-600 מיליון שקל .  זאת ,  בנוסף לעלות יום שבתון נוסף למשק בגובה 1.1 מיליארד שקלים .  

עם הספק של חוק אחד ונאומי בכורה :  הכנסת הקצרה בתולדות המדינה
כל אחד מ-74 הח"כים שהצביעו בעד החוק לפיזור הכנסת ,  חשב שמיותר ללכת לבחירות .  את הרכבים החדשים הם לא הספיקו לקבל ,  ובאופן אירוני במליאה נישאו בעיקר נאומי בכורה . " זה אחד הרגעים המבישים בחיי הפוליטיים ",  אמר ח"כ מש"ס ודבריו סיפרו את הסיפור כולו

