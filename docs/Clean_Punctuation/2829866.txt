 " מי שמעוניין לקרוא השמצות כנגד רה"מ - שיקרא ידיעות אחרונות "
 בעיתון ישראל היום מגיבים לעתירה להפסיק את פעילותו בגין תעמולת בחירות לנתניהו ,  איך לא ,  במתקפה כנגד המתחרים תוך שהם מגייסים לטובתם ציטוטים של נשיאת מועצת העיתונות דליה דורנר ;   " אין בכוונתנו לשנות את עמדת העיתון "
 בעיתון ישראל היום מגיבים היום  ( ראשון )  לעתירה שהוגשה נגדם לוועדת הבחירות המרכזית ,  הדורשת את הפסקת הפצתו בגין תעמולת בחירות אסורה לטובת ראש הממשלה בנימין נתניהו .  העתירה הוגשה על ידי עו"ד שחר בן מאיר ,  ויו"ר וועדת הבחירות סלים גו'בראן צפוי להכריע בה בימים הקרובים .  
בישראל היום דוחים את הדברים על הסף ומכנים את העתירה  " בקשה סנסציונית ורודפת פרסום ,  המשוללת כל יסוד עובדתי ומשפטי ".  בתשובה מובאים דבריה של כב' שופטת בית המשפט העליון  ( בדימוס )  ,  דליה דורנר ,  לפיהם  " זה טוב מאוד שיש מי שמגן על ראש הממשלה ,  וכמובן יש גם את מי שתוקף אותו  ..  .  העיקר שלא מדברים אצלנו בקול אחד ,  וטוב שיש עיתון כמו ישראל היום ,  שלעומתו ידיעות ".  בעיתון אומרים כי  " ישראל היום  " איננו מפרסם תעמולת בחירות אסורה ,  אלא מבטא השקפת עולם של חלק נכבד מהציבור בישראל .  מי שמעוניין לקרוא השמצות כנגד הליכוד וראש הממשלה - רשאי לקרוא  " ידיעות אחרונות ".  מי שמעוניין בהשקפת עולם אחרת ,  מאוזנת יותר ,  רשאי לקרוא  " ישראל היום ",  כך בתשובה שהוגשה באמצעות עוה"ד דורי קלגסברד ,  אמיר שרגא ודון סוסנוב .  
עוד מתייחסים בעיתון לחוות הדעת שצורפה לעתירה ,  אותה חיברה חוקרת התקשורת ,  ענת באלינט . " מעיון בפרטי השכלתה עולה כי התארים האקדמיים שלה הם בתחום הפסיכולוגיה החברתית ולא בתחום התקשורת ",  נכתב בתגובה . " אין לבאלינט מומחיות פורמלית כלשהי בתקשורת או במשפט ,  אלא רק בפסיכלוגיה ".  עוד נטען כי באלינט חוטאת בניגוד עניינים כיוון שהיא כותבת עבור עיתוני קבוצת הארץ .  
מוקדם יותר היום הגיבו גם אנשי מפלגת הליכוד לעתירה ,  וגם הם שללו אותה על הסף . " ישראל היום הוא עיתון מסחרי שמונחת בבסיסו השקפת עולם מסוימת ,  במקרה שלנו השקפת עולם ימנית ",  נכתב  . " הפרסומים מתארים את המציאות הישראלית כפי שהיא נתפסת בעיני הכותבים ,  בהגינותם וביושרם המקצועי ". 
גם בליכוד התייחסו באופן ישיר לחוות הדעת של באלינט ,  ותהו ,  מבלי לומר זאת במפורש - מדע לא התייחסה לאופן הסיקור של נתניהו בעיתון ידיעות אחרונות . " מדוע לא חקרה המומחית לתקשורת את השאלה האם הסיקור של אמצעי תקשורת אחרים בישראל ביחס לנתניהו הינו בגדר דיווח עיתונאי העומד בעקרונות המקובלים של עבודה עיתונאים בשדה התקשורת ?  ",  נכתב . " האופן שבו 'ישראל היום' מסקר את נתניהו מוסיף הרבה גוונים של אמת לסיקורים הצהובים אודות ראש הממשלה בחלק מאמצעי התקשורת ".   

" מי שמעוניין לקרוא השמצות כנגד רה"מ - שיקרא ידיעות אחרונות "
 בעיתון ישראל היום מגיבים לעתירה להפסיק את פעילותו בגין תעמולת בחירות לנתניהו ,  איך לא ,  במתקפה כנגד המתחרים תוך שהם מגייסים לטובתם ציטוטים של נשיאת מועצת העיתונות דליה דורנר ;   " אין בכוונתנו לשנות את עמדת העיתון "
 
