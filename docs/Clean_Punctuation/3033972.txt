ברק : " אם ימליצו על אישום נגד נתניהו  הוא צריך להודיע על נבצרות "
 ראש הממשלה לשעבר התארח בתכנית הריאיונות וואלה !  Talk עם יעקב אילון ותקף את ראש הממשלה . " במדינה מתוקנת הוא לא יכול להמשיך ",  אמר - והוסיף עקיצה : " גם אני אוהב לעשן סיגר לפעמים ,  ההבדל הוא שאני קונה אותם ".  הריאיון המלא - במגזין סוף השבוע
אהוד ברק ,  לשעבר ראש הממשלה ושר הביטחון ,  הפך באחרונה לקול אופוזיציוני לוחם נגד ראש הממשלה בנימין נתניהו .  ציוץ אחר ציוץ ,  טוען ברק כי שומרי הסף נרדמו בשמירה ,  וכי נתניהו צריך להתפטר בהקדם . " ראש הממשלה לא יכול לתפקד כשעוסקים בהגשת כתב אישום נגדו .  ואם יומלץ להעמידו לדין  עליו להודיע על נבצרות ",  אמר בריאיון ליעקב אילון במסגרת התכנית וואלה !  Talk ,  שיפורסם במלואו במגזין סוף השבוע של וואלה !  NEWS .
" במדינה מתוקנת ,  הוא לא יכול היה להמשיך ",  קובע ברק על נתניהו . " ראינו את המפכ"ל אומר שהמשטרה בישורת האחרונה ,  אז אני אומר שהמשטרה צריכה לתבוע בשם זכות הציבור לדעת אם המשטרה בסיכום עבודתה מוצאת שיש פה חומר שמצדיק הגשת כתב אישום .  במידה וזה המצב ,  ואם האוזן המוזיקלית שלי שומעת נכון ,  אז זה מה שמפכ"ל המשטרה אומר לנו ". 
לדברי ברק ,  המפכ"ל רוני אלשיך לא יכול להתחמק מקבלת הכרעה ,  ואילו נתניהו צריך לקבל אחריות . " אסור למשטרה להתחמק מלהמליץ להעמיד לדין או לא .  במידה ויש המלצה להגיש כתב אישום ,  נתניהו צריך להודיע שנבצר ממנו .  כולנו מאחלים לו שזה יהיה לתקופה קצרה ותוכח חפותו .  הוא עדיין נהנה מחזקת החפות גם אם יחליטו להגיש כתב אישום .  ראש ממשלה איננו יכול לתפקד כאשר עוסקים בהגשת כתב אישום נגדו על התנהגותו האישית .  זה לא אנושי לדרוש ממנו .  אני חשבתי בעבר שזה לא סביר ,  ואני חושב שהיום זה לא סביר ". 
לקריאה נוספת:אהוד ברק : " חובה לחקור את פרשת הצוללות ;  אמון הציבור חיוני"אהוד ברק תוקף את היועמ"ש : " אובדן מצפן בטיפול בפרשות ביביגייט"ברק תוקף את נתניהו : " התערבותו בארצות הברית פגעה בהסכם הסיוע "  
נכון להיום ,  לא נקבע ממלא מקום לנתניהו למקרה של נבצרות . " מדינה לא מנוהלת על ידי אדם אחד ",  אמר ברק . " ממנים ממלא מקום ,  בכל ממשלה נורמלית היה תמיד ממלא מקום .  כך כשגומרים את זה ,  יכול להיות שזה ייקח חודש יכול להיות 60 יום ,  הוא חוזר אם הכול נקי או נשאר בחוץ אם מסתבר שהוא לא יכול להמשיך ". 
בנושא בוער אחר ,  עקץ ברק את נתניהו על חיבתו לסיגרים . " זה לא רק של ראשי ממשלה .  יש אנשים שאוהבים לעשן סיגר וזה טוב .  אני אוהב לעשן סיגר לפעמים ,  ההבדל הוא שאני קונה אותם ".  לדבריו , " קיבלתי לפני 20 שנה סיגרים מאולמרט ,  ויכול להיות שאיזה חבר מגיע לפעמים ומביא חפיסה ,  אבל אני לא רואה בזה בעיה .  אם כל מה שביבי היה מקבל זה סיגר מפעם לפעם מאיזה חבר ,  זה לא היה מטריד אף אחד ".  
וואלה !  Talk היא תכנית ראיונות חדשה עם יעקב אילון .  בכל שבוע נארח דמות משפיעה ומסקרנת לשיחה מעניינת אחד על אחד .  השבוע  אהוד ברק מדבר על הכול ,  וגם מצייץ .  הצטרפו אלינו לריאיון המרכזי של סוף השבוע באתר ובאפליקציית וואלה !  NEWS .  

ברק : " אם ימליצו על אישום נגד נתניהו  הוא צריך להודיע על נבצרות "
 ראש הממשלה לשעבר התארח בתכנית הריאיונות וואלה !  Talk עם יעקב אילון ותקף את ראש הממשלה . " במדינה מתוקנת הוא לא יכול להמשיך ",  אמר - והוסיף עקיצה : " גם אני אוהב לעשן סיגר לפעמים ,  ההבדל הוא שאני קונה אותם ".  הריאיון המלא - במגזין סוף השבוע

