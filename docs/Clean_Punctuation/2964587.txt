הפלסטינים דחו את הצעת נתניהו לפגישה : " מתחבא מאחורי מסך עשן "
 בתגובה להצעת רה"מ לשיחות בפריז ,  במקומה של ועידת השלום הצרפתית ,  טען ראש הממשלה הפלסטיני כי הוא  " מנסה לקנות זמן ".  ראש ממשלת צרפת הבהיר כי  " נקבל שיח ישיר ",  אך טען כי המצב לא מאפשר זאת
ראש הממשלה הפלסטיני ראמי חמדאללה דחה אתמול  ( שלישי )  את הזמנתו של ראש הממשלה בנימין נתניהו לפגישה בילטראלית בארמון האליזה בחודש הבא ,  במקום ההשתתפות בוועידת השלום הצרפתית .  על פי הדיווח בעיתון הערבי  " א-שרק אל-אווסט "  היוצא לאור בלונדון ,  גורמים פלסטיניים נוספים דחו גם אפשרות של פגישה בקהיר .  
זאת ,  בעקבות פגישתו של חמדאללה עם ראש ממשלת צרפת ,  מנואל ואלס ,  שהשלים ביקור שארך שלושה ימים בישראל וברשות הפלסטינית ,  במטרה לקדם את היוזמה הצרפתית .  נתניהו כבר הכריז על דחייתו את היוזמה ,  וטען כי יש לקדם את תהליך השלום במשא ומתן ישיר ללא תנאים .
 עוד בוואלה !  NEWS :" משלחת ישראלית הגיעה לקהיר לתאם פגישה בין נתניהו לאבו מאזן"נתניהו : " מוכן לנסוע מחר לפריז למו"מ ישיר עם אבו מאזן"לאחר שנדחתה :  ועידת השלום הצרפתית תתכנס בפריז בתחילת יוני 
אלא שמשרד החוץ הפלסטיני טען כי נתניהו מנסה  " להתחבא מאחורי מסך עשן ולייפות את סירובו ליוזמה הצרפתית ".  חמדאללה בירך על היוזמה הצרפתית ,  וטען כי נתניהו רק  " מנסה לקנות זמן ".  לדבריו , " אנחנו חייבים למהר .  הזמן עובר במהירות .  פתרון שתי המדינות נעלם ".  הוא הוסיף כי דרישת הפלסטינים להקפאת הבנייה בהתנחלויות לפני תחילתו של משא ומתן  " אינה תנאי מקדים ,  אלא דרישה שמופיעה בכמה אמנות שאושרו ואושררו על ידי הקהילה הבינלאומית ".  
בפגישה עם חמדאללה ,  ואלס אמר כי  " הביטחון שלנו ,  כצרפתים וכאירופים ,  והיציבות שלנו תלויים בשלום באזור ,  ובשלום בין ישראל לפלסטינים ".  לדבריו ,  בתגובה מרומזת להצהרות נתניהו , " נקבל בברכה כל מה שיקדם שיח ישיר ,  כל הוא כנה וחיובי .  עם זאת ,  בהתחשבות בהסלמה בשטח ,  אני מאשר כי השלב הראשון של היוזמה שלנו ייערך ב-3 ביוני בפריז ".  
ואלס שב והבהיר כי  " מפעל ההתנחלויות מסכן את פתרון שתי המדינות ",  וקרא להקפאת הבנייה במסגרת היוזמה הצרפתית . " אנחנו לא תמימים ומכירים את יחסי הכוחות ",  הבהיר , " אולם מהרגע שבו ראש הממשלה הישראלי הביע תמיכה בפתרון שתי המדינות ,  הוא חייב לפעול בהתאם ".  לדבריו , " צריך לתפוס את נתניהו במילה ,  על מנת להבטיח שהשיח מתקדם .  על מנת שהתהליך יהיה יעיל ,  הוא חייב להוביל לפתרון שתי המדינות ולעצירת ההתנחלות ,  ולמצוא פתרון למצב בירושלים ולשאלת הפליטים ".  

הפלסטינים דחו את הצעת נתניהו לפגישה : " מתחבא מאחורי מסך עשן "
 בתגובה להצעת רה"מ לשיחות בפריז ,  במקומה של ועידת השלום הצרפתית ,  טען ראש הממשלה הפלסטיני כי הוא  " מנסה לקנות זמן ".  ראש ממשלת צרפת הבהיר כי  " נקבל שיח ישיר ",  אך טען כי המצב לא מאפשר זאת

