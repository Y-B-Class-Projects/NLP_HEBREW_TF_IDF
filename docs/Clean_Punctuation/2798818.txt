נתניהו יציע :  פריימריז לראשות הליכוד ב-25 בדצמבר
ראש הממשלה מתכוון להציע בישיבת מרכז המפלגה הקרובה לקיים את הבחירות המקדימות לתפקיד היו"ר בחודש הבא .  גורמים בסביבתו : " הליכוד היא המפלגה היחידה שטרם בחרה יו"ר לקראת הבחירות ".  דנון תקף : " זה מחטף "
 ראש הממשלה ,  בנימין נתניהו ,  מתכוון להציע בישיבת מרכז הליכוד הקרובה לקיים את הפריימריז לראשות המפלגה ב-25 בדצמבר .  בכוונתו של נתניהו להציע כי מרכז המפלגה יבחר את נציגי המחוזות ברשימת המפלגה לכנסת ואילו הרשימה הארצית תיבחר בידי כלל המתפקדים .  נוסף על כך ,  יבקש ראש הממשלה מהמרכז לשריין מטעמו חבר כנסת אחד על כל עשרה חברי כנסת שייבחרו בפריימריז .
 וואלה !  חדשות - הסיפורים החמים:ההצעה של בכירי הקואליציה להחלת כל חוקי הכנסת בשטחיםגאווה ישראלית :  נחנך פס הייצור של כנפי החמקן המתקדם בעולםלרגל ציון יום השנה לרצח :  הנאום המפורסם של רבין נחשף 
גורמים פוליטיים ששוחחו עם ראש הממשלה אמרו לוואלה !  חדשות כי המועד שהוא מציע לקיום הפריימריז ,  בעוד 46 ימים ,  הוא סביר ,  וזאת משום שהוא מעניק מספיק זמן היערכות לכל המתמודדים על תפקיד היו"ר .  יתרה מכך ,  הגורמים ציינו כי רוב המפלגות כבר סיימו את היערכותן לקראת הבחירות הבאות וכי הליכוד היא המפלגה היחידה שטרם בחרה יו"ר ,  אשר יוביל אותה בבחירות .  
בהתאם לסיכום מוקדם בין נתניהו לבין ח"כ דני דנון ,  מרכז הליכוד צפוי להתכנס ביום ראשון הקרוב ,  ה-9 בנובמבר .  בתגובה לכוונתו הצפויה של נתניהו להודיע באותו יום על המועד לבחירות ,  במקביל להצבעות על שינויי החוקה ,  אמר דנון : " סופו של כל ניסיון מחטף להיכשל ".  לדבריו , " ראש הממשלה הודיע בצורה פומבית כי הבחירות לכנסת לא נמצאות באופק .  לפיכך ,  אמליץ לחברי המרכז לקיים את הבחירות לראשות התנועה רק בחודש ינואר לאחר השלמת התהליך הדמוקרטי של שינויי החוקה ".  חוץ מדנון ,  גם ח"כ משה פייגלין צפוי להתמודד מול נתניהו על תפקיד היו"ר .  הוא טרם הגיב על כוונתו של נתניהו .
 לפניות לכתב עמרי נחמיאס - omri_n@walla.net.il 

נתניהו יציע :  פריימריז לראשות הליכוד ב-25 בדצמבר
ראש הממשלה מתכוון להציע בישיבת מרכז המפלגה הקרובה לקיים את הבחירות המקדימות לתפקיד היו"ר בחודש הבא .  גורמים בסביבתו : " הליכוד היא המפלגה היחידה שטרם בחרה יו"ר לקראת הבחירות ".  דנון תקף : " זה מחטף "
 
