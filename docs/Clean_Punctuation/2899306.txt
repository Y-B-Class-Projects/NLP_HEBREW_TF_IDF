הרצוג : " היטלר לא רצה להשמיד יהודים ?  "
 יו"ר המחנה הציוני דרש מראש הממשלה בריאיון לאולפן וואלה !  NEWS לתקן לאלתר את טענתו ,  כי אדולף היטלר לא התכוון לחסל את היהודים ,  אלא רק לגרשם ,  וכי המופתי של ירושלים שכנע אותו לעשות כן . " סילוף היסטורי מסוכן "
 יו"ר האופוזיציה יצחק הרצוג התייחס הבוקר  ( רביעי )  לסערה שחוללו אתמול דבריו של ראש הממשלה בנימין נתניהו שטען כי אדולף היטלר כלל לא התכוון לחסל את היהודים ,  אלא רק לגרשם ,  וכי המופתי של ירושלים ,  חאג' אמין אל-חוסייני ,  שכנע אותו לעשות כן . " זה סילוף היסטורי מסוכן ",  אמר הרצוג בריאיון לאולפן וואלה !  NEWS ,  שתבע מראש הממשלה לתקן את דבריו לאלתר . 
" היטלר ,  השואה והנאציזם הן תופעות ייחודיות ,  דבריו של נתניהו משרתים את מכחישי השואה משום שהם מקטינים את חלקו של היטלר ",  הוסיף וציין כי היטלר דיבר על הפתרון הסופי שלוש שנים לפני הפגישה עם אל-חוסייני . " הוא ראש ממשלת העם היהודי ולא רק ראש ממשלת ישראל ועליו לתקן זאת מראש .  דיברתי עם הרבה היסטוריונים וזה עושה רושם רע מאוד ".  
בנאום בפני הקונגרס הציוני העולמי בירושלים ,  התייחס אתמול נתניהו לפגישה שהתקיימה בין המופתי של ירושלים ,  חאג' אמין אל-חוסייני ,  להיטלר בנובמבר 1941 .  לטענת נתניהו ,  המופתי הוא זה ששתל את הרעיון להשמדת יהודי אירופה במוחו של היטלר . " היטלר לא רצה להשמיד את היהודים באותו זמן ,  הוא רצה לגרשם ",  אמר נתניהו . " חאג' אמין אל-חוסייני הלך להיטלר ואמר לו 'אם תגרש אותם ,  כולם יבואו הנה  ( לפלשתינה ) ' ".  על פי גרסתו של נתניהו ,  היטלר שאל  " אז מה עליי לעשות איתם ",  והמופתי השיב לו  " שרוף אותם ".  

הרצוג : " היטלר לא רצה להשמיד יהודים ?  "
 יו"ר המחנה הציוני דרש מראש הממשלה בריאיון לאולפן וואלה !  NEWS לתקן לאלתר את טענתו ,  כי אדולף היטלר לא התכוון לחסל את היהודים ,  אלא רק לגרשם ,  וכי המופתי של ירושלים שכנע אותו לעשות כן . " סילוף היסטורי מסוכן "
 
