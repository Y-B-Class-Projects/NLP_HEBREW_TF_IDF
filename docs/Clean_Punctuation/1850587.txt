ליכודניקים בצפון מתייאשים מנתניהו : " פוגע בחלשים "
 המחאה החברתית הולידה ביקורת על נתניהו - וכעת היא גם מגיעה הביתה ,  לפעילי ליכוד ותיקים בצפון . " אם הוא יעמוד בראש התנועה בבחירות - אני לא מצביע ליכוד ",  אמר אחד מהם , " הוא תמיד דופק את העם "
 המחאה החברתית הולידה ביקורת על מנהיגותו הכלכלית והחברתית של ראש הממשלה ,  בנימין נתניהו ,  כעת נראה כי היא מולידה סדקים ממשיים באמון בראש הממשלה גם בתוך הליכוד :  פעילי ליכוד בצפון סיפרו היום  ( שני )  לוואלה !  חדשות כי הם מאוכזבים מפעילותו במהלך המחאה .  
מחאת האוהלים - כותרות אחרונותטרכטנברג במאהל בתל אביב :  אתם תעשו את השינויפסימיות בדרום :  ועדת רוטשילד - ועדה של סחבתבין המומחים שייעצו למובילי המחאה :  עוד טליה ששון
הם ידעו ימים טובים יותר .  רובם נמצאים בתנועה כבר למעלה משלושה עשורים ,  והיו התומכים הנלהבים ביותר של נתניהו .  הם עשו ימים כלילות כדי לסחוף אחריהם עוד ועוד מתפקדים במירוץ לבחירות האחרונות לכנסת ,  אבל מאז שהחל גל המחאה לשטוף את הארץ ,  משהו שם השתבש .  הם כבר לא יודעים מה יעלה בגורל הממשלה ,  מחכים בקוצר רוח לתגובתו האקטיבית של נתניהו שמסרבת להגיע ,  ואט-אט מתבשלת בקרבם המסקנה שצריך מנהיג חברתי אחר בישראל .
 שלמה ועקנין ,  חבר מרכז ליכוד בן 53 ,  חבר בתנועה זה למעלה מ-30 שנים ,  אמר כי הוא  " מאוד מזדהה עם המחאה .  תנועת הליכוד מעולם לא הייתה חברתית ,  זה וירטואלי .  ביבי מטעה את העם ,  אני לא נגדו באופן אישי ,  אלא נגדו ונגד המעשים שלו ".  
לדבריו ,  הרבה לפני שהאוהל הראשון הוקם בשדרות רוטשילד הוא נפגש עם שרים בממשלת נתניהו ,  והציג בפניהם את הבעיות שהוא רואה בחברה  אך לשווא . " כשר אוצר ,  ביבי פגע רק בחלשים .  שטייניץ הוא בובה שלו ,  חייל שממלא אחר הוראותיו .  ביבי תמיד דאג לדפוק את החלש .  אני לא פעם דיברתי עם שרים שונים על מחירי הדירות ,  האבטלה בפריפריה ומערכת החינוך הכושלת ,  אבל כנראה שלא היה להם אכפת .  עצוב לי שמנהיגים כמו בגין נעלמו ,  ובמקומם הגיעו מנהיגים שדואגים רק למקורביהם .  אני כבר החלטתי  אם בבחירות הבאות ביבי עומד בראש התנועה ,  אני לא בוחר בו .  הוא תמיד דופק את העם ". 
ועקנין לא לבד .  הרצ'ל צ'ווה ,  חבר ליכוד מחצור הגלילית ,  פעיל זה 30 שנה ,  טוען שהכתובת הייתה על הקיר : " התרענו והזהרנו בכל הזדמנות ופגישה ,  לא במחאות והפגנות .  דרשנו שינוי מהותי ,  אבל לצערי הם  ( השרים  ק.ד .)  היו עסוקים בבעיות שלהם .  אנחנו אנשים שעובדים קשה מאוד כבר שנים רבות ,  ונתניהו לא דאג לפרנס אף אחד מאיתנו .  אני תמכתי בביבי לאורך כל הדרך ,  בזכותי הוא הגיע לתוצאות מרשימות ,  אבל לצערי אין עם מי לדבר ". 
אלא שבניגוד לועקנין ,  צ'ווה עוד לא ויתר על ראש הממשלה שלו . " ביבי צריך לרדת מהאולימפוס ,  להרגיש מהם רחשי לבם של הציבור .  עם כל האמון והחברות שיש לי עמו ,  אני נאלץ לומר שהדרך שלו לא מקובלת עליי .  מדינת ישראל צריכה מנהיג אמיתי שיילחם למען הציבור ,  לא אחד כזה שיישכח את החברים והציבור מסביב ". 
חלק מהפעילים בליכוד כבר רואים את ההתרסקות בבחירות הקרובות : " אם לא יתרחשו שינויים מהותיים ,  התנועה תרד ל-12-13 מנדטים בבחירות הבאות ",  קבע רמי רחמים ,  פעיל ליכוד בן 58 מקריית שמונה . " התנועה כרגע משותקת .  הכול ,  לכאורה ,  מתנהל על מי מנוחות ,  כאילו השלטון בחר את העם ,  ולא העם הוא זה שבחר אותו ".  
נבחרי הליכוד עצמם מסרבים להתרגש מקולות המחאה מבפנים .  ח"כ ציון פיניאן ,  המתגורר בטבריה ,  טוען שאין חשש שהמחאה החברתית תגרום לפגיעה בתוצאות הליכוד בבחירות . " אין שום משבר בתנועה ,  עובדה שהסקרים מדברים בעד עצמם .  הליכוד שמר על כוחו ,  ביבי לא איבד את הדרך .  מזל שהכול התפרץ כשנתניהו בשלטון ,  כך שיש עוד תקווה לשינוי ".  פיניאן מסרב להיכנע למאות האלפים שהפגינו ברחבי הארץ בחודש האחרון ,  ומתעקש שלמחאה זיהוי פוליטי  והוא לא בליכוד : " לצערי המארגנים התחילו כתנועת מחאה פוליטית שמאלנית ,  כולם מחוברים כך או אחרת לתנועת שמאל .  מי שרוצה לבוא ולתקן סדרי עולם לא מתנהג כך ". 
לפניות לכתב :  kobidavid@walla.com

ליכודניקים בצפון מתייאשים מנתניהו : " פוגע בחלשים "
 המחאה החברתית הולידה ביקורת על נתניהו - וכעת היא גם מגיעה הביתה ,  לפעילי ליכוד ותיקים בצפון . " אם הוא יעמוד בראש התנועה בבחירות - אני לא מצביע ליכוד ",  אמר אחד מהם , " הוא תמיד דופק את העם "
 
