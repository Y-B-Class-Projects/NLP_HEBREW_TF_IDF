הרצוג על  " ביביטורס ":  דוח חמור וקשה ,  מחייב דיון ציבורי
באופוזיציה הגיבו בחריפות לדוח שעסק בנסיעותיו של ראש הממשלה לחו"ל .  יו"ר מרצ גלאון : " גם אם ימצאו את הדרך לנקות את ביבי מאשמה פלילית ,  הטינופת לא תרד ".  גילאון : " נתניהו רוצה להיות ארדואן "
" הדוח מצייר תמונה מטרידה ביותר של נבחר ציבור אשר התעלם באופן עקבי ושיטתי מנורמות שלטוניות רצויות המצופות ממנו "   כך נמסר היום  ( שלישי )  מהתנועה לאיכות השלטון ,  בתגובה לדוח מבקר המדינה ,  שממנו עולה כי כחצי מיליון שקלים שולמו בידי גורמים חיצוניים ופרטיים כדי לממן את ביקוריו של ראש הממשלה בנימין נתניהו בחו"ל בעת ששימש שר אוצר .  בתגובת התנועה ,  נטען כי המצוין בדוח שפרסם היום מבקר המדינה יוסף שפירא ,  שמגיע כחמש שנים לאחר חשיפת הפרשה שזכתה לכינוי  " ביביטורס ",  היא  " בוודאי לא התנהלות המצופה מנבחר ציבור בתפקיד הבכיר של שר ".   
" לא כל מה שלא אסור במפורש מותר ",  הבהירה התנועה ,  בהתייחסות לבדיקה הנמשכת על מנת לקבוע את הפן הפלילי של המתואר בדוח . " יש להצר על כך שדוח חשוב כל כך יוצא כמעט חמש שנים תמימות לאחר שהחל להיכתב ,  ולמעלה מעשור לאחר שהתרחשו האירועים אותם הוא בודק ",  עוד נמסר .  
דוח מבקר המדינה - עוד בוואלה !  NEWS:טיסות נתניהו מומנו בידי גורמי חוץ : " חשש למראית עין של טובות הנאה"כסף לא חסר :  מדוע ישראל נכשלת בהסברה בחו"ל ובמאבק נגד החרם ?  
יו"ר מרצ זהבה גלאון מסרה כי  " זהו מבחן ראשון ליועץ המשפטי אביחי מנדלבליט ולנחישות שלו לאכוף את החוק ללא מורא וללא משוא פנים ".  לדבריה ,  עליו  " להורות על חקירה קצרה שלא תאפשר את מריחת הממצאים .  היועץ המשפטי הקודם מעל בתפקידו כמעט בכל דרך אפשרית ופשוט התעלם מהחובה החוקית שהייתה מוטלת עליו ,  להחליט אם יש או אין סיבה לפתוח בחקירה בפרשת הטיסות ". 
עם זאת ,  הבהירה גלאון : " גם אם ימצאו את הדרך לנקות את ביבי מאשמה פלילית ,  הטינופת לא תרד .  כמו עם הנרות הריחניים ,  הטיסות הראוותניות והשימוש במקלטי מס ,  זכותנו לדרוש מראש הממשלה שלנו קצת יותר מאשר לא להיות מואשם בפלילים ".  לדבריה , " זכותנו ,  חובתנו ,  לדרוש ממנו לפעול לפי כללי מוסר אלמנטריים ,  לא לעשות שימוש לרעה בכסף שעבדנו בשבילו והפקדנו בידיו ,  ולהיות מופת לאזרחות נקייה וערכית ".  
יו"ר הסיעה אילן גילאון טען בתגובה לדוח כי  " נתניהו מייצג בהתנהגותו את פרת בשן הישראלית ,  שאינה יודעת שובע ואינה יודעת די ,  ואין לה בושה או יושרה ציבורית ".  לדבריו , " הדוח הזה ,  בין אם יהיו השלכותיו פליליות ובין אם לאו ,  מצייר דיוקן של מנהיג בעל נורמות מושחתות ,  נהנתניות וחסרות אחריות ".  
" נותר רק לקוות כי בשונה מהיועץ המשפטי הקודם ,  יהודה וינשטיין ,  ישכיל היועץ המשפטי הנוכחי לפעול בנחישות להוצאתן של המסקנות אל הפועל ",  הוסיף גילאון , " לו נכתבו הדברים על כל אדם סביר אחר ,  הוא היה מתחפר מתחת לאדמה ולא יוצא מפאת הבושה .  ואילו ראש הממשלה שאינו מסוגל לומר מילה אחת אמת ,  מבצר את שלטונו אל פסגת מאווייו :  להיות ארדואן הישראלי ".  

ח"כ קסניה סבטלובה מהמחנה הציוני טענה כי  " הדג מסריח מהראש .  מדוח המבקר זועק משפט אחד ,  שלא כתוב בו :  נתניהו הוא מונרך ,  שליט יחיד .  לו מותר הכל ".  לדבריה , " כשראש הממשלה מקבל מימון לטיסות מחו"ל לו ולבני משפחתו מידיהם של בעלי הון ,  ברור אחר כך למה הוא משרת את האינטרסים שלהם ,  ולא של הציבור .  השחיתות זועקת שבעתיים ,  כששומרי הסף הם מבקר המדינה מטעם והיועץ המשפחתי לממשלה ".  היא הוסיפה : " מעניין מה עוד מקבל נתניהו ,  כדי לא לדאוג לאזרחי ישראל ,  שאנו לא יודעים ".  
חבר הכנסת אראל מרגלית מסר כי  " פעם היו ראשי ממשלה שהקריבו את עצמם למען המדינה .  נתניהו הוא ראש ממשלה שמקריב את המדינה למען עצמו .  כך בענייניו האישיים ,  כך בקריסת שירותי החוץ של ישראל ,  המתנהלים ללא שר בשל האינטרסים הפוליטיים של נתניהו ,  ובכל תחום אחר .  עשר שנות כהונה של נתניהו הפכו את ישראל למדינה עם נמק מוסרי ההולך ומתפשט בכל הגוף ". 
חברו לסיעת המחנה הציוני ,  עמר בר-לב ,  כתב בהודעה שפרסם בחשבון הטוויטר שלו : " מימון כפול או לא מימון כפול ,  בקבוקים של שרה או טיולים של קאיה ,  שבע שנים הביטחון והחזון הציוני מתפוגגים .  על זה הוא צריך ללכת הביתה ".  גם יו"ר המפלגה יצחק הרצוג הגיב לדוח בטוויטר שלו ,  וטען כי  " מדובר בדוח חמור וקשה המחייב דיון ציבורי .  יש לי אמון מלא ברשויות הביקורת ,  החקירה והאכיפה שיעשו את עבודתם נאמנה ". 
ח"כ איל בן ראובן טען כי  " דוח המבקר מאפשר ליועץ המשפטי לממשלה להוכיח שהוא קורץ מחומרים אחרים ולבדוק את החשדות כלפי ראש הממשלה לעומקם ,  במהירות האפשרית ".  יו"ר התנועה ,  ציפי לבני ,  הגיבה גם היא לדוח ויצאה נגד הגורמים שביקשו להגן על עמדתו של ראש הממשלה .  לדבריה , " לא כך עשו כולם !  מספיק עם זה !  ברור מאוד מה מותר ומה אסור ".  
מוקדם יותר היום ,  יו"ר הוועדה לביקורת המדינה ,  ח"כ קארין אלהרר ,  האשימה את היועץ המשפטי לממשלה לשעבר וינשטיין בטיוח קבלת החלטה על פרשת  " ביביטורס ".  בהצהרה שנשאה בכנסת ,  הבהירה אלהרר כי חוק מבקר המדינה דורש מהיועץ המשפטי להכריע תוך שישה חודשים אם לפתוח בחקירה פלילית או להשיב את החומרים למבקר המדינה ,  אולם לדבריה וינשטיין לא עשה זאת .
 עם זאת ,  אלהרר הוסיפה כי היא פנתה ללשכת היועץ המשפטי ,  והיא צפויה לקבל עדכון בנושא  " בזמן הקרוב והמידי ,  על ידי המשנה לפרקליט המדינה האמון על התחום הפלילי ".  לדבריה ,  זמן קצר לפני פרסום הדוח , " במידה ותתקבל החלטה שאין כאן היבט פלילי ,  אדרוש ממבקר המדינה לפרסם לציבור את כל החלקים שלא נכנסנו לדוח שיפורסם היום ".  אלהרר הוסיפה כי היא  " סמוכה ובטוחה "  כי שפירא יעשה את עבודתו במהרה ובצורה עניינית . 
" לאזרחי ישראל מגיע לדעת שראש הממשלה חף מכל התנהלות פלילית ",  הבהירה . " אזרחי ישראל חייבים לדעת שהגורמים האמונים על שלטון החוק עושים את עבודתם ללא משוא פנים ,  מקפידים על החוק בחרדת קודש ונותנים דין וחשבון לציבור .  אני רוצה להדגיש ,  אין כאן עניין פרסונלי .  יש כאן נושא עקרוני וערכי בעל עניין ציבורי חשוב  כולם שווים בפני החוק ,  גם אם מדובר בראש ממשלת ישראל ".  

הרצוג על  " ביביטורס ":  דוח חמור וקשה ,  מחייב דיון ציבורי
באופוזיציה הגיבו בחריפות לדוח שעסק בנסיעותיו של ראש הממשלה לחו"ל .  יו"ר מרצ גלאון : " גם אם ימצאו את הדרך לנקות את ביבי מאשמה פלילית ,  הטינופת לא תרד ".  גילאון : " נתניהו רוצה להיות ארדואן "
 
