הרצוג על הצטרפות לממשלה : " אם תגיע הצעה הולמת ,  נשקול ברצינות "
 יו"ר האופוזיציה התייחס לדיווחים על המגעים לכניסת סיעתו לקואליציה ,  והבהיר : " טרם הגיעה הצעה שתואמת את הקווים האדומים שלנו .  לא אהיה ועדת קישוט ".  הוא הוסיף : " מה שקובע הוא לא 'אחדות' ,  אלא הדרך המשותפת "
 יו"ר האופוזיציה יצחק הרצוג התייחס היום  ( חמישי )  בפוסט שפרסם בעמוד הפייסבוק שלו לאפשרות ולפיה המחנה הציוני תצטרף לקואליציה . " בשנה האחרונה קיבלתי מידי יום פניות להיכנס לממשלה .  לכולן עניתי שלשבת שם בלי להחזיק את ההגה ,  לא מעניין אותי .  אני לא ועדת קישוט ".  עם זאת ,  בהמשך טען כי  " עד לרגע זה לא הונחה בפנינו הצעה הולמת .  אם תהיה הצעה ראויה ,  נשקול אותה ברצינות .  כולם אוהבים את המושג 'אחדות' .  אבל בעיניי מה שקובע היא שאלת הדרך המשותפת ".  בהמשך ,  כתב : " עד לרגע זה וכפי שנאמר כל הזמן ,  לא הונחה הצעה שתואמת את הקווים האדומים שלי ". 
הרצוג שטח את הדברים שהוא מצפה לעשות אם אכן תגיע הצעה ראויה ,  וכתב : " אם אקבל את המנדט לעצור את מסע ההלוויות הבא ולבלום את סכנת החרם הבינלאומי ,  להחזיר את ארצות הברית ואירופה להיות בנות ברית ,  לפתוח משא ומתן עם מדינות האזור ולהיפרד מהפלסטינים לשתי מדינות כדי לעצור את מסע הטרור המתמיד - אז אדע שהידיים שלי מחזיקות בהגה .  אם אקבל מנדט להוריד את יוקר המחיה ,  להגן על הציבור במתווה הגז ,  לשמור על בית המשפט העליון ,  לבעוט לכל הרוחות את החקיקה הגזענית המתועבת  כשזה יקרה אדע שהידיים שלי מחזיקות בהגה .
" אני מודאג ומוטרד מהיקף השנאה ברחובות ,  האלימות ,  הגזענות וההסתה נגד אישי ציבור ,  קציני צבא ושופטים .  יש לכולנו אחריות להפחית את השנאה ברחובות ולחזק את הפיוס הפנימי ". 
עוד ידיעות בוואלה !  NEWS:מלכוד יעלון :  סמן הממלכתיות בממשלת הימין ,  הוא גם המושמץ ביותר בהבנט בביקורת מרומזת על אלוף גולן :  להפסיק את פסטיבל ההלקאה העצמיתנתניהו על אלוף גולן : " הפרשה מאחורינו ";  לבני : " הרגו את השליח "  
מוקדם יותר השבוע נפגש הרצוג עם סגניתו ח"כ ציפי לבני ,  ועדכן אותה במגעים מול ראש הממשלה .  גורם שעודכן בפרטים מסר כי הרצוג ,  שעדיין חשוד בעבירות על חוקי מימון בחירות ,  מעוניין לחבור לממשלה ,  אך שרת החוץ לשעבר ושאר חבריה למפלגת  " התנועה "  מתנגדים .  בליכוד הכחישו כי הושג הסכם .
 חלק מחברי העבודה תקפו את המגעים שמנהל מנהיגם . " הרצוג במכירת חיסול ",  כתב ח"כ מיקי רוזנטל בחשבון הטוויטר שלו . " מוכן לזחול כמעט ללא תנאי לממשלת נתניהו .  עכשיו הכדור אצל שלי  ( יחימוביץ' ,  מ"ש )  .  גם אם המו"מ ייכשל ,  והעבודה לא תצטרף בסופו לממשלה ביבי ,  את הנזק הרצוג כבר גרם מעצם המגעים .  הלגיטימציה שהעניק לממשלת נתניהו עיקרה במידה רבה את היכולת שלנו לבקר אותה בעתיד ".  
לדבריו , " מי יאמין לנו בעתיד ?  באופן פרדוקסלי הרצוג גם נשכב על הגדר כדי להמליך את לפיד ליו"ר האופוזיציה בפועל וכאלטרנטיבה לשלטון .  אני מתנצל על הציוץ הפוליטי לפני היום הקדוש - אבל יש דברים שצריך לומר בזמן אמת ". 
מנגד ,  ח"כ קסניה סבטלובה ,  תקפה את ראש הממשלה . " חבל שאנשיו של ביבי מפיצים ספינים ערב יום הזיכרון .  זה לא מתאים ולא ראוי .  אין לנו שום עניין להיות עלה תאנה שלו בממשלת הקיצונים הזאת ",  כתבה בחשבון הטוויטר שלה .  

הרצוג על הצטרפות לממשלה : " אם תגיע הצעה הולמת ,  נשקול ברצינות "
 יו"ר האופוזיציה התייחס לדיווחים על המגעים לכניסת סיעתו לקואליציה ,  והבהיר : " טרם הגיעה הצעה שתואמת את הקווים האדומים שלנו .  לא אהיה ועדת קישוט ".  הוא הוסיף : " מה שקובע הוא לא 'אחדות' ,  אלא הדרך המשותפת "
 
