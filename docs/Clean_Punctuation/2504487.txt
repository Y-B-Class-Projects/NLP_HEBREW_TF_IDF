בגין נגד החוק להסדרת מאחזים : " סחיטה באיומים "
 עימות פרץ בין שרי הליכוד בשאלת קידום החוק ,  למרות החשש שיפגע במגעים מול המתנחלים .  במקביל ,  הודיע נתניהו כי השופט בדימוס אדמונד לוי יעמוד בראש  " צוות המאחזים "
 השר הממונה על המשא-ומתן מול המתנחלים בנושא פינוי מגרון ,  בני בגין ,  הביע הבוקר  ( ראשון )  התנגדות חריפה לחוק ההסדרה שיזם ח"כ זבולון אורלב  ( הבית היהודי )  ,  המקודם על ידי המתנחלים . " זו לא דמוקרטיה ,  אלא כמעט סחיטה באיומים של אנשים המפעילים לחץ על שרים ,  ח"כים וחברי מרכז ",  אמר בגין .  הוא הזהיר כי  " בנסיבות אלה ,  עשויה להיות התנגשות בשבועות הקרובים ". 
בישיבת שרי הליכוד ,  פרץ עימות חריף בנושא בין השרים בגין ומשה יעלון לשרים נוספים ,  בהם גלעד ארדן וישראל כץ .  האחרונים הביעו רצון לקדם את חוק ההסדרה של ח"כ אורלב ,  זאת על אף התנגדותו לחוק של ראש הממשלה ,  בנימין נתניהו ,  מחשש שיפגע במשא ומתן שמנהל השר בגין מול המתנחלים בשבועות האחרונים ,  במטרה להגיע לפשרה בנוגע להעתקת המאחזים שבג"ץ דרש את פינויים .
" אנשי מגרון עדיין לא מבינים שהם צריכים להגיע לסיכום תוך ימים ",  אמר בגין ,  ועדכן שכעת נדרשים המתנחלים להגיש מסמך תשובה להצעת הפשרה האחרונה שהוגשה להעתקת המאחז .  השר יעלון הצטרף לעמדת בגין והדגיש כי אם מתנחלי מגרון לא יקבלו את הפשרה ,  המאחז יידרש להתפנות עד סוף מרץ כהוראת בג"ץ .  
השרים כץ וארדן הבהירו כי הם לא חוששים מאיומי המתנחלים ,  אך עדיין ביקשו לקדם את הדיון בערר על חוק ההסדרה על מנת שהממשלה תגבש עמדתה בנושא ,  ואף לאפשר חופש הצבעה לשרים ,  במידה והצעת החוק תעלה להצבעה בכנסת .
 בגין דחה עמדה זו ,  ואמר כי  " יש הבדל בין חירויות הח"כים לבין חירויות השרים .  יש החלטה עקרונית להתנגד .  גם אם הנהלת הקואליציה והסיעה יצביעו בעד חופש ההצבעה יש תקנון מאוד ברור לגבי השרים ".  ראש הממשלה עצמו ממשיך לגבות את השר בגין ולהתנגד להעלאת יוזמות חקיקה כל עוד מתנהל משא ומתן עם המתנחלים .
 בישיבה הודיע נתניהו כי שופט בית המשפט העליון בדימוס ,  אדמונד לוי ,  יעמוד בראש  " צוות המאחזים "  שיבדוק את חוקיות המאחזים והבנייה בגדה .  מטרת הצוות היא להכשיר מאחזים בלתי חוקיים ביהודה ושומרון ,  בהם כאלה שנבנו על אדמה פלסטינית פרטית ,  ונתניהו הורה לשר המשפטים ,  יעקב נאמן ,  ולשר הממונה על המגעים מול המתנחלים ,  בני בגין ,  לזרז את הקמתו .  כבר לפני מספר שבועות פנו גורמים בלשכת ראש הממשלה ללוי ,  שיצא לגמלאות בחודש אוקטובר האחרון ,  אולם הוא ביקש לחכות עד שיתפרסם פסק דינו האחרון בעליון בטרם ישיב בחיוב למינוי .
 עוד באותו נושא:מסתמן :  שופט העליון אדמונד לוי בראש צוות המאחזיםהצעת הפשרה של הממשלה למגרון : " מבני קבע בסמוך "
 לפנייה לכתבת :  tal_sh@walla.net.il 

בגין נגד החוק להסדרת מאחזים : " סחיטה באיומים "
 עימות פרץ בין שרי הליכוד בשאלת קידום החוק ,  למרות החשש שיפגע במגעים מול המתנחלים .  במקביל ,  הודיע נתניהו כי השופט בדימוס אדמונד לוי יעמוד בראש  " צוות המאחזים "
 
