דיווח :  ישראל הציעה לפלסטינים להציב שוטרים במתחם הר הבית
על פי העיתון הכווייתי  " אל-ג'רידה ",  בכיר ביטחוני ישראלי נפגש שלשום עם מקבילו ברמאללה ,  והציע למנגנוני הביטחון הפלסטיניים להציב שוטרים בלבוש אזרחי בעיר העתיקה .  לשכת ראש הממשלה : " לא היה ולא יהיה "
  ( נתניהו נגד ההצעה הצרפתית : " ישראל היא לא הבעיה בהר הבית ")  
ישראל הציעה לרשות הפלסטינית להציב שוטרים פלסטינים בלבוש אזרחי במתחם הר הבית  כך דווח היום  ( שני )  בעיתון  " אל-ג'רידה ",  היוצא לאור בכוויית .  על פי הדיווח ,  ההצעה הוצגה בפגישה חשאית בין בכירי מערכת הביטחון של הרשות הפלסטינית ושל ישראל ,  שנערכה ברמאללה ביום שבת האחרון .  כוחות משטרה פלסטיניים בלבשו אזרחי הוצבו במתחם באופן דומה לפני פרוץ האינתיפאדה השנייה בשנת 2000 .
 על פי הדיווח ,  הבכיר הביטחוני הישראלי דרש ממקבילו הפלסטיני לפעול להרחקתם של ה"מוראביטון "  וה"מוראביטאת "  - ארגונים פלסטיניים הפועלים למניעת כניסתם של יהודים למתחם הר הבית - מהאזור הנפיץ .  בלשכת ראש הממשלה בנימין נתניהו הכחישו את הדיווח ומסרו בתגובה : " לא היה ולא נברא ,  לא היה ולא יהיה .  מדובר בדיווח שקרי בעיתונות הערבית ותו לא ". 
עוד בוואלה !  NEWS:ישראל נגד ההצעה הצרפתית :  השגריר זומן לבירור במשרד החוץיום אחרי הפיגוע :  בתחנה המרכזית בבאר שבע לא בודקים את הנכנסיםאחרי הלינץ' :  המשטרה תחקור את מותו של האריתראי שנורה בפיגוע 
בתוך כך ,  שגריר צרפת בישראל פטריק מזונאב זומן היום לבירור במשרד החוץ בירושלים ,  בתגובה להצעת צרפת להצבת נוכחות בינלאומית במתחם הר הבית .  בעקבות גל האלימות האחרון והמתיחות ההולכת ומחריפה באזור העיר העתיקה בירושלים ,  הצהירו גורמים בפריז על כוונתם לפעול דרך מוסדות האו"ם להקמת כוח בינלאומי שיוצב במתחם . " תגובת מועצת הביטחון חייבת לתרום לרגיעה ולאיפוק משני הצדדים ",  הבהיר אתמול דובר משרד החוץ של צרפת ,  רומאן נדאל .  
נתניהו אמר אתמול בפתח ישיבת הממשלה השבועית כי ישראל דוחה בתוקף את ההצעה הצרפתית להצבת משקיפים בינלאומיים .  הוא הדגיש כי ישראל מכבדת את הסטטוס קוו בשטח ההר ואינה פועלת לשנותו .  לדבריו , " ישראל היא לא הבעיה בהר הבית ,  אלא הפתרון ".  נוסף על כך ,  אתמול טענו בירושלים כי מדובר בהצעה  " מופרכת מיסודה "  וכי היא הצהרתית בלבד .  עוד הנחה נתניהו את היועץ לביטחון לאומי ,  יוסי כהן ,  ואת משרד החוץ ,  למחות על הנוסח  " המוטה והמופרך "  של ההצעה הצרפתית . 
" אנחנו מצפים שיגנו את אוזלת היד של הווקף בהר הבית ",  נמסר מלשכת ראש הממשלה . " מי שהכניסו מטענים וירו זיקוקים היו הפלסטינים שהפכו את הר הבית למחסן טרור והם שניסו לשנות בכך את הסטטוס קוו .  ישראל שומרת על הסטטוס קוו ומחויבת לו ". 
עוד נמסר : " ליהודים מותר לבקר בהר על פי הסטטוס קוו .  מי ששומר על חופש ביקורים היא ישראל .  ההצתה בקבר יוסף מעידה מה היה קורה למקומות הקדושים אם לא היו תחת שליטת ישראל ".  

דיווח :  ישראל הציעה לפלסטינים להציב שוטרים במתחם הר הבית
על פי העיתון הכווייתי  " אל-ג'רידה ",  בכיר ביטחוני ישראלי נפגש שלשום עם מקבילו ברמאללה ,  והציע למנגנוני הביטחון הפלסטיניים להציב שוטרים בלבוש אזרחי בעיר העתיקה .  לשכת ראש הממשלה : " לא היה ולא יהיה "
 
