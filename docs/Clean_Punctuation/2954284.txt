ביידן : " קיים תסכול רב בארצות הברית מהממשלה הישראלית "
 סגן נשיא ארה"ב נאם בפני השדולה היהודית ג'יי סטריט ,  ויצא נגד הקיפאון במו"מ בין ישראל והפלסטינים והמשך הבנייה בהתנחלויות . " ישראל הולכת למציאות מסוכנת של מדינה אחת ",  אמר .  ח"כ שפיר באירוע : " כל יום שעובר ללא יוזמה מדינית הוא סכנה לעתידנו "
  ( נאום ביידן בכנס איפא"ק ,  מרץ האחרון )  
סגן נשיא ארצות הברית ג'ו ביידן נאם הלילה  ( שני )  בפני השדולה היהודית ג'יי סטריט בוושינגטון ,  המזוהה עם הצד השמאלי של המפה הפוליטית ,  ואמר כי ישנו  " תסכול רב "  מהממשלה הישראלית .  עם זאת ,  הוא הדגיש כי על אף אי ההסכמות עם ישראל ,  ארצות הברית מחויבת לפעול כדי להביא את המדינה לעבר פתרון שתי המדינות וסיום הסכסוך . 
" יש לנו מחויבות יוצאת דופן ,  על אף התסכול הרב מממשלת ישראל השורר בנו לעיתים ,  להביא אותם לעבר מה שהם יודעים בתוכם שהוא הפתרון היחיד - פתרון שתי המדינות ",  אמר ביידן בנאומו .  
סגן הנשיא אף גינה את הבנייה בהתנחלויות ,  ואמר כי ההרחבה  " הקבועה והשיטתית "  ביישובים אלה מובילה את ישראל  " בדרך השגויה ".   " הם הולכים לעבר מציאות של מדינה אחת וזה מסוכן מאוד ",  אמר והזהיר כי הליכה בדרך זו תביא  " למעגל אינסופי של סכסוך ופעולות תגמול ".  
עוד בוואלה !  NEWS :  המשטרה בודקת DNA של הפצוע קשה מירושלים כדי לברר אם הוא המחבלתיעוד מתוך הלהבות :  זירת הפיגוע בירושלים מנקודת המבט של כבאיתיעוד מרהיב :  כך נראה הזוהר הצפוני מהחלל החיצון 
ביידן ציין כי פגישותיו האחרונות עם ראש הממשלה בנימין נתניהו ויו"ר הרשות הפלסטינית אבו מאזן הותירו אותו  " מיואש "  בכל הנוגע לסיכוי לשלום בזמן הקרוב . " בשלב זה לא ראיתי שום רצון פוליטי בקרב הישראלים והפלסטינים להתקדם לעבר מו"מ רציני ",  אמר ביידן והוסיף : " האמון הדרוש כדי להסתכן למען השלום פגוע בשני הצדדים ".  
הוא אמר כי הפלסטינים והישראלים צריכים  " להנמיך את הטון המתדלק את האלימות ואת המעשים המערערים את הביטחון במו"מ ".  לדבריו ,  הניסיונות של הרשות הפלסטינית להצטרף לבית הדין הפלילי הבינלאומי  " פוגעים בצעדים שמרחיקים אותנו מדרך השלום ".  ביידן גינה את הפיגוע שאירע אתמול באוטובוס בירושלים ,  ואמר כי הדבר נעשה בידי  " פחדנים שהולכו שולל ".  
במהלך נאומו איחל ביידן לח"כ סתיו שפיר ,  שנכחה אף היא באירוע , " שיהיה רוב בכנסת לעמדותיה ".  שפיר אמרה בנאומה בכנס כי  " הגיע הזמן להכריע :  סיפוח השטחים וסוף לחזון הציוני ,  או היפרדות מהפלסטינים כדי לשמור על ישראל יהודית ודמוקרטית ".  לדבריה , " פחד איננו אסטרטגיה פוליטית .  החזון הציוני לא הושלם ,  וכל יום שעובר ללא יוזמה מדינית רצינית ,  מציב את הפרויקט האדיר הזה ,  את העתיד שלנו ,  בסכנה ".    " הסטטוס קוו גובה מחיר דמים כבד ומתמשך ,  מקצין את השנאה בין הצדדים ומרחיק את ישראל מבנות בריתה בקהילה הבינלאומית ",  אמרה שפיר והוסיפה : " הציבור הישראלי צריך להכריע בין חזון הימין לחזון שלנו :  סיפוח השטחים יחד עם מיליוני הפלסטינים שחיים שם ,  ובכך לשים סוף לישראל כמדינה יהודית ודמוקרטית ,  או פתרון שתי המדינות והיפרדות מהפלסטינים ,  שיכול להבטיח את ביטחוננו ".  

ביידן : " קיים תסכול רב בארצות הברית מהממשלה הישראלית "
 סגן נשיא ארה"ב נאם בפני השדולה היהודית ג'יי סטריט ,  ויצא נגד הקיפאון במו"מ בין ישראל והפלסטינים והמשך הבנייה בהתנחלויות . " ישראל הולכת למציאות מסוכנת של מדינה אחת ",  אמר .  ח"כ שפיר באירוע : " כל יום שעובר ללא יוזמה מדינית הוא סכנה לעתידנו "
 
