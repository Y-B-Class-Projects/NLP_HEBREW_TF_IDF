דרישה במצרים :  לעצור את נתניהו בביקורו מחר
תנועת האופוזיציה המצרית דורשת לעצור את ראש הממשלה עם הגעתו מחר לביקור במדינה ,  בגין  " ביצוע פשעי מלחמה בעזה ".  נתניהו צפוי להיפגש בשרם א-שייח' עם הנשיא מובארק
תנועת האופוזיציה המצרית  " כיפאיה "  פנתה היום  ( ראשון )  לפרקליט המדינה במצרים ,  עבד אל-מג'יד מחמוד ,  בדרישה להורות על מעצרו של ראש הממשלה בנימין נתניהו עם הגעתו מחר לביקור במדינה ולהעמידו לדין  " בגין ביצוע פשעי מלחמה ".  על המכתב חתמו מספר חברי פרלמנט מהאופוזיציה ,  בהם סגן תנועת  " האחים המוסלמים "  מוחמד בולתאג'י ,  חמדין סבאחי וג'מאל זהראן וכן פעילים פוליטיים הידועים בהתנגדותם לישראל כמו הדיפלומט לשעבר איברהים יוסרי .
 תנועת  " כיפאיה "   ( בעברית : " די "   נ.י )  נוסדה לפני כשש שנים ,  והיא משמשת כמעין ארגון גג לכל מפלגות האופוזיציה במצרים ,  ובראשן תנועת  " האחים המוסלמים ".  התנועה ,  הזוכה לפופולריות רבה במדינה ,  ידועה גם בביקורת החריפה שאנשיה נוהגים למתוח על המשטר ועל נשיא מצרים חוסני מובארק .  בין השאר היא דורשת להעמיק את הדמוקרטיה במדינה ואף לכונן חוקה .  במישור המדיני אנשיה נחשבים למתנגדים חריפים לנורמליזציה עם ישראל .
 המתאם הכללי של תנועת  " כיפאיה ",  עבד אל-חלים קנדיל ,  אמר כי הוא וחבריו דורשים לעצור את נתניהו לאחר שקראו דו"חות בינלאומיים ,  ביניהם דו"ח גולדסטון ,  העוסקים במבצע 'עופרת יצוקה' . " לצד הבקשה לפרקליט ,  הוספנו גם מזכר משפטי נפרד המפרט את מידת מעורבותו של נתניהו בביצוע פשעי מלחמה בעזה תוך שאנו מסתמכים על החוק הבינלאומי ",  אמר .  בולתנאג'י אמר : " הפנייה היא בבחינת מסר פוליטי שמטרתו להבהיר שאירוחו של נתניהו בשרם א-שייח' עומד בסתירה לרצון העם המצרי ". 
מחר צפוי נתניהו לבקר במצרים ,  שם הוא אמור להיפגש עם הנשיא מובארק ולדון עמו בחידוש המשא ומתן בין ישראל לפלסטינים .  אל נתניהו צפוי להתלוות גם שר התעשייה ,  המסחר והתעסוקה בנימין בן אליעזר ,  הידוע בקשריו הטובים עם ההנהגה המצרית .
 
דרישה במצרים :  לעצור את נתניהו בביקורו מחר
תנועת האופוזיציה המצרית דורשת לעצור את ראש הממשלה עם הגעתו מחר לביקור במדינה ,  בגין  " ביצוע פשעי מלחמה בעזה ".  נתניהו צפוי להיפגש בשרם א-שייח' עם הנשיא מובארק

