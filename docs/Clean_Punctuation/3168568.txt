הקלטות חפץ : " נתניהו קיבל חשבון מיני-בר של 6,000 דולר ביומיים "
 בחדשות 2 פורסמו תמלולים נוספים מהקלטותיו של עד המדינה ניר חפץ ,  בהן נשמע חשב משרד ראש הממשלה לשעבר ,  יוסי שטראוס ,  כשהוא מלין על התנהלותם הבזבזנית של בני הזוג נתניהו בחו"ל . " שרה מאלצת עובדים לשלם מכספם עבור מוצרים לבית "
  ( בווידאו :  פרסום הקלטות ניר חפץ אתמול בחדשות 2 )  
ראש הממשלה בנימין נתניהו קיבל חשבון על סך 6,000 דולרים על המיני-בר במלון שבו התארח במוסקבה בשנת 2010 - כך אמר חשב משרד ראש הממשלה לשעבר יוסי שטראוס ,  בהקלטה שהשמיע עד המדינה ניר חפץ לחוקריו ושאת תמלולה פרסם הערב  ( שני )  גיא פלג בחדשות 2 .  במהדורה המרכזית נחשף חלק נוסף מתמלולי ההקלטות שערך חפץ עם שטראוס ,  ובו מלין האחרון על התנהלותם של בני הזוג נתניהו בכל הנוגע להוצאותיהם כשהם שוהים בביקורים בחו"ל . 
" ניר ,  תשמע ,  אתה נראה לי הבן אדם הרציונלי היחידי בסביבה הארגונית הזו ",  אמר שטראוס לחפץ על פי הפרסום . " יש כאן את עזרא סיידוף ,  הוא רוצה לרצות אותם .  הוא יוצר משברים ופותר אותם .  יש כאלה אנשים בכל סביבה שזו שיטת העבודה שלהם .  איך הוא עושה את זה ?  הוא הולך לנתן אשל ,  שלא משנה מה דעתי עליו אבל היא לא נוחה ,  בלשון המעטה ". 
עוד בוואלה !  NEWS:לדרבי חוקים משלו :  האם נתניהו ואבו מאזן ייפגשו בגמר המונדיאל"הם רוצים לעצב את כל החצר ":  הקלטות ניר חפץ נחשפותהשיפקה נוהרת בהמוניה :  מה נתניהו אוכל כששרה לא מסתכלת ?   
" יש כאן כמה דברים נורא מוזרים בעיני ",  מוסיף שטראוס בהקלטה . " הגברת נתניהו למשל נמצאת בארצות הברית .  נתתי לעזרא כסף מזומן .  אמרתי לו 'איפה הכסף ?  הוא רק למטרה אחת .  אם ראש הממשלה ורעייתו ,  במסגרת הביקור בחו"ל ,  הולכים למסעדים ואוכלים - רק אז תשלם עם הכסף הזה .  זה הכל .  אתה לא קונה כריות ואתה לא קונה סדינים ,  ואתה לא קונה מתנות .  שום דבר' ".   
" כמה כסף נתת לו ?  ",  נשמע חפץ שואל . " אני נותן לו כל פעם סכום שמספיק לו .  1,500 או 2,000 דולר .  אגב ,  כשראש הממשלה היה במוסקבה קיבלנו רק על המיני-בר ,  על יומיים או שלושה 6,000 דולר ",  השיב שטראוס .  חפץ הקשה ושאל : " אבל זה בסדר ,  מותר לו ,  לא ?  "  ושטראוס ענה : " כן ,  נכון שמותר לו ,  אבל צריכים גם איזושהי סבירות מסוימת ".  
בהקלטות נשמע חפץ מזהיר את שטראוס מהשלכות אפשריות של מעשי הזוג נתניהו על עתידם של השניים . " יוסי ,  אתה חייב לקחת בחשבון .  החיים הם לא תמיד בחירה בין אלטרנטיבה טובה לרעה ,  אלא בין רעה לפחות רעה .  אתה צריך להניח ,  עכשיו ,  שיש סיכוי מאוד מאוד מאוד גבוה ,  להערכתי 95% ,  שהסיפורים האלה ייגמרו כמו שעזרא היה איתו פעם קודמת  ( במשטרה )  .  אתה תשב ותצטרך לתת תשובות .  לכן ,  מהרגע שאתה יוצא מהחדר הזה אתה מתכונן ליום הזה .  תתעד את הפעילות שלך ,  כי אתה אדם ישר .  אסור בשום פנים שאתה תמצא את עצמך לא מוכן .  הם ינסו להפיל עליך דברים ואולי קצת על שלומית  ( פרגו-ברנע )  .  יש לך את המשפחה שלך ,  את הבריאות שלך ואת השם שלך .  אל תאבד אותם ". 
על פי הפרסום שוחחו שני הבכירים גם על מנהגה של שרה נתניהו לדרוש מעובדיה לרכוש לה בכספם מוצרים שונים . " הדבר החמור ביותר הוא שאשת ראש הממשלה מאלצת אנשים לשלם מכספם עבור כל מיני דברים ",  אומר שטראוס בהקלטה . " למשל ,  את העוזר הזה של עזרא סיידוף .  באו אלי עם החשבוניות ואמרתי להם 'תקשיבו ,  זאת הפעם האחרונה שאני משלם לך .  אתה לא אמור לשלם מכיסך' ",  הוא מוסיף .  חפץ השיב : " זה בטח כמה עשרות שקלים ",  ושטראוס הסביר : " כל דבר הם קונים לה .  תראה ,  במיוחד עזרא מפעיל את כל הצוות של המשרד ,  שזה דבר מטורף בעיני .  והם רצים וקונים לה כל מיני דברים .  זה פשוט לא להאמין .  זה אנשים שאין להם כסף ,  מסכנים ".  
מטעמו של ראש הממשלה נמסר כי  " הכל שקרים ,  כולל שקר על המיני-בר .  בחדרו של ראש הממשלה בדרך כלל אין מיני-בר ,  אלא בקבוקי מים וסודה בלבד .  חוץ מזה ,  פעמים רבות חייבו את חדרי כלל המשלחת על חשבון החדר של ראש הממשלה .  מעולם לא הייתה הזמנה כזאת של ראש הממשלה ולו הייתה ,  היא הייתה נבדקת במסרקות ברזל כבר ב-2010 ".  עוד נמסר כי  " כנראה שההצלחות הגדולות של ראש הממשלה מול איראן מטרידות את ערוץ 2 ".  

הקלטות חפץ : " נתניהו קיבל חשבון מיני-בר של 6,000 דולר ביומיים "
 בחדשות 2 פורסמו תמלולים נוספים מהקלטותיו של עד המדינה ניר חפץ ,  בהן נשמע חשב משרד ראש הממשלה לשעבר ,  יוסי שטראוס ,  כשהוא מלין על התנהלותם הבזבזנית של בני הזוג נתניהו בחו"ל . " שרה מאלצת עובדים לשלם מכספם עבור מוצרים לבית "
 
