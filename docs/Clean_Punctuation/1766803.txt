רה"מ :  ללא פתרון מוסכם ,  אתמוך בחוק הגיורים 
ראש הממשלה הבהיר לשרי ש"ס שאם הרב הראשי שלמה עמאר לא יכשיר את הגיורים בצה"ל עד ליום רביעי ,  בכוונתו לתמוך בהצעת החוק של ח"כ רותם
האם חוק הגיורים בצה"ל יוכרע ביום רביעי הקרוב ?  לאחר שדחה את ההצבעה בממשלה על החוק ליום רביעי הקרוב ,  הבהיר אחר הצהרים  ( ראשון )  ראש הממשלה בנימין נתניהו כי אם הסוגיה לא תיפתר עד ליום ההצבעה ,  הוא יתמוך בהצעה המקורית של חבר הכנסת דוד רותם מישראל ביתנו .  נכון להיום ,  הצעת החוק תקועה מאחר והרב הראשי לישראל ,  שלמה עמאר ,  המזוהה עם ש"ס ,  לא הכשיר את הגיורים ולא הסמיך נציג מטעמו שיהיה ממונה על הגיורים ברבנות הצבאית .
 ההודעה על דחיית ההצבעה בממשלה עוררה זעם בסיעת קדימה שמסרה בתגובה כי  " מדובר במהלך ציני ועלוב של אדם פחדן אשר מבין שלהבות דו"ח מבקר המדינה אשר קבעו שהוא וממשלתו הפקירו את אזרחי מדינת ישראל ,  מאיימות להפילו מכיסאו ",  תקפו , " נתניהו מנסה לחמוק בכל דרך מאחריותו לאסון וממתן דין וחשבון למחדליו בפני הציבור ומשתמש בגיורם של חיילי צה"ל כמטבע עובר לסוחר בקרב על הישרדותו האישית .  נתניהו מכר את חיילי צה"ל וקנה את האצבע של ש"ס בהצבעה על ועדת החקירה הממלכתית לשריפה בכרמל ",  נמסר מקדימה .
 מסיעת ישראל ביתנו נמסר בתגובה לדחיית ההכרעה בנושא חוק הגיור ,  כי  " אין כל בעיה הלכתית בנוגע לגיורים הנעשים בצה"ל והסיבה היחידה לוויכוח הנוכחי היא רצונה של ש"ס לשלוט גם במערך הגיור הצה"לי .  אין כל סיבה לשנות דבר בעניין ולהכפיף את צה"ל למועצת הרבנות הראשית הנשלטת ע"י גורמים לא ציוניים שאינם משרתים בצה"ל .  אין כל סיבה שבגלל עסקנות וניסיונות להשיג מאחזי כוח ושליטה נוספים יפגעו חיילים ,  אזרחי המדינה המגנים עליה ומוכנים למסור את נפשם בעבורה ,  שעברו גיור לפי כל כללי ההלכה הנהוגים במדינת ישראל והם יהודים לכל דבר ועניין ". 
עדכון ראשון - 16:41

רה"מ :  ללא פתרון מוסכם ,  אתמוך בחוק הגיורים 
ראש הממשלה הבהיר לשרי ש"ס שאם הרב הראשי שלמה עמאר לא יכשיר את הגיורים בצה"ל עד ליום רביעי ,  בכוונתו לתמוך בהצעת החוק של ח"כ רותם

