סקר וואלה !  חדשות :  המחנה הציוני מאבד גובה ,  יש עתיד מתחזקת
סיכויי גוש השמאל להרכיב את הממשלה אחרי הבחירות הולכים וקטנים ,  עם דעיכתם של הרצוג ולבני ל-23 מנדטים .  הליכוד ממשיך להוביל וזוכה ל-26 מנדטים .  בנט לא מתאושש מפרשת אוחנה ,  לפיד מטפס לעשרה מנדטים
הסיכויים שבנימין נתניהו ירכיב את הממשלה הבאה גדלים :  סקר TNS טלסקר עבור וואלה !  חדשות קובע כי אילו הבחירות היו נערכות היום ,  מפלגת הליכוד הייתה הגדולה ביותר בכנסת הבאה וזוכה ל-26 מנדטים - כך עולה מתוצאות הסקר שנערך אתמול  ( רביעי )  .  הנזק שנגרם לנתניהו בעקבות פרשת הבקבוקים ,  שפורסמה בשבוע שעבר ,  זניח בלבד ,  והליכוד בהנהגתו מאבד מנדט אחד בהשוואה לסקר הקודם .  
לכל הסקרים וההתפתחויות
בניגוד לליכוד ,  ששומר על יציבות ,  רשימת המחנה הציוני רושמת את השבוע הגרוע ביותר מאז הושק קמפיין הבחירות .  בכך היא משלימה ירידה של שלושה מנדטים בשבוע אחד  מ-26 מנדטים בסקר האחרון ,  ל-23 בלבד בסקר הנוכחי .  
בחירות 2015 || סיקור מיוחד בוואלה !  חדשות:צו מניעה לליברמן :  לא יוכל לחלק גיליונות של שרלי הבדוהקרב בין כחלון ונתניהו עולה הילוך : " מי שיתקוף  יותקף"אחרי פארסת אוחנה ,  בנט ירד לדימונה להתפייס עם המזרחים 
על הרצוג ולבני עבר שבוע קשה ,  שכלל בין היתר את דרישת הליכוד לחקור את פעילות הארגון V15 ,  בטענה שהוא קשור למפלגה .  נוסף על כך ,  הציגה המפלגה תכנית כלכלית מפורטת ,  שלוותה בביקורת נוקבת מבית .  כל חברי הכנסת החברתיים של המחנה הציוני בחרו שלא להתייצב לאירוע .  הנתונים משקפים במידה רבה גם את הרוח השלטת במסדרונות המטה של המפלגה .  בכירים ברשימה המשותפת הודו בשיחות סגורות כי הקמפיין שמנהלת המפלגה נראה בעיניהם מיושן ,  ממלכתי ולא אטרקטיבי לעומת זה של הליכוד והבית היהודי .  
יו"ר יש עתיד ,  יאיר לפיד ,  בהחלט יכול לחייך ,  עם עלייה של שני מנדטים  משמונה בסקר הקודם לעשרה מנדטים בסקר הנוכחי .  השבוע ,  השיק לפיד מחוץ לכלא מעשיהו את תכניתו למיגור השחיתות ,  ועל אף שהוא נמנע מלקדם בקדנציה האחרונה חלקים רבים מהתכנית שכתב ,  נראה כי הציבור נותן קרדיט מחודש לשר האוצר לשעבר .
 הבית היהודי בראשות בנט לא מתאושש מפרשת אלי אוחנה ,  ונותר על 12 מנדטים ,  כמו בסקר הקודם .  עדיין נותרו 40 ימים לבחירות ,  ובנט נודע כקמפיינר חד ויצירתי ,  אולם נראה כי כבר בשלב הזה ,  לא יהיה זה מופרך לקבוע כי הסערה סביב צירופו של אגדת הכדורגל והפרידה ממנו כעבור 48 שעות ,  עשתה לבית היהודי נזק תדמיתי גדול שספק אם ניתן יהיה לתקנו בזמן שנשאר .  
מפלגתו של אביגדור ליברמן ,  ישראל ביתנו ,  מתחזקת מעט ועולה לשבעה מנדטים .  מדובר בנתון מעודד עבור שר החוץ ,  שעמד בשני הסקרים האחרונים על שישה מנדטים בלבד ,  ומתרחק צעד נוסף מאחוז החסימה .  אמנם זה רחוק מאוד מ-16 המנדטים שהבטיח ליברמן לקבל בקלפיות ,  אולם הצניחה החדה בתמיכה במפלגתו נבלמה .  כולנו ,  בראשות משה כחלון ,  עולה אף היא במנדט אחד ,  משבעה לשמונה מנדטים .  זאת ,  בין היתר ,  על רקע הצגת התכנית של שר התקשורת לשעבר לרפורמה בבנקים .  
הרשימה הערבית המשותפת נותרת יציבה על 12 מנדטים .  ש"ס ויהדות התורה מקבלות שבעה מנדטים כל אחת ,  כמו בסקר הקודם .  המפלגות מרצ ויחד ,  בראשות אלי ישי ,  מקבלות כל אחת ארבעה מנדטים ,  נתונים זהים גם כן לסקר האחרון .  
הסיכויים להרכיב קואליציה נוטים בבירור לטובת ראש הממשלה נתניהו .  בגוש השמאל לא מצליחים כבר כחודש וחצי למשוך מנדטים מגוש הימין ,  ומאז תחילת הקמפיין הוא שומר על יתרון קל של כארבעה מנדטים .  מרבית התנודות המספריות הן בתוך הגושים עצמם .  נראה כי יצחק הרצוג ,  אלא אם יצליח לשכנע את הערבים להמליץ עליו לנשיא ובהמשך גם את החרדים ואת לפיד לשבת יחד ,  לא יזכה להרכיב את הממשלה הבאה .  
ניתוח ריאיונות טלפוניים עם 425 נשאלים ,  המהווים מדגם אקראי ומייצג של האוכלוסייה היהודית הבוגרת בישראל ,  מעלה כי 52.1% מהם טענו שנתניהו הוא המועמד המתאים לכהן כראש ממשלה .  הרצוג ,  לעומתו ,  זכה ל-30.8% תמיכה .  עבור שניהם ,  מדובר בעלייה של שלושה אחוזים מהסקר האחרון ,  ובהתאמה ,  שיעור המתלבטים ירד מ-23% ל-17.1% בסקר הנוכחי .  
התשובות לשאלה  " האם אתה מעוניין או לא מעוניין שבנימין נתניהו ימשיך לכהן כראש ממשלת ישראל אחרי הבחירות ?  ",  העלו תמונה מורכבת יותר .  38.5% ענו כי הם  " לא מעוניינים כלל "  שנתניהו ימשיך לכהונה נוספת ,  ואילו 11.8% אחוז אמרו כי  " אינם מעוניינים ".  זאת ,  לעומת 26.3% בלבד שאמרו כי הם  " מאוד מעוניינים "  שנתניהו יכהן בתפקיד קדנציה נוספת ,  ו-18.8% שאמרו כי הם  " די מעוניינים "  בכך .  יתר הנשאלים לא השיבו על השאלה .  
ניתן לראות כי המצביעים לא מתלהבים מהמשך כהונתו של נתניהו מחד ,  אך לא מזהים אלטרנטיבה אחרת מאידך .  בפילוח התוצאות לשאלה זו לפי התמיכה המפלגתית ,  עולה נתון מעניין נוסף .  רוב מכריע של מצביעי כחלון לא רוצה בהמשך כהונת נתניהו .  47 % " לא מעוניינים כלל "  בהמשך כהונתו ,  ו-27% נוספים  " אינם מעוניינים "  שנתניהו יישאר ראש הממשלה לאחר הבחירות .
 הסקר נערך על בסיס ריאיונות טלפוניים של 500 נשאלים בגילים 18 ומעלה ,  המהווים מדגם מייצג של האוכלוסייה הבוגרת בישראל .  טעות הדגימה המירבית היא שני מנדטים .
 לפניות לכתב :  omri_n@walla.net.il 

סקר וואלה !  חדשות :  המחנה הציוני מאבד גובה ,  יש עתיד מתחזקת
סיכויי גוש השמאל להרכיב את הממשלה אחרי הבחירות הולכים וקטנים ,  עם דעיכתם של הרצוג ולבני ל-23 מנדטים .  הליכוד ממשיך להוביל וזוכה ל-26 מנדטים .  בנט לא מתאושש מפרשת אוחנה ,  לפיד מטפס לעשרה מנדטים

