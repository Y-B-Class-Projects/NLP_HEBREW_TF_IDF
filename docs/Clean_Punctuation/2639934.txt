ארה"ב מגבה התקיפות בסוריה ?   " קשר קרוב עם ישראל "
 דובר משרד החוץ האמריקאי סרב להגיב לנושא ,  אך אמר כי ככל שמשטר אסד יחוש בלחץ ,  גבר הסיכוי שישתמש בנשק כימי .  בנוסף ,  בירך על התמיכה הבינ"ל במאמצי המו"מ עם הפלסטינים
הממשל האמריקני מגבה את התקיפות בסוריה ?   " ההידברות בינינו רבת-פנים ,  יש קשרים בין הצבא ,  הדיפלומטים ,  קשרי מודיעין ,  ואנו בקשר קרוב עם ממשלת ישראל ",  כך אמר הלילה  ( שלישי )  פטריק וונטרל ,  דובר משרד החוץ האמריקאי .  וונטרל אמר את הדברים בתגובה לשאלה האם היה תיאום בין המדינות לפני התקיפות ,  על פי דיווחים זרים ,  של חיל האוויר בסוריה .
 התקיפה בסוריה - סיקור מיוחדמיוחד :  כך קרס מערך ההגנה האווירית של סוריהסין ורוסיה נגד ישראל :  ההפצצה בסוריה תגרום להסלמהדיווח :  אנשי משמרות המהפכה שהו במתקנים שהופצצו בסוריה 
בתדרוך כתבים במשרד החוץ האמריקאי עלתה התהייה האם התקיפות מעלות את הסיכוי לשימוש של משטר אסד בנשק הכימי . " לא הייתי מעלה השערות בנושא ",  השיב וונטרל . " ובאמת הייתי מפנה אתכם לממשלת ישראל לדבר על פעולותיהם .  החשש שיש לנו כבר תקופה ,  הוא שמשטרו של אסד מגלה נכונות גוברת להשתמש באלימות יותר ויותר גדולה נגד העם שלו ,  ושהם גילו גם נכונות לעשות את הצעד הזה ולגרום לפגיעות המוניות בעזרת השימוש בנשק הכימי .  החשש שלנו הוא חשש רחב - כבר מזמן אמרנו שימי המשטר של אסד ספורים וככל שהם מרגישים לחץ יש פוטנציאל שהם ישתמשו בזה ". 
כשאחד הכתבים הערבים לחץ ושאל האם ארה"ב שלמה עם העובדה שישראל חדרה למרחב האווירי של לבנון וסוריה במטוסים אמריקאים ,  התשובה הייתה זהה : " אני מפנה אותך לממשלת ישראל לגבי פעולותיהם .  אין לי שום מידע לגבי כלי הטיס שישראל השתמשה בהם ".  
בתוך כך ,  דובר המשרד התייחס גם לביקוריהם של ראש הממשלה בנימין נתניהו ויו"ר הרשות הפלסטינית אבו מאזן בסין השבוע . " אנו מברכים על התמיכה הבינלאומית הרחבה ביעד של השגת השלום במזרח התיכון בהתבסס על פתרון שתי המדינות ",  אמר וונטרל בהתייחסו להצעה הסינית להפגיש בין שני המנהיגים . " אנו מעריכים את העניין של רבים בקהילה הבינלאומית המבקשים לשחק תפקיד קונסטרוקטיבי ומצפים להתייעצות עם טווח רחב של שותפים ".  

ארה"ב מגבה התקיפות בסוריה ?   " קשר קרוב עם ישראל "
 דובר משרד החוץ האמריקאי סרב להגיב לנושא ,  אך אמר כי ככל שמשטר אסד יחוש בלחץ ,  גבר הסיכוי שישתמש בנשק כימי .  בנוסף ,  בירך על התמיכה הבינ"ל במאמצי המו"מ עם הפלסטינים

