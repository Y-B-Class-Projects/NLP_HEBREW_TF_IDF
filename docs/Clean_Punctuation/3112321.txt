ליצמן איים להתפטר - נתניהו הציע : " עובדים לא יהודים יועסקו בשבת "
 שר הבריאות מיהדות התורה הודיע לראש הממשלה כי יתפטר ביום ראשון מתפקידו ,  אם  " יתבצע חילול שבת בעבודות התשתית ",  שמתקיימות במקטע דימונה-ב"ש . " המשך הפיכת השבת ליום השיפוצים הלאומי של הרכבת פוגע בקדושתה ",  אמר ליצמן ,  לפני שהתרצה מהצעת נתניהו וכץ
שר הבריאות וחבר יהדות התורה ,  יעקב ליצמן ,  הודיע היום  ( שישי )  לראש הממשלה בנימין נתניהו כי אם יתבצע חילול שבת בעבודות התשתית לרכבת בשבת הקרובה ,  הוא יתפטר ביום ראשון מתפקידו .  בעקבות האיום ,  שר העבודה והרווחה חיים כץ וראש הממשלה גישרו על הפער וסיכמו עם ליצמן כי בעבודות השבת יועסקו עובדים לא יהודים .
" המשך הפיכת יום השבת ליום השיפוצים הלאומי של רכבת ישראל ,  מנוגד לסטטוס קוו ,  ומהווה פגיעה חמורה במסורת ישראל ובערך קדושת השבת ",  אמר ליצמן .  עבודות רכבת ישראל החלו ביום חמישי וצפויות להימשך עד יום ראשון בקו שבין דימונה לבאר שבע .
 חבר הכנסת ישראל אייכלר  ( יהדות התורה )  ,  אמר כי  " הגיעו מים עד נפש ".  לדבריו , " חודשים ארוכים מתעלמים מאיתנו בנושא השבת .  ליצמן הבין שלא נותרה לו ברירה ,  אם אין לנו השפעה כשאנחנו יושבים בממשלה ,  אז מה זה משנה מי יהיה ראש הממשלה ,  אם זה לפיד או מישהו אחר ?  הפכו את יום השבת ליום השיפוצים ופיתוח הרכבות הלאומי .  אם רוצים להפוך את השבת ליום חול יאיר לפיד יוכל לעשות זאת יותר טוב ".  
ביום רביעי העביר ליצמן מסר לראש לשכת ראש הממשלה ,  יואב הורביץ ,  לפיו אם לא יבוטלו עבודות הרכבת בשבת הקרובה הוא יחרים את ההצבעות המתוכננות להתקיים בשבוע הבא בוועדת השרים לחקיקה ובכנסת .  
באותו היום ,  נטש ח"כ משה גפני  ( יהדות התורה )  את משכן הכנסת והצהיר כי לא יצביע עם הקואליציה בימים הקרובים ,  היות שזו לא מקדמת את הצעת החוק שהגיש שנועדה לבטל את פסיקת בג"ץ המתירה את פתיחת המרכולים בתל אביב בשבת . " יש דבר אחד שלא נעבור עליו בשקט ",  אמרו גורמים בסביבת השניים , " זה חילול שבת בחסות הממשלה שלא לצורך ,  תוך רמיסת ערכים החשובים ביותר לעם היהודי ". 
ביום חמישי נחשף בוואלה !  NEWS כי שר העבודה והרווחה ,  חיים כץ ,  הפיץ תזכיר חוק ממשלתי ,  שלפיו בבואו לתת היתרי עבודה בשבת ,  יובאו גם שיקולים חדשים שאינם בחוק כיום .  בין השיקולים המצוינים בתזכיר :  התחשבות במסורת ישראל ,  מידת הפגיעה במרחב הציבורי במקום בו מתבקש ההיתר ,  רווחת העובד וקיום חלופה שאינה מחייבת עבודה בימי השבת .
 החוק הופץ בכפוף לסיכום של נתניהו ,  השר כץ וראשי המפלגות החרדיות ש"ס ויהדות התורה ,  זאת על רקע סערת עבודות התשתית של רכבת ישראל בשבת בשנה האחרונה .  גורמים חרדים העריכו כי החוק החדש  " יצמצם משמעותית את עבודות הרכבת וגופים נוספים בשבת ".  
לפי חוק שעות עבודה ומנוחה רשאי השר להתיר העסקת עובדים בשבת אם הוא משוכנע שהפסקת העבודה ביום זה לכולו או לחלק ממנו ,  עלולה לפגוע בהגנת המדינה או בביטחון הגוף או הרכוש או לפגוע פגיעה רבה בכלכלה ,  בתהליך עבודה או בסיפוק צרכים שהם ,  לשיטתו ,  חיוניים לציבור או לחלק ממנו .
 בדברי ההסבר להצעת החוק נכתב כי  " לאיסור העסקת עובדים במנוחה השבועית שתי תכליות :  האחת ,  תכלית סוציאלית והיא לשמור על רווחת העובדים ,  והשנייה ,  תכלית דתית- לאומית  קביעת יום השבת כיום המנוחה בהתאם לצביונה של מדינת ישראל כמדינה יהודית ",  ולכן יש לערוך תיקונים אלה .
  ( עדכון ראשון :  12:20 )  

ליצמן איים להתפטר - נתניהו הציע : " עובדים לא יהודים יועסקו בשבת "
 שר הבריאות מיהדות התורה הודיע לראש הממשלה כי יתפטר ביום ראשון מתפקידו ,  אם  " יתבצע חילול שבת בעבודות התשתית ",  שמתקיימות במקטע דימונה-ב"ש . " המשך הפיכת השבת ליום השיפוצים הלאומי של הרכבת פוגע בקדושתה ",  אמר ליצמן ,  לפני שהתרצה מהצעת נתניהו וכץ

