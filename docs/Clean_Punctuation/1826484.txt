נאום נתניהו :  לקראת ספטמבר יגיע זמן המעשים
גם ראש הממשלה בנימין נתניהו וגם נשיא ארה"ב ברק אובמה הרשימו בנאומיהם בימים האחרונים .  פרופסור איתמר רבינוביץ' חושב שעכשיו כדאי להתכונן להתמודדות עם המצב בשטח
בנאומו בפני שני בתי הקונגרס היה ראש הממשלה בנימין נתניהו כפי שאומרים באנגלית  ? באלמנט שלו ?  .  הוא ניצב מול קהל אוהד והיה במיטבו כמסביר ,  כמי שהצליח להדגיש בפני שומעיו עד כמה הוא אישית אחד משלהם ועד כמה ישראל היא שלוחה של אמריקה במזרח התיכון .
 מבחינה תכנית הורכב הנאום משלושה מרכיבים עיקריים :  הראשון ,  התייחסות קצרה ואוהדת לשינויים העוברים על המזרח התיכון תוך התייחסות לסכנות הפוטנציאליות הגלומות בהן .  השני ,  התייחסות לאירן ולגרעין האירני כסכנה העיקרית המאיימת על ישראל ועל בטחון האזור והעולם .  והשלישי ,  והחלק העיקרי בנאום :  הצגת חזונו לשלום הישראלי פלסטיני .
 היסודות העיקריים של חזון זה מוכרים :  הסכמה למדינה פלסטינית ,  ויתורים טריטוריאליים מסוימים כולל ויתור על מספר לא מוגדר של התנחלויות ומאידך חזרה על הסירוב לשוב לגבולות 67' ,  התעקשות על נוכחות צבאית ישראלית בבקעת הירדן ,  עמידה על הכרה פלסטינית בישראל כמדינת הלאום של העם היהודי וסירוב לנהל משא ומתן עם ממשלה פלסטינית בהשתתפות חמאס .
 אופי ונוסח הנאום הושפעו בעליל מאירועי הימים האחרונים ,  החל במתח ובהתנגשות עם הנשיא אובמה וכלה ביכולת לנצל את המרכיבים החיוביים שנכללו בנאומו של אובמה בפני איפא"ק ולהציג חזון שאינו עומד בניגוד בוטה לחזון שהציג נשיא ארצות הברית .
 על רקע הנאום ,  יש מספר הערות המתבקשות :  מפגן האהדה והתמיכה בישראל בקונגרס היה מרשים ביותר .  יש להחמיא לנתניהו על יכולתו למצות אותו .  עם זאת צריך לזכור שהקונגרס אינו מתווה ומבצע את המדיניות .  זאת נותרת הפריבילגיה של הממשל ובראשו הנשיא .  זאת גם אינה עמדתם של אירופה ומרבית חברות האו ? ם .
 בנוסף ,  ניתן היה לקחת את היסודות החיוביים בנאומו של הנשיא ולשזור אותם לתוך נאומו של נתניהו .  ניתן היה למשל לקחת את דבריו של אובמה נגד חמאס ,  לצטט אותם ולהסתמך גם עליהם כאשר מסבירים מדוע אין ישראל רוצה לנהל משא ומתן עם חמאס או עם ממשלה פלסטינית שאינה מוכנה להכיר בישראל כמדינה יהודית .  ובכלל ,  נתניהו יכול היה להזכיר את אובמה בצורה חיובית מספר פעמים במהלך הדברים ,  אם כמהלך חיוני בדרך לשיקום היחסים אתו ואם כמהלך אבירי שהכול היו מעריכים .
 וחשוב מכל .  מה עושים מחר בבוקר ?  ספטמבר ועצרת האו ? ם מעבר לפינה ובלי חידוש של משא ומתן או צעד מהותי אחר צפוי לנו אתגר חמור .  שמענו כמה נאומים יפים בימים האחרונים .  נתניהו ואובמה ,  שניהם כאחד ,  נואמים מצוינים ,  אבל שניהם עשו טעויות טקטיות שהחריפו את העימות הצורה מיותרת .  עכשיו תמה עונת הנאומים ויש לעבור לעונת המעשים .
 
נאום נתניהו :  לקראת ספטמבר יגיע זמן המעשים
גם ראש הממשלה בנימין נתניהו וגם נשיא ארה"ב ברק אובמה הרשימו בנאומיהם בימים האחרונים .  פרופסור איתמר רבינוביץ' חושב שעכשיו כדאי להתכונן להתמודדות עם המצב בשטח

