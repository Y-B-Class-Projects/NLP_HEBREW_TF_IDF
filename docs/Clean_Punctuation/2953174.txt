אמו של החייל היורה לנתניהו : " חוששים מהליך לא נקי ;  מתמוטטים "
 אמו של החייל החשוד שירה למוות במחבל פצוע בחברון פנתה במכתב לנתניהו לאחר הצהרת התובע נגד בנה בגין הריגה . " אני מזכירה שהוא נחשד תחילה ברצח .  גם סעיף הריגה לא ראוי שיופיע בכתב האישום "
 אמו של החייל החשוד כי ירה למוות במחבל פצוע בחברון ,  פנתה אתמול  ( חמישי )  במכתב לראש הממשלה בנימין נתניהו ,  ובו סיפרה כי משפחתו חוששת שהתהליך המשפטי שבנה עובר אינו הגון . " חזרנו עכשיו מדיון נוסף בבית הדין הצבאי והזדעזענו לראות ולשמוע שהתביעה הצבאית מתכוונת להאשים את הבן שלנו בהריגה .  הריגה ,  למען השם ,  על נטרול מחבל ",  כתבה . " אני מבקשת לשתף אותך :  יש לנו חשש כבד מאוד במשפחה מהליך לא הוגן ,  הליך לא נקי ,  שאינו חף מהשפעות חיצוניות .  יש לנו חשש מהפיכתו של בני לשעיר לעזאזל בגלל מעורבותם של גורמים בכירים מאוד שמהרגע הראשון גזרו את דינו בחוצות ,  מבלי להמתין לתוצאות החקירה ,  מבלי לקחת בחשבון את הנסיבות בשטח .  זה מכאיב לנו ,  זה ממוטט אותנו ,  זה לא הוגן ולא תקין ". 
בהמשך ,  הזכירה את השתלשלות האירועים במסגרת הפרשה ,  וציינה את החשדות הראשוניים נגד בנה ,  שלדבריה מעידים רבות על אופיה . " אני מזכירה לך ,  אדוני ,  הוא נחשד תחילה ברצח !  הזדעזענו כולנו ,  זו הייתה תעודת עניות למערכת ,  שהעזה לכתוב חשד מסוג זה על בקשת מעצר נגד חייל שנטרל מחבל .  הימים חלפו ,  העובדות התבררו ,  מסתבר שהנסיבות בשטח היו שונות בתכלית ממה שפורסם בתחילה ,  לכן אני חוששת .  גם סעיף הריגה לא ראוי שיופיע בכתב אישום נגד לוחם מצטיין בצה"ל ,  שהיה בטוח שהוא מציל את חבריו ואת עצמו מפיצוץ קטלני וירה במחבל על מנת לנטרלו ",  כתבה .
 
אמו של החייל היורה לנתניהו : " חוששים מהליך לא נקי ;  מתמוטטים "
 אמו של החייל החשוד שירה למוות במחבל פצוע בחברון פנתה במכתב לנתניהו לאחר הצהרת התובע נגד בנה בגין הריגה . " אני מזכירה שהוא נחשד תחילה ברצח .  גם סעיף הריגה לא ראוי שיופיע בכתב האישום "
 
