יעלון תקף את ברק : " העלה את המדינה על עץ - וברח "
 המשנה לראש הממשלה תקף את התנהלות שר הביטחון בנושא הגרעין האירני : " שעבד אינטרסים לאומיים לטובת פוליטיקה ".  העצמאות בתגובה : " יעלון מתחנף לימין הקיצוני בליכוד "
 הבחירות כבר כאן :  המשנה לראש הממשלה ,  משה יעלון ,  תקף היום  ( שבת )  בחריפות את שר הביטחון ,  אהוד ברק ,  לאור התנהלותו בנושא הגרעין האירני והיחסים עם הממשל האמריקאי . " קרה משהו בסיפור האירני שהוא בהחלט לא תקין ,  ולכן ראש הממשלה זעם על שר הביטחון .  הוא העדיף שיקולים פוליטיים על פני שיקולים לאומיים ",  אמר יעלון באירוע  " שבתרבות "  ברמת גן ושפך אור על העימות הפומבי שפרץ בשבועות האחרונים בין נתניהו לברק .  
ברק ויעלון ,  שני רמטכ"לים לשעבר ,  הם  " צ'ילבות "  ידועות במערכת הפוליטית .  לאורך כהונת ממשלת נתניהו הם ידעו לא מעט עימותים פומביים ומתיחויות .  המחלוקות המדיניות-ביטחוניות בין השניים היו בשנים האחרונות אחד המאפיינים המוכרים של ישיבות השמינייה או התשיעייה ליד נתניהו ;  החל מהקפאת הבנייה בשטחים ,  דרך אירועי המרמרה ,  מינוי הרמטכ"ל ופרשת הרפז .  בשנה האחרונה ,  יעלון ,  שנתפש כמועמד הליכוד לתפקיד שר הביטחון ,  לא פספס הזדמנות לתקוף את שר הביטחון והיה ממובילי הקריאה להפקיע מידיו את הסמכויות בנוגע להתיישבות ביהודה ושומרון ,  שהובילה בסופו של דבר להקמת ועדת שרים העוסקת בנושא .  ביולי האחרון ,  כשנתניהו מינה את יעלון לגבש חוק גיוס חרדים חדש ,  דרש ברק שמשרדו הוא שיגבש את המתווה  ( מה שאכן קורה בסופו של דבר בימים אלה לאחר שמתווה יעלון לא צלח - ט.ש )  .  
לדברי יעלון ,  נתניהו סבר ששר הביטחון  " איתו בנושא האירני לאורך כל הדרך ".  יעלון השתמש בניסוח עוקצני במיוחד לשר הביטחון ,  המזכיר את ההאשמות שיריביו במערכת הפוליטית הדביקו לו בעקבות אסון צאלים ב' ,  אז נהגו להאשימו בהפקרת פצועים בשטח והתקבע המונח  " אהוד ברח ".   " היו אפילו תדרוכים בנושא שלא את כולם אהבתי ,  ובסוף שר הביטחון העלה את מדינת ישראל על העץ ,  ברגע האחרון ברח ועוד הציג את עצמו כמתון ",  אמר .  
יעלון אמר כי  " לא עושים דברים כאלה ומשעבדים אינטרסים ביטחוניים לטובת אינטרסים פוליטיים .  כשאתה מציג את עצמך כמישהו שממתן ומוכן לוותר ,  אז אתה זוכה לנקודות גם בארצות הברית ומשפיע על האלקטורט גם כאן .  זה היה מעשה שלא ייעשה ".  יעלון גם מתח ביקורת על התנהלותו של ברק בפרשת הרפז ואמר כי ההתנהלות מול הרמטכ"ל לשעבר ,  גבי אשכנזי ,  בשאלת מינוי הרמטכ"ל ,  תוך קציבת כהונתו לשלוש שנים , " הייתה התנהלות לא ראויה ".  לדבריו , " הייתה פונקציה של גחמות פוליטיות שפגעה במוסד הרמטכ"לות ".  יעלון הדגיש כי הוא סבור שיש לקבוע את תקופת הכהונה של רמטכ"ל לארבע שנים ,  עם אופציה להארכה לשנה נוספת , " ולא להשאיר את זה לפוליטיקאים כאיזשהו מנוף נגד הרמטכ"ל ".  
יעלון גם התייחס לראשונה לידיעה שנחשפה אתמול ב"ידיעות אחרונות ",  אודות המגעים החשאיים שקיימו נתניהו וברק מול המשטר הסורי בסוף 2010 . " למיטב ידיעתי ,  נתניהו לא ויתר על רמת הגולן ",  אמר יעלון בהתייחס לדיווח לפיו נתניהו הסכים לנסיגה מלאה מרמת הגולן בתמורה לניתוק יחסיה של דמשק עם טהרן וחיזבאללה .  
הוא הוסיף כי  " ניתן לייצר מצב שבו אנו לא מוותרים על רמת הגולן ,  היא נכס ביטחוני ".  עוד אמר יעלון כי  " השנתיים האחרונות מוכיחות איזו טעות קשה הייתה לו היינו הולכים למהלך הזה ",  אך הוסיף כי  " לגיטימי שראש ממשלת ישראל יפתח ערוצים באופן דיסקרטי מול גורמים בסביבה .  ידנו שלוחה לשלום לכולם ,  ובתנאי שאנחנו לא שואלים מיד מאיזה שטח אנחנו נסוגים כדי להשיג שלום .  היה ניסיון לשבור את ציר הרשע ". 
יעלון גיבה את ראש הממשלה גם בדרישתו לקו נחוש ותקיף יותר של הקהילה הבינלאומית כלפי אירן . " העמדה האמריקנית לא שכנעה את האירנים שיש נחישות במערב ללכת כל הדרך ",  אמר אך הבהיר כי הוא סבור ש"האופציה הצבאית צריכה להיות הדבר האחרון .  היה נכון להטיל סנקציות כלכליות כבר מזמן ,  וגם היום לא מוטלות כל הסנקציות ".  
לדברי יעלון ,  ישראל עוקבת ומצפה לסבב הסנקציות הנוסף עליו צפויים להכריז ביום שני שרי החוץ האירופים . " בסופו של דבר ניתן להביא להפסקת פרויקט הגרעין האירני ללא הפעלת כוח צבאי ,  וכדי לעשות את זה צריך להביא את המשטר לדילמה :  האם הוא ממשיך בפרויקט או שורד .  המשטר האירני נמצא בפני שוקת שבורה כלכלית .  אבל כל זה לא יהיה אפקטיבי אם לא תהיה אופציה צבאית אמינה ".  
בהתייחס להמשך הירי מרצועת עזה אמר יעלון כי  " במצב הזה אנחנו צריכים להרתיע אותם .  ההרתעה היא חלקית ,  אבל אילו לא הייתה הרתעה בכלל ,  הם היו יורים יום יום .  התפקיד שלנו זה לגבות מהם מחיר כזה שירתיע אותם מלחדש את ההתפרצויות לעיתים תכופות יותר ".  יעלון הדגיש כי  " יכול להיות שיגיע מצב שבו נצטרך לפעול באופן יותר חזק "  ואמר כי מדיניות התקפית של  " סיכול ממוקד אינטנסיבי "  היא חלק מהמענה להמשך התוקפנות מעזה לישראל .  
מנכ"ל מפלגת העצמאות ,  אושי אלמליח ,  מסר בתגובה לדברי השר יעלון כי  " צורכי הפריימריז בליכוד והצורך להתחנף לימין הקיצוני בליכוד ,  גוררים את משה  ( בוגי )  יעלון לאמירות פתטיות .  שר הביטחון ,  אהוד ברק ,  פועל וימשיך לפעול להתמודדות עם האיום האירני ,  לחיזוק ביטחונה של ישראל ולהעמקת יחסיה עם ארה"ב ".  
לקריאה נוספתיעלון נגד ברק :  מעדיף אינטרסים פוליטיים צריםביבי ואהוד לנצח ?  שונאים ,  סיפור אהבהמקורבי נתניהו :  הפגישה עם ברק - פגישת הרגעה
לפניות לכתבת :  tal_sh@walla.net.il 

יעלון תקף את ברק : " העלה את המדינה על עץ - וברח "
 המשנה לראש הממשלה תקף את התנהלות שר הביטחון בנושא הגרעין האירני : " שעבד אינטרסים לאומיים לטובת פוליטיקה ".  העצמאות בתגובה : " יעלון מתחנף לימין הקיצוני בליכוד "
 
