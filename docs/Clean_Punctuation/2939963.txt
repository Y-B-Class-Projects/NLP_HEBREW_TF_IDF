נתניהו ביקש מהיועץ המשפטי לממשלה לאשר גירוש משפחות מחבלים לעזה
ראש הממשלה פנה לאביחי מנדלבליט בבקשה לקבל את חוות דעתו המשפטית למהלך ,  שיאפשר גירוש בני משפחה שסייעו לטרור לשטחי הרצועה .  עם זאת ,  מנדלבליט פרסם באחרונה כי הדין הבינלאומי אינו מאפשר פעולת גירוש זו
 ( שרים תקפו את עמדת היועמ"ש סביב גירוש משפחות מחבלים ,  השבוע )  
ראש הממשלה בנימין נתניהו פנה היום  ( רביעי )  במכתב ליועץ המשפטי לממשלה אביחי מנדלבליט ,  בבקשה לקבל את חוות דעתו המשפטית לאפשרות של הרחקה לרצועת עזה של בני משפחות מחבלים המסייעים לטרור . 
" פעולות טרור רבות בחודשים האחרונים מתבצעות על ידי טרוריסטים בפרופיל של 'מפגע בודד' .  המפגעים הללו באים לעתים ממשפחות שמעודדות ומסייעות לפעולתם .  אבקש את חוות דעתך המשפטית לאפשרות הליך הרחקת בני משפחות המסייעים לטרור לרצועת עזה .  אני סבור שהשימוש בכלי זה יביא לצמצום משמעותי בפעולות הטרור נגד מדינת ישראל ,  אזרחיה ותושביה ",  לשון המכתב .  
לקריאה נוספת:נתניהו על כנס לפיד-ליברמן : " יש מי שמקשקש ויש מי שמבטיח את עתידנו "" נתניהו מנסה להשמיד את שירות החוץ ":  הכנס שמאתגר את ראש הממשלהנתניהו שוב יוצא נגד המופתי : " הסית לגל הטרור בשנות ה-20 "  
עם זאת ,  מנדלבליט פרסם באחרונה חוות דעת מנוגדת לבקשתו של נתניהו ,  שלפיה הדין הבינלאומי אינו מאפשר גירוש משפחות מחבלים מהגדה המערבית או ממזרח ירושלים לשטח רצועת עזה .  בין היתר ,  היועץ המשפטי לממשלה נימק את דעתו בכך שמעמדם המשפטי של תושבי הגדה - המוגדר כשטח בתפיסה לוחמתית - אינו מאפשר גירוש .  
זאת ועוד ,  עולים קשיים משפטיים נוספים לגירוש משפחות מחבלים ממזרח ירושלים .  זאת מאחר שאלו מחזיקים בזכויות נוספות לעומת אלו המתגוררים בשטחי יהודה ושומרון מתוקף היותם בעלי תעודת תושבות .  
המהלך לא נולד בחלל ריק .  גורם ביטחוני מסר לוואלה !  NEWS בנובמבר האחרון כי בהערכות מצב במערכת הביטחון הועלו המלצות לבחון משפטית גירוש משפחות מחבלים לרצועת עזה .
 לדבריו ,  אמו של המחבל שביצע את הפיגוע בגוש עציון לפני שלושה חודשים ידעה על כוונותו לבצע פיגוע - אך לא דיווחה על כך לגורמי הביטחון השונים .  במקרה כזה ,  לדבריו ,  יש לשקול צעדי ענישה מחמירים כמו גירוש לעזה .  הנושא הועבר אז לבחינת יועצים משפטיים במשרד הביטחון .  
בחודש שעבר פנו בני משפחותיהם של 18 מהנרצחים באירועי הטרור בחודשים האחרונים לנתניהו בדרישה  " לעצור את שטף הדמים "  ולגרש את משפחות המחבלים .
" אנו ,  בני משפחות של יהודים שנרצחו ונפצעו בגל הטרור האחרון ,  זועקים ודורשים מממשלת ישראל לעשות כל שביכולתה על מנת לעצור את שטף הדמים הזה .  אי אפשר להכיל רצח יהודים .  אי אפשר להכיל חברה שמלמדת את הילדים שלה כי המעלה העליונה שאליה יכולים להגיע כל ילד וילדה היא להיות 'שהיד' .  אי אפשר להכיל משפחות שמעודדות את בניהן לרצוח .  לצערנו אנו רואים כי הפעולות שמדינת ישראל נוקטת בהן לא עוצרות את ההסתה ואת מסעות הרצח .  מדי יום ביומו משפחת הכאב והשכול גד ? לה ,  והרוע הזה חייב להיפסק ",  כתבו .  

נתניהו ביקש מהיועץ המשפטי לממשלה לאשר גירוש משפחות מחבלים לעזה
ראש הממשלה פנה לאביחי מנדלבליט בבקשה לקבל את חוות דעתו המשפטית למהלך ,  שיאפשר גירוש בני משפחה שסייעו לטרור לשטחי הרצועה .  עם זאת ,  מנדלבליט פרסם באחרונה כי הדין הבינלאומי אינו מאפשר פעולת גירוש זו

