ח"כ אמסלם :  לאסור קיום חקירה פלילית נגד ראש ממשלה בעבירות קלות
בצל הבדיקה נגד נתניהו הודיע יו"ר ועדת הפנים כי יגיש הצעת חוק בנושא במושב החורף .  לפי הצעתו של הח"כ מהליכוד ,  ראש הממשלה ייחקר על העבירות בתום כהונתו . " אי אפשר להעסיק אותו בכל יום בחקירות ",  טען .  על העיתוי : " עדכנו אותי כשיש חלון פנוי "
  ( היועץ המשפטי מנדלבליט על מעבר לחקירה : " צריך להיות זהירים כשמדובר בראש ממשלה ")  
על רקע הבדיקה המתנהלת בעניינו של ראש הממשלה בנימין נתניהו הודיע היום  ( שלישי )  יו"ר ועדת הפנים והגנת הסביבה ,  ח"כ דוד אמסלם  ( הליכוד )  ,  כי במושב החורף של הכנסת יגיש הצעת חוק שתאסור קיום חקירה פלילית נגד ראש ממשלה בגין עבירות קלות שעונשן עד שישה חודשי מאסר . " ב-30 השנים האחרונות לא היה ראש ממשלה אחד שלא היה עסוק בחקירות ",  כתב בעמוד הפייסבוק שלו . " ראש ממשלה בישראל הוא התפקיד החשוב ביותר ,  עליו לקבל החלטות הרות גורל .  אי אפשר להעסיק אותו כמעט בכל יום בחקירות ".  
לדבריו , " אני לא מכיר מדינה דמוקרטית אחת בעולם שראש הממשלה שלה מככב בתדירות כזו בענייני חקירות ופרשיות שונות ומשונות .  אף אחד לא באמת מאמין שבכל העולם יש צדקנים ורק בישראל יש גנבים ".  בהמשך מנה ראשי ממשלה שבעשורים האחרונים התנהלו בעניינם או נגד רעיותיהם חקירות פליליות . " יצחק רבין ופרשת הדולרים של רעייתו ,  אהוד ברק והעמותות ,  אריאל שרון והאי היווני ,  אהוד אולמרט והנסיעות ,  בנימין נתניהו והמתנות ,  הבקבוקים ועוד ".  
אמסלם טען כי כדי להימנע ממצב קשה הוא מציע שלא תיפתח חקירה פלילית נגד ראש ממשלה בעבירה שעונשה הוא עד שישה חודשי מאסר . " עם זאת ,  מאחר שאין זה ראוי כי ראש הממשלה לא ייתן את הדין על עבירות אלה ,  מוצע לקבוע כי תקופת כהונתו לא תבוא במניין תקופת ההתיישנות של העבירה ,  וכך יהיה ניתן לחקור אותו בעניינה לאחר תום תקופת כהונתו ". 
לקריאה נוספת:הבדיקה בעניין נתניהו :  החוקרים הגיעו עם צו חיפוש למשרד פרסוםמנדלבליט על מעבר לחקירה : " צריך להיות זהירים כשמדובר בראש ממשלה"מנדלבליט מאשר :  נפתחה בדיקה בעניינו של ראש הממשלה 
בימים אלה מתנהלת במשטרה בדיקה בעניינו של נתניהו ,  שפרטיה טרם הותרו לפרסום ,  אך עצם קיומה אושר על ידי היועץ המשפטי לממשלה אביחי מנלדבליט .  בשבוע שעבר פורסם בערוץ 10 כי חוקרי להב 433 הגיעו לאחרונה למשרד הפרסום ענבר מרחב עם צו חיפוש על רקע פנייתו של נתניהו למשרד בשנת 2007 ,  בזמן שכיהן כיו"ר הליכוד .  בבדיקה נבחן התשלום בגין אותה פנייה .  
חבר הכנסת התייחס לעיתוי הגשת הצעת החוק בפוסט שכתב . " במדינה שלנו בכל רגע נתון מתנהלת חקירה סמויה וגלויה נגד ראש ממשלה .  אני מציע למי שמעלה את השאלה הזו לעדכן אותי בחלון פנוי שאין בו שום חקירה ,  אשמח להגיש אותה כדי שלא ינסו לחפש מניעים או אינטרסים כאלו ואחרים ".  
הצעתו של אמסלם עוררה תגובות נסערות במערכת הפוליטית .  ח"כ נחמן שי  ( המחנה הציוני )  אמר כי  " אמסלם ממשיך בקו ההזוי של חבריו לקואליציה ,  ערעור שיטתי על שלטון בחוק בישראל על פי צרכיהם הפוליטיים .  אין אדם בישראל שהוא מעל החוק .  לא ראש הממשלה הזה ,  לא קודמיו ולא הבאים אחריו ".  לדבריו , " אם אמסלם רוצה שראש הממשלה יהיה פנוי לעסוק בקבלת החלטות בסוגיות המשפיעות על הציבור ,  הוא מוזמן להעביר חקיקה שתמנע מראש הממשלה להחזיק בידיו ארבעה תפקידי שר במקביל ,  בנוסף לתפקודו כראש ממשלה ".  
גם חברו למפלגה ,  ח"כ איציק שמולי תקף את ההצעה . " הצעת החוק שמציע אמסלם ,  בעיצומה של בדיקה משטרתית נגד ראש הממשלה ,  היא רף חדש של צפצוף על הציבור ופגיעה בשלטון החוק ".  שמולי הוסיף בסרקזם : " ניתן לקצר את התהליך ולקבוע מידית שנתניהו ובניו ישלטו במדינת ישראל לנצח ,  ואף לא יחויבו לציית לחוקי המדינה ".  לדבריו , " הליכוד חצה היום עוד קו אדום בדרך להפיכת ישראל למונרכיה .  בקצב הזה אזרחי ישראל עוד ישאפו להיות רק כמו טורקיה של ארדואן ".  

ח"כ אמסלם :  לאסור קיום חקירה פלילית נגד ראש ממשלה בעבירות קלות
בצל הבדיקה נגד נתניהו הודיע יו"ר ועדת הפנים כי יגיש הצעת חוק בנושא במושב החורף .  לפי הצעתו של הח"כ מהליכוד ,  ראש הממשלה ייחקר על העבירות בתום כהונתו . " אי אפשר להעסיק אותו בכל יום בחקירות ",  טען .  על העיתוי : " עדכנו אותי כשיש חלון פנוי "
 
