עסוק בהכנות לטראמפ :  נתניהו דחה את ההחלטה על שר התקשורת
למרות שעל פי חוק מחר צריך ראש הממשלה להכריע בסוגיית מינוי קבוע לשר התקשורת ,  אחרי התייעצות עם היועץ המשפטי לממשלה הוחלט לדחות את ההחלטה עד אחרי ביקור הנשיא האמריקני
 ( בווידאו :  נתניהו בישיבת סיעת הליכוד ,  השבוע )  
ראש הממשלה בנימין נתניהו יכריע בסוגיית מינוי שר התקשורת הבא רק ביום ראשון בעוד שבוע  כך הודיעה הערב לשכתו .  ההסבר לדחייה בהחלטה היא ההכנות לביקורו של הנשיא האמריקני דונלד טראמפ בישראל . " ראש הממשלה נתניהו עסוק בהכנות לביקור הנשיא טראמפ ,  ולכן יקבל את ההחלטה בנוגע למינוי שר התקשורת עד יום ראשון הבא ",  נמסר בהודעה . " החלטה זו של ראש הממשלה התקבלה לאחר התייעצות עם היועץ המשפטי לממשלה ". 
מוקדם יותר השבוע דווח כי ראש הממשלה הציע לשר התיירות יריב לוין את תפקיד שר התקשורת ,  לקראת תום תקופת הכהונה הזמנית של בן סיעתו צחי הנגבי בתפקיד .  נתניהו מחויב למנות לתפקיד שר במינוי קבוע ,  והציע את התפקיד ללוין בנוסף על תיק התיירות שבו הוא מחזיק מתחילת הקדנציה ,  ולא במקומו  אולם לוין סירב להצעה .
 עוד בוואלה !  NEWS:שעון החול אוזל :  נתניהו בדרך לאבד את ה"בייבי "  שלו - ומחליפו לוט בערפלתיק סרנה : " הפוסט פארודי ,  ברור שנתניהו לא עצר טרמפים בכביש 1"נתניהו על סגירתה הפתאומית של רשות השידור : " דרך לא מכובדת "  
לאחר הבחירות ב-2015 ,  התעקש נתניהו להשאיר בידיו את תיק התקשורת ,  אולם בחודש פברואר הוא העביר אותן באופן זמני לידי הנגבי ,  על רקע עתירות לבג"ץ .  בעתירות נדרשה הפסקת כהונתו של נתניהו כשר התקשורת בשל ניגוד עניינים ,  לנוכח יחסיו עם המיליארדר ארנון מילצ'ן ,  מבעלי ערוץ 10 ואחד מהגורמים המרכזיים בחקירת תיק 1000 , " פרשת המתנות ". 
לאחר שנחשפו קשריו של נתניהו עם מילצ'ן במסגרת חקירת תיק 1000 ,  ולאור הגילויים על קשריו של ראש הממשלה עם מו"ל  " ידיעות אחרונות "  נוני מוזס במסגרת חקירת תיק 2000 ,  הוגשו שתי עתירות לבג"ץ נגד המשך כהונתו בתפקיד  האחת ,  מטעמו של יו"ר האופוזיציה יצחק הרצוג ,  והשנייה על ידי התנועה לאיכות השלטון .  
בעקבות העתירות ,  הבהיר היועץ המשפטי לממשלה אביחי מנדלבליט לראש הממשלה כי יתקשה להגן על המינוי בבג"ץ ,  ונתניהו החליט להפקיד את התיק באופן זמני בידיו של הנגבי .  ואולם ,  תקופת מילוי מקום של שר מוגבלת לשלושה חודשים בלבד ,  ועל פי החוק ,  לא ניתן להאריכה והיא תפוג מחר .
 לפני כחודשיים ,  על רקע משבר תאגיד השידור הציבורי ,  פנה יו"ר האופוזיציה יצחק הרצוג פנה שוב ליועץ המשפטי לממשלה ודרש ממנו להטיל על נתניהו מגבלות אישיות ולמנוע ממנו כל עיסוק בתחום התקשורת .  עם זאת ,  אביחי מנדלבליט קבע כי  " מתוקף תפקידו ,  רשאי ראש הממשלה לעסוק בעניינים הנוגעים למשרדי הממשלה השונים ,  והעובדה שהוא אינו מכהן עוד כשר התקשורת אינה שוללת את מעורבותו בתחום התקשורת בכובעו כראש הממשלה ". 
 ( עדכון ראשון :  22:18 )  

עסוק בהכנות לטראמפ :  נתניהו דחה את ההחלטה על שר התקשורת
למרות שעל פי חוק מחר צריך ראש הממשלה להכריע בסוגיית מינוי קבוע לשר התקשורת ,  אחרי התייעצות עם היועץ המשפטי לממשלה הוחלט לדחות את ההחלטה עד אחרי ביקור הנשיא האמריקני

