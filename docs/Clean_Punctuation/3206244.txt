 " הם בוגדים ":  יאיר נתניהו מאשים את פעילי השמאל ואנשי התקשורת
שעות ספורות לאחר שנתן עדות על דוכן העדים ,  יאיר נתניהו פנה שוב לרשתות החברתיות לעוד התבטאות שנויה במחלוקת נגד פעילי השמאל . " הם בוגדים לכל דבר ועניין ",  כתב נתניהו בעמוד הפייסבוק שלו .  רק בחודש שעבר צחק על המצב הביטחוני בזמן שהדרום ספג מטחי רקטות
יאיר נתניהו ,  בנו של ראש הממשלה בנימין נתניהו ,  ידוע בהתבטאויותיו השנויות במחלוקת ברשתות החברתיות .  רק בחודש שעבר ,  ביקר את ערוץ 10 בזמן שהדרום ספג מטחי רקטות בלתי פוסקים : " צה"ל הודיע שהוא הפציץ את תחנת הטלוויזיה של חמאס .  שטויות ,  בדקתי עכשיו וערוץ 10 עובד כרגיל ".  הבוקר  ( ב' )  הגיע נתניהו הצעיר לבית המשפט על מנת לדון בתביעת הדיבה שהגיש נגד הפעיל החברתי אייבי בנימין .  לאולם הגיעו פעילי מחאת פתח תקווה ,  שתקפו אותו ואת פרקליטו בצעקות ,  וקראו לעברו  " מושחתים הביתה "  וכן גידופים אחרים .  נתניהו הגיב אצבע משולשת .  כעת הוא פונה שוב לרשתות החברתיות ,  הפעם עם התבטאות נגד אנשי התקשורת ופעילי השמאל ככלל בטענה שהם  " בוגדים ".  
" עמותות השמאל במימון ממשלות זרות ועוינות ,  הפוליטיקאים מהשמאל ואנשי התקשורת שמצדדים תמיד בצד של האויב ותמיד נגד האינטרס היהודי ,  ליבם גס בקורבנות טרור מתנחלים או קורבנות של המסתננים ,  ומצד שני ליבם מלא חמלה לכל מתפרע פלסטיני שנפצע על גבול עזה- הם בוגדים "  כתב נתניהו בעמוד הפייסבוק שלו .  עוד יאיר חסם את האפשרות להגיב לפרסומים שלו ברשת החברתית .  הבוקר בבית המשפט אמר יאיר על דוכן העדים : " אני מאוד נסער ולא יכול לעבור לסדר היום על מה שקרה בחוץ .  הותקפתי באלימות בכניסה לבית המשפט במדינת ישראל .  קללות שאני לא רוצה לחזור עליהן .  אלה חברים של אייבי בנימין והוא הזמין אותם לפה .  אני לא מוכן לצאת מפה עד שיפנו את כל הבריונים ".  
ראש הממשלה נתניהו התייחס בעצמו לטענות שהטיח יאיר באנשי התקשורת וכתב בעמוד הפייסבוק שלו : " ראש הממשלה נתניהו דוחה את השימוש במונח 'בגידה' מכל צד שהוא בויכוח הפוליטי ".  נתניהו הוסיף כי התקשורת פעלה להסתיר את הטחת אשמת הבגידה נגדו בפרשת הצוללות שהגיעה מצד מפגיני השמאל . " התקשורת לא אמרה על זה מילה .  כנראה שלדעתם מותר להשתמש במונח  " בוגד "  כל עוד הוא מכוון נגד ראש הממשלה נתניהו ".  
זו אינה הפעם הראשונה שיאיר נתניהו זכה לביקורות על פרסומים ברשתות החברתיות :  בספטמבר 2017 פרסם נתניהו פוסט בפייסבוק עם מם שפורסם באוגוסט 2017 ,  עם הכותרת  " שרשרת המזון ".  בראש השרשרת הוצג איל הון יהודי - הונגרי אמריקאי ,  הנחשב ביקורתי כלפי מדיניות ממשלת ישראל .  תחתיו הופיע איש לטאה שתחתיו הופיע איש אילומינטי , " אגודת סתרים מעידן הנאורות "  ובתחתית השרשרת הופיעו אהוד ברק ,  אלדד יניב ומני נפתלי .  המם התבסס על קריקטורה אנטישמית ועורר סערה רבה .  יומיים אחרי שפרסם את המם ,  הסיר נתניהו הצעיר את הפוסט .  
רק לפני כחודשיים יאיר נתניהו כתב על אופירה אסייג  " אופירה אסייג היא בהמה גסה שהגיעה לאן שהגיעה בזכות רומן עם גבר נשוי .  הסיבה היחידה ש"קשת "  משדרים את התת רמה הזאת היא בגלל הסתה שלה נגד אבא שלי ומשפחתנו ונגד ציבור הימין .  ההתחנפות שלה לשמאל בשביל להיות מקובלת בברנז'ה מבחילה ".  אסייג לא נשארה חייבת ופתחה את תוכניתה בקשת 12  " אופירה וברקוביץ ואמרה לנתניהו הצעיר : " בוא לאולפן ,  תענה לשאלות במקום להסתתר מאחורי המקלדת בטוויטר ,  לצייץ עלבונות ואז למחוק ".   

" הם בוגדים ":  יאיר נתניהו מאשים את פעילי השמאל ואנשי התקשורת
שעות ספורות לאחר שנתן עדות על דוכן העדים ,  יאיר נתניהו פנה שוב לרשתות החברתיות לעוד התבטאות שנויה במחלוקת נגד פעילי השמאל . " הם בוגדים לכל דבר ועניין ",  כתב נתניהו בעמוד הפייסבוק שלו .  רק בחודש שעבר צחק על המצב הביטחוני בזמן שהדרום ספג מטחי רקטות

