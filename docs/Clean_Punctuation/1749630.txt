 " תוכנית נתניהו :  מדינה זמנית ,  חכירת הבקעה "
 גורמים פלסטינים בכירים סיפרו לעיתון  " אל-חיאת "  כי ראש הממשלה הציע לאבו מאזן להקים מדינה פלסטינית בגבולות זמניים למשך 10 שנים ולחכור את בקעת הירדן .  כעת ,  על פי הדיווח ,  נתניהו פועל לשכנוע האמריקאים לקבל את התוכנית
ראש הממשלה ,  בנימין נתניהו ,  פועל לשכנוע הממשל האמריקאי לקבל את תוכניתו להקמת מדינה פלסטינית בגבולות זמניים ,  תוך דחיית הדיון בסוגיות ירושלים והפליטים ,  כך טענו היום  ( שבת )  בכירים פלסטינים בפני העיתון  " אל-חיאת "  היוצא לאור בלונדון .  על פי הדיווחים ,  שהעבירו גורמים בכירים לעיתון ,  נתניהו הציע לפלסטינים מדינה פלסטינית בגבולות זמניים כפתרון זמני לשתי הסוגיות בשלוש הפגישות שנערכו בוושינגטון ,  שארם א-שייח' וירושלים .
 על פי הבכירים ,  הצעתו של נתניהו למדינה זמנית אפשרה לישראל לשמור על שליטתה בגבולות המזרחיים של מדינת פלסטין עם ירדן ,  על גבולותיה המערביים עם ישראל ,  על ירושלים ועל מקורות המים . " נתניהו הציע במהלך הפגישות את תפיסתו לגבי פתרון השלבים שנראים בעייתיים בתוכניתו בנוגע למדינה בעלת גבולות זמניים ",  סיפר אחד המקורות .
 המקור הוסיף כי  " מה שנתניהו הציע לנו הוא פתרון הדרגתי שנמשך יותר מעשר שנים ,  המאפשר את השארת גושי ההתנחלויות וירושלים תחת שליטת ישראל ,  את חכירת בקעת הירדן למשך 40 שנה ואת השארתם של בסיסים צבאיים ישראליים בכניסות לערים הפלסטיניות ". 
המקור הוסיף כי במסגרת הצעתו קיווה נתניהו להשאיר בשליטה ישראלית יותר מ-40% משטחי הגדה המערבית במהלך תקופת המעבר ,  שהייתה אמורה להימשך כאמור יותר מעשר שנים . " תוכנית נתניהו כוללת גם את השארת בקעת הירדן ומספר אזורים בגדה תחת ריבונות צבאית ישראלית ",  סיפר המקור וציין כי  " נתניהו הציע לאבו מאזן לחכור את בקעת הירדן למשך 40 שנה על מנת להשאיר בתוכה בסיסים צבאיים ישראליים ".  

" תוכנית נתניהו :  מדינה זמנית ,  חכירת הבקעה "
 גורמים פלסטינים בכירים סיפרו לעיתון  " אל-חיאת "  כי ראש הממשלה הציע לאבו מאזן להקים מדינה פלסטינית בגבולות זמניים למשך 10 שנים ולחכור את בקעת הירדן .  כעת ,  על פי הדיווח ,  נתניהו פועל לשכנוע האמריקאים לקבל את התוכנית

