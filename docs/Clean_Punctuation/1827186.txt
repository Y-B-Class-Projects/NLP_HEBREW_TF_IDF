עריקאת :  ישראל הורסת את פתרון שתי המדינות
לדברי ראש צוות המשא ומתן הפלסטיני סאיב עריקאת ,  השכונה היהודית שנחנכה אתמול במזרח ירושלים מכשילה את חידוש המו"מ בין הצדדים ומגבירה את המתיחות במזרח התיכון
ראש צוות המשא ומתן הפלסטיני ד"ר סאיב עריקאת מתח הערב  ( חמישי )  ביקורת חריפה על חנוכת שכונת מעלה הזיתים במזרח ירושלים .  בסוכנות הידיעות הפלסטינית וואפא דווח ,  כי עריקת אמר ש"ממשלת ישראל מיישמת את חזונה האמיתי - הרס פתרון שתי המדינות ".  הוא הוסיף ,  כי ה"התנחלות החדשה ",  כהגדרתו , " אינה רק מכשול בפני חידוש המשא ומתן ,  אלא גם מגבירה את המתיחות ,  ממסדת את האפליה בין ישראלים לפלסטינים ומקרבת את הקיצונים בישראל לאזורי המגורים הפלסטיניים ".   עריקאת גם קרא לקהילה הבינלאומית להכיר במדינה פלסטינית בגבולות 1967 . " על הקהילה הבינלאומית לפעול בנחישות כלפי ישראל כדי שזו תבין שקביעת עובדות בשטח לא תהפוך אותן לחוקיות ,  אלא לפשע מלחמה על פי החוק הבינלאומי ",  הוא הצהיר .  עריקאת הוסיף ,  כי הגיעה העת שמדינות התומכות בשלום וטרם הכירו במדינה פלסטינית - יעשו זאת כעת .  
בטקס חנוכת שכונת מעלה הזיתים שנערך אתמול השתתפו השרים אלי ישי ,  גדעון סער ,  גלעד ארדן - וכן יו"ר הכנסת ראובן ריבלין .  ריבלין אמר בטקס ,  כי  " ישנם חכמים מחוכמים ,  הוזי פתרונות מדיניים ,  המנסים לעשות 'משפט שלמה' לירושלים :  לגזור את החי לשניים ,  ולחתוך את ירושלים .  את 'האגן הקדוש' ,  כלשונם ,  הם יבתרו לשלושה חלקים .  את ליבה של ירושלים ינתחו לנתחים .  מי שאומר על ירושלים 'גזורו' ,  מצהיר למעשה שאיננו מכיר את ירושלים ,  שירושלים זרה לו ,  ושהוא זר לה ". 
בדבריו התייחס ריבלין גם למשבר הדיפלומטי שבין ישראל לארצות הברית . " אנו מצויים בימים לא קלים ,  בהם נשמעות רמיזות מצד ידידינו בעולם ,  כאילו ישראל כבר איננה נכס ,  אלא רק אובייקט שיש להגן ולשמור עליו ",  אמר . " עד היום ,  למרות חילוקי הדעות היו היחסים בין ישראל לארה"ב מבוססים על האינטרס ההדדי ,  על הערכים הדמוקרטיים המשותפים ,  על ההכרה בזכותו של העם היהודי על ארצו ". 

עריקאת :  ישראל הורסת את פתרון שתי המדינות
לדברי ראש צוות המשא ומתן הפלסטיני סאיב עריקאת ,  השכונה היהודית שנחנכה אתמול במזרח ירושלים מכשילה את חידוש המו"מ בין הצדדים ומגבירה את המתיחות במזרח התיכון

