המבצע של נתניהו באישור היועמ"ש :  כרטיסי טיסה למנהטן וקהיר
אין צורך דחוף במינוי שגריר טירון באו"ם כמו גם בשגריר במצרים ,  בה מספר המאבטחים עולה על הדיפלומטים .  אלא שנתניהו צריך לאייש תפקידים חיוניים בהרבה ,  וכשלצדו יועמ"ש נוח - זה אכפת לו כקליפת האו"ם
ישראל כץ וגלעד ארדן הם לורל והארדי ,  לורל וארדן ,  של צמרת הליכוד .  אם כץ במודיעין ,  לצד התחבורה ,  בהכרח ארדן באסטרטגיה ,  העיקר הניחוח הביטחוני ;  ולאחר שדרוגו של כץ למשרד החוץ ,  גם ארדן זכאי להתבשם בדיפלומטיה ומועמד להתמנות לשגריר באו"ם .  ההחלטה בידיו .  הוא מתלבט אם כדאי לו ,  ופורסם שהקדים ובדק עם היועץ המשפטי לממשלה אביחי מנדלבליט אם אכן יאושר מינויו בתקופת ממשלת המעבר ,  במסגרת התנאים שהיועץ הציב ושאמורים לאזן בין הצורך בתפקוד רציף לבין שימור חופש הפעולה של הממשלה הבאה .
 נכונותו של אביחי מנדלבליט להשיב בחיוב על בקשה כזו ,  בגלל חיוניות התפקיד ,  תשקף בורות מוחלטת וכניעה לצרכיו הפוליטיים של נתניהו .  מדינת ישראל תשרוד אם השגריר הבא באו"ם ,  לאחר שובו של דני דנון משם ,  יתמנה רק בידי הממשלה הבאה .  שום נזק לא ייגרם מהקפאת המינוי עד לאחר בחירות ספטמבר ואיוש תפקידי ראש הממשלה ושר החוץ - בהנחה שלא ייערכו בחירות בשלישית .
 הולכים לבחירות - סיקור מיוחד בוואלה !  NEWS:לאחר פיטורי שקד :  נתניהו ימנה מ"מ לתיק המשפטים הערב או מחרועידת העבודה החליטה :  הפריימריז על ראשות המפלגה ב-2 ליולישקד בפרידה ממשרד המשפטים : " אני בהחלט מתכוונת לחזור לכאן "  
תפקיד השגריר באו"ם חשוב בעיקר למי שממלא אותו ורוצה להיבנות ממנו ,  בעיקר אם אינו דיפלומט מקצועי ומנוסה .  לשכתו ב-800 סקנד אבניו ותצלומיו נואם ונפגש מעניקים חשיפה ,  דימוי של מעורבות בעשייה מדינית וקשרים עם ארגונים ,  עסקנים ותורמים ביהדות האמריקנית ,  צידה לדרך בחזרה לפוליטיקה הישראלית .  השפעתו על קבלת ההחלטות בירושלים אפסית .  
זאת ועוד ,  כשבוושינגטון מושל המשולש טראמפ-בולטון-פומפיאו ,  הווטו האמריקני קופץ מעצמו ,  ללא מגע ידו של ישראלי .  ניקי היילי ,  לפני שחזרה למסלול שאיפותיה הפוליטיות  ( שניו יורק הייתה תחנה בו )  ,  הייתה גם היא כה קשובה לרצונם המשוער של בוחרים יהודים ואוונגליסטים ,  שתפקיד שגריר ישראל התכווץ למתורגמנה לעברית .
 יש באו"ם גם עבודה שגרתית בוועדות השונות ולעתים במועצת הביטחון ,  אך לא בפגרת הקיץ .  העצרת הכללית תיפתח השנה ביום הבחירות ,  17 בספטמבר ,  ותסתיים בראש השנה ,  ערב השימוע לסניגור ( י )  נתניהו - אם יופיע ( ו )  אליו .  לא סביר שבתוך השבועיים האחרונים של ספטמבר ,  בעודו נאבק על הרכבת הממשלה ומסייע לעו"ד עמית חדד בליטוש הטיעונים לשימוע אצל מנדלבליט ,  יטוס נתניהו לנאום בניו יורק ,  אלא אם רשימת הקניות המשפחתיות תחייב מסע זוגי .  
במקרה כזה ,  או לחלופין אם כץ יוביל את המשלחת ,  אין צורך בשגריר טירון לתיאום מועד הנאום והפגישות הנוספות .  סגנית השגריר ,  נעה פורמן ,  היא מהעובדות המוכשרות והמסורות בשירות החוץ ,  עם ותק מיוחד באו"ם בתקופות שונות עוד מאז העצרת האחרונה של יצחק רבין באוקטובר 1995 ,  שבוע לפני הרצח .  די בה ובצוות הקבוע שלה המתוגבר שלא לצורך בתיירים פוליטיים כמשקיפים בוועדות בזמן העצרת .  יתכן אף שדנון יתנדב להישאר במקומו לעת עתה ,  כי אם לא ייערכו בליכוד בחירות מחודשות לקביעת הרשימה לכנסת ,  אין לדנון - להבדיל ממשפחתו ,  התלויה בשנת הלימודים - סיבה למהר .  במנהטן משוכנעים שדנון מעוניין להישאר בעיר לא רק עד תום מושב הפתיחה החגיגי ,  אלא גם עד סוף 2019 .
 ארדן זקוק להסכמת כץ ,  שכמובן ירווה נחת הן מהמעמד והן מהתוצאה ולאישור ועדה בראשות נציב שירות המדינה דניאל הרשקוביץ ,  בעצמו שר לשעבר ומינוי פוליטי של נתניהו .  השאלה החשובה ביותר שעליו להישאל ושאינה יכולה להניב תשובה כנה ,  היא האם יוכל לייצג נאמנה גם את מדיניותה של ממשלה שבראשה נציג מפלגה אחרת ,  כגון כחול לבן ,  אם זו תיכון לאחר הבחירות .  אם לא ,  אסור לשלוח אותו ,  ערב בחירות ,  גם אם נתניהו לוחץ לפנות כיסא בממשלה .  שיא הגיחוך יהיה אם השר לביטחון הפנים ,  שבגלל כישלונו במינוי מפכ"ל נאלצת המשטרה להסתפק שנה בממלא מקום ,  יקבל כרטיס לניו יורק בטענה שמוכרחים לאייש שם תפקיד חיוני הרבה פחות ממפכ"ל .  
במסע כינוס הנכסים שבידיו רוצה נתניהו גם בשגרירות בקהיר ,  לטובת איוב קרא .  זה מהלך שלילי משני צדדיו ,  הממנה והמבטל .  אמירה אורון ,  מהמזרחניות הבולטות במשרד החוץ ,  התמנתה לתפקיד כדין .  ביטול המינוי יגרום לה עוול .  כך בכל מקרה ,  אבל שבעתיים אם תחתיה יישלח למצרים קרא ,  שייתקל שם בקרירות עוינת במיוחד ,  השמורה משום מה במדינות ערב לישראלים שאינם יהודים .  במקרהו הפרטי של קרא ,  המסננת של משרד החוץ בלמה אותו בסוף שנות ה-80' בשלב הגיוס לקורס הצוערים .  מי שלא רצה בו כצוער ,  יקבל אותו כשגריר .  
שלא באשמתן ,  הנציגויות בירדן ובמצרים אינן מתפקדות במלוא כוחן .  הן מוחרמות בידי מארחיהן ,  למעט פקידים מוגדרים במשרדי החוץ .  יש בהן הרבה יותר מאבטחים מדיפלומטים ,  אבל אם לשפוט לפי הפינוי השבועי ,  גם המאבטחים אינם די מאובטחים .  בעמאן  ( ללא בנות זוג ומשפחות )  ובקהיר  ( עם )  עובדים מראשון עד חמישי .  מירדן עוברים ושבים בשיירות חמושות ,  ממצרים בטיסות ,  גם לטיפול רפואי בסיסי .  קטן על קרא .
 כמי שהיה שש שנים וחצי בשליחות דיפלומטית  ( וושינגטון וניו יורק )  וכיהן כסגן שר החוץ ופעמיים-שלוש כשר ,  מבין נתניהו את משקלם היחסי של התפקידים במשרד וער לכישוריהם של אנשי שירות החוץ .  לנוכח צרכיו הפוליטיים ,  וכשלצדו כרגיל יועמ"ש נוח ,  זה אכפת לו כקליפת האו"ם .  

המבצע של נתניהו באישור היועמ"ש :  כרטיסי טיסה למנהטן וקהיר
אין צורך דחוף במינוי שגריר טירון באו"ם כמו גם בשגריר במצרים ,  בה מספר המאבטחים עולה על הדיפלומטים .  אלא שנתניהו צריך לאייש תפקידים חיוניים בהרבה ,  וכשלצדו יועמ"ש נוח - זה אכפת לו כקליפת האו"ם

