נתניהו : " גורל הילדים הזרים יוכרע היום "
 ההחלטה באם לגרש את ילדי העובדים הזרים תתקבל כבר היום ,  כך אמר ראש הממשלה בנימין נתניהו .  מחלוקת בקרב השרים בסוגייה .  ישי : " מי שמתנגד לגירוש - צבוע "
 ראש הממשלה בנימין נתניהו התייחס הבוקר בישיבת שרי הליכוד לסוגיית ילדי העובדים הזרים ואמר כי היום יוכרע על גורלם .  היום נגמרה דחיית שלושה החודשים שהושגה בהכרעה על גירוש הילדים .  גם שרת התרבות לימור לבנת התייחסה לנושא ואמרה כי  " אסור לגרש את הילדים האלה ,  מדובר בפחות מ-1,200 ילד .  צריך למצוא פתרון ,  מוקדם ככל האפשר ".  לבנת אמרה בעבר כי אם ועדת השרים תחליט על גירוש היא תגיש ערר לישיבת הממשלה .
 מוקדם יותר הבוקר מתח שר הפנים ויו"ר ש"ס אלי ישי ביקורת חריפה על השרים המתנגדים לגירוש הילדים והאשים אותם בהתחסדות .  ישי אמר לפני ישיבת הממשלה ,  כי  " יש פה הרבה צביעות ,  יש שרים כמו יצחק הרצוג שמעדיפים להתיפייף משום שהכותרת חשובה להם יותר מטובת המדינה .  ההחלטה התקבלה כבר בעבר וזה נפל עליי שאני צריך ליישם אותה .  אם לא תהיה מדיניות ברורה ,  מאות אלפי עובדים זרים יבואו ויאיימו על המפעל הציוני ". 
ישי הבהיר בעבר כי למרות הלחצים המופעלים עליו ,  הוא נחוש לגרש את מהגרי העבודה וילדיהם ,  בין השאר בשל האיום שהם מהווים על זהותה היהודית של המדינה . " במציאות שאתה מכניס אלפי עובדים זרים ,  המדינה היהודית שלנו לא תהיה בסוף ",  אמר בראיון לגלי צה"ל .
 
נתניהו : " גורל הילדים הזרים יוכרע היום "
 ההחלטה באם לגרש את ילדי העובדים הזרים תתקבל כבר היום ,  כך אמר ראש הממשלה בנימין נתניהו .  מחלוקת בקרב השרים בסוגייה .  ישי : " מי שמתנגד לגירוש - צבוע "
 
