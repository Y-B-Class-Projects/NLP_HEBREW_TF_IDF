מקור בקרמלין : " נתניהו אכן ביקר במוסקבה "
 בעיתון הרוסי  " קומרסנט "  דווח כי רה"מ אכן ביקר במוסקבה ביום שני . " נסיעה שכזו מוצדקת רק בנסיבות מאוד מיוחדות .  ייתכן שנתניהו עדכן על תוכנית ישראל לתקיפה באירן "
 גל השמועות בארץ על ביקורו החשאי של ראש הממשלה והשקרים שהופצו על כך מלשכתו מגיע גם לרוסיה .  מקור בכיר בקרמלין אישר לעיתון הרוסי  " קומרסנט "  כי ראש הממשלה בנימין נתניהו ביקר במוסקבה .  על פי הערכות מומחים ,  נסיעה שכזו הינה מוצדקת רק בנסיבות מיוחדות והעיתון העריך כי ייתכן שמדובר בהסברים על רצונה של ישראל לתקוף את אירן .
 בכתבה נכתב כי  " לאחר שמקור ממשלתי בישראל הודה כי היה ביקור ,  מקור בכיר בקרמלין הודה אף הוא בשיחה עם כתב העיתון כי הביקור אכן התקיים ".  בעיתון צויין כי שגרירות ישראל במוסקבה מסרה לעיתון כי אם הביקור התקיים ,  הם לא ידעו על כך דבר .
 מקור ,  שביקש להישאר אלמוני ,  אמר כי  " ביקור כזה יכול להיות קשור רק למידע חדש ,  מאיים ,  על תוכנית הגרעין של אירן .  אי אפשר לשלול את הסברה כי ישראל מוכנה לבצע פעולות תקיפות ,  ושראש הממשלה בנימין ינתניהו חשב כי ראוי לדווח על כך לקרמלין ". 
גורמים רשמיים ברוסיה הכחישו אתמול את הדיווח לפיו ראש הממשלה בנימין נתניהו הגיע השבוע לביקור חשאי במוסקבה ,  על מנת לדון עם ההנהגה הרוסית על נושאים ביטחוניים ובניסיון לשכנעה לא למכור כלי נשק לאירן ולסוריה .
 דובריהם של ראש ממשלת רוסיה ולדימיר פוטין ושל הנשיא דימיטרי מדוודב אמרו כי השניים לא נפגשו עם נתניהו ביום שני ,  אך לא הכחישו כי נתניהו אכן ביקר ברוסיה .  דבר נסיעתו של נתניהו לרוסיה נחשפה הבוקר בעיתון  " ידיעות אחרונות ". 
היעדרותו של ראש הממשלה בנימין נתניהו במהלך יום שני הולידה גל שמועות ,  לפיהן יצא נתניהו לשליחות ביטחונית דחופה לחו"ל .  מזכירו הצבאי של נתניהו ,  מאיר כליפי ,  טען כי נתניהו ביקר במתקן ביטחוני בארץ .  לרגל הביקור החשאי פונה לגמרי לוח הזמנים של ראש הממשלה למשך היום .  ידוע כי יחד עם נתניהו סיירו המזכיר הצבאי של ראש הממשלה ,  האלוף מאיר כליפי .  והיועץ לביטחון לאומי ,  עוזי ארד .
 
מקור בקרמלין : " נתניהו אכן ביקר במוסקבה "
 בעיתון הרוסי  " קומרסנט "  דווח כי רה"מ אכן ביקר במוסקבה ביום שני . " נסיעה שכזו מוצדקת רק בנסיבות מאוד מיוחדות .  ייתכן שנתניהו עדכן על תוכנית ישראל לתקיפה באירן "
 
