נתניהו פינה את סדר יומו למאבק בפייגלין
המאבק על שינוי חוקת הליכוד בין רה"מ נתניהו לראש חטיבת מנהיגות יהודית בליכוד משה פייגלין מתחמם .  נתניהו ותומכיו יקיימו כנסים במימונם לדחיית הבחירות למוסדות התנועה
ראש הממשלה בנימין נתניהו ,  לצד שרים וח"כים נוספים מהליכוד ,  יקיימו היום  ( שלישי )  ומחר כנסים פוליטיים - במימונם ובהשתתפותם - לקראת ההצבעה על שינוי חוקת הליכוד .  הכנסים נערכים כדי לגייס את תמיכת חברי מרכז הליכוד בהצעת נתניהו ,  הקובעת כי הבחירות למוסדות התנועה ייערכו שלוש שנים לאחר הבחירות לכנסת ,  כלומר בעוד שנתיים - במקום בשבועות הקרובים ,  זאת בניגוד לעמדתו של העומד בראש חטיבת  " מנהיגות יהודית "  בליכוד - משה פייגלין .  ההצבעה בנושא תיערך ביום חמישי .  
יו"ר מרצ ,  ח"כ חיים אורון ,  הגיב בחריפות על מימון הכנסים מצדם של השרים וחברי הכנסת .  אורון פנה הבוקר לראש הממשלה בדרישה להגביל את הוצאת השרים וחברי הכנסת על הכנסים הפוליטיים לסכום של עד 1,000 שקלים .  זאת ,  כדי להימנע ממה שהגדיר כ"עבירה בוטה על חוק מימון מפלגות ".  לדבריו , " מיותר לומר ,  ולבטח בימים אלה ,  שקיימת החובה על כל איש ציבור לעמוד בכללים ,  ובמיוחד בנושא הרגיש של תרומות למפלגות ". 
עם זאת ,  חוות דעת משפטית סותרת את טענתו של ח"כ אורון .  היועץ המשפטי של הליכוד ,  עו"ד אבי הלוי ,  הגיש למנכ"ל הליכוד גדי אריאלי חוות דעת הקובעת כי אין מניעה משפטית שהפוליטיקאים יממנו את הכנסים לקראת ההצבעה .  הלוי קובע כי לא מדובר בתרומה אלא במימון אישי של פעילות פוליטית .
 במהלך היומיים הקרובים ייערכו שישה כנסים ,  שלכבודם ראש הממשלה פינה את סדר יומו המדיני .  הכנס הראשון ייערך בצהרים בנתניה .  משם ימשיך נתניהו לכנס באשקלון ,  ובערב יגיע לכנס המרכזי בגני התערוכה ,  היחיד הפתוח לתקשורת .  מחר בבוקר ייערך כנס בירושלים ולאחר מכן ,  נתניהו יצפין לכנסים בנשר ובטבריה .
 בקרב שני המחנות הנאבקים בליכוד מעריכים כי המאבק ביום חמישי יהיה קשה .  הן בסביבת ראש הממשלה והן בסביבת מתנגדו משה פייגלין הביעו חשש מפני הפסד בהצבעה .  כדי לצלוח את שינוי החוקה ,  נתניהו יצטרך לגייס שני שלישים מקולות המצביעים .  מלבד חטיבת  " מנהיגות יהודית "  בראשות פייגלין ,  גורמים נוספים מתנגדים לשינוי בחוקה ,  כך שהקרב שצפוי לראש הממשלה בהחלט לא יהיה פשוט .  לפיכך ,  במחנה נתניהו מקווים כי כנסי הפעילים ימריצו את אנשיו ללכת לקלפיות .  וכך קשה לחזות כיצד תסתיים ההצבעה .
 
נתניהו פינה את סדר יומו למאבק בפייגלין
המאבק על שינוי חוקת הליכוד בין רה"מ נתניהו לראש חטיבת מנהיגות יהודית בליכוד משה פייגלין מתחמם .  נתניהו ותומכיו יקיימו כנסים במימונם לדחיית הבחירות למוסדות התנועה

