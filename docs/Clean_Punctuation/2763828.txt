אלקין : " הודלף מידע מהסקירה הביטחונית של נתניהו "
 ועדת החוץ והביטחון של הכנסת התכנסה לסדרת דיונים נרחבים ,  במסגרתם העבירו ראש הממשלה ובכירים נוספים סקירות על מבצע  " צוק איתן ".  במהלך הדיונים ,  אושרו הטבות לתושבי הדרום
יו"ר ועדת החוץ והביטחון של הכנסת ,  זאב אלקין ,  פנה אמש  ( חמישי )  לשב"כ בדרישה לחקור מי מחברי הוועדה הדליף הבוקר פרטים מסקירה ביטחונית שהעביר ראש הממשלה ,  בנימין נתניהו .
 מבצע  " צוק איתן ",  היום השלישי :  עדכונים שוטפים
מליאת הוועדה קיימה אתמול סדרת דיונים נרחבים בנושא מבצע  " צוק איתן ",  אשר נכנס ליומו הרביעי .  חברי הוועדה קיבלו סקירות עומק על מטרות המבצע ,  השלכותיו המדיניות ,  המבצעיות ומודיעיניות מראש הממשלה ,  ומבכירים באגף המודיעין ,  אגף המבצעים ופיקוד העורף . 
" צוק איתן "  - סיקור מיוחד בוואלה !  חדשות:מטח כבד לדרום :  פגיעות ישירות באשדוד ובבאר שבעשגריר ישראל באו"ם השמיע אזעקה בדיון מועצת הביטחוןרקטה התפוצצה ברפת בבאר טוביה :  11 פרות נהרגו 
מדובר הוועדה נמסר כי הוועדה אישרה אתמול בהצבעה את בקשת הממשלה לגייס אנשי המילואים בצו 8 .  כמו כן ,  בהצבעה נוספת אישרו חברי הוועדה את בקשת הממשלה להכריז על מצב מיוחד בעורף בטווח של עד 40 קילומטרים מרצועת עזה .  עם זאת ,  יו"ר הוועדה אלקין ,  בעצה אחת עם חבריה ,  החליט להגביל את תוקף האישור עד יום שלישי הבא בלבד ולא לאפשר אותו ללא מגבלת זמן כפי שביקשה הממשלה .  
הרקע להחלטה היא העובדה כי משרד האוצר טרם קיבל את ההחלטות הנדרשות כדי להבטיח לתושבים השכירים ובעלי העסקים את הפיצוי על הנזקים בעקבות המצב הביטחוני המיוחד .  הוועדה דרשה ממשרד האוצר וממשרד הכלכלה להסדיר את כל ההחלטות הנדרשות עד לתחילת שבוע הבא ולדווח לוועדה ,  כתנאי לקבלת הארכה נוספת למצב המיוחד בעורף . 
" תפקידנו הוא לא רק לדאוג לאשר כלים למערכת הביטחון ",  הוסיף אלקין , " אלא גם להבטיח מתן פתרון לבעיות הכלכליות של התושבים שעומדים בגבורה תחת המתקפה ".  הוא דרש גם לקדם את הרחבת מיגון מבני הציבור ביישובים שנמצאים בטווח של 40 קילומטרים מעזה .  
בהמשך ,  נערכה ישיבה של הקבינט המדיני-ביטחוני ,  שארכה כחמש שעות .  בסיומה ,  אמר ראש הממשלה נתניהו : " אנחנו ביום השלישי למבצע .  עד כה המערכה מתקדמת כמתוכנן ,  אבל מצפים לנו עוד שלבים בהמשך ".  לדבריו , " עד כה היכינו בחמאס באופן קשה ,  וככל שתימשך המערכה אנחנו נעמיק את הפגיעה בהם .  כוחות הביטחון עושים כל מאמץ להימנע מפגיעה באזרחים ,  ואם יש פגיעה בחפים מפשע זה משום שחמאס מסתתר בזדון מאחורי אזרחים פלסטינים ".  
נתניהו הוסיף : " החוסן האזרחי הוא נדבך מרכזי ביכולת שלנו להמשיך בפעולה .  הדבר הכי החשוב ביותר עבור כולנו הוא לשמור על חיי כל אזרחי ישראל ,  ולשם המטרה הזאת כולנו פועלים ביחד ". 
שר הביטחון ,  משה יעלון ,  התייחס גם הוא למבצע  " צוק איתן "  בתום ישיבת הקבינט : " מאות מטרות הושמדו ,  ביניהן בתי פעילים ,  מוסדות שלטון ,  משגרים ורקטות .  עשרות מחבלים נהרגו ,  ונמשיך להכות בחמאס ולגבות ממנו מחיר כבד על כל מה שהוא עשה ועושה בימים האחרונים ".  
לדבריו , " צה"ל מצליח באופן מרשים ליירט את הרקטות המשוגרות לעבר ישראל ולמנוע כוונות זדון של ארגוני הטרור לבצע פיגועים  "  .  הוא הוסיף : " ביקרתי בכמה רשויות ואכן יכולת העמידה של הציבור היא מרכיב חשוב ביכולת שלנו להמשיך בפעולה ,  אבל בעיקר הציבור נדרש להתנהג נכון .  זו חלק מהיכולת שלנו למנוע נפגעים ,  להישמע להוראות פיקוד העורף ולהישמע להנחיות ". 
 ( עדכון ראשון :  22:25 )  

אלקין : " הודלף מידע מהסקירה הביטחונית של נתניהו "
 ועדת החוץ והביטחון של הכנסת התכנסה לסדרת דיונים נרחבים ,  במסגרתם העבירו ראש הממשלה ובכירים נוספים סקירות על מבצע  " צוק איתן ".  במהלך הדיונים ,  אושרו הטבות לתושבי הדרום

