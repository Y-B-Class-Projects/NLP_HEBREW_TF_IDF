הקוורטט דן כיצד לקדם מו"מ ישיר באזור
דובר משרד החוץ האמריקאי אמר כי נציגי הרביעייה הבינלאומית דנו בדרכים לקידום המו"מ בין הפלסטינים וישראל .  היום צפוי השליח האמריקאי מיטשל להפגש עם ראש הממשלה בנימין נתניהו
דובר משרד החוץ האמריקאי פי ג'יי קראוולי אמר הלילה  ( רביעי )  כי ארה"ב דנה עם הרביעייה הבינלאומית בדרכים לקידום המשא ומתן הישיר בין ישראל והפלסטינים .  בסוכנות הידיעות הצרפתית AFP דווח ,  כי קראוולי לא שלל בדבריו את האפשרות שהרביעייה תצא בהצהרה בעניין בהמשך היום .  
לדברי קראוולי ,  מזכירת המדינה האמריקאית הילרי קלינטון דנה בימים האחרונים עם מזכ"ל האו"ם באן קי מון ,  שר החוץ הרוסי סרגיי לברוב ושליח הקוורטט למזרח התיכון טוני בלייר . 
" אנו מתייעצים עם הקוורטט ומנסים לראות איך ניתן לעודד את הצדדים להתחיל במשא ומתן ",  אמר קראוולי ,  ולא שלל את האפשרות שתהיה הצהרה משותפת של הקוורטט בעניין בהמשך היום .  לדבריו , " אם הצהרה של הקוורטט יכולה להועיל בעידוד הצדדים להתקדם ,  הרי שכמובן שאני סבור שאנו ,  ארה"ב ,  תומכים בזה ". 
אתמול נפגש השליח האמריקאי לאזור ג'ורג' מיטשל עם אבו מאזן ברמאללה ,  פגישה אותה כינה קראוולי  " רצינית וחיובית ".  היום צפוי מיטשל להיפגש עם ראש הממשלה בנימין נתניהו .  עד כה התנו הפלסטינים את המשא ומתן ישיר עם ישראל בהבטחה להקפאת הבנייה בהתנחלויות וכן בערבויות בנוגע לסוגיית הגבולות .  כמו כן ,  ציינו הפלסטינים כי עד כה השיחות הלא-ישירות לא נשאו פרי .
 
הקוורטט דן כיצד לקדם מו"מ ישיר באזור
דובר משרד החוץ האמריקאי אמר כי נציגי הרביעייה הבינלאומית דנו בדרכים לקידום המו"מ בין הפלסטינים וישראל .  היום צפוי השליח האמריקאי מיטשל להפגש עם ראש הממשלה בנימין נתניהו

