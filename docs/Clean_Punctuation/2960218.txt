נתניהו בטקס האזכרה לחללי מערכות ישראל : " יש חיים אחרי השכול "
 הטקס בבית יד לבנים בירושלים פותח את אירועי יום הזיכרון לחללי מערכות ישראל ולנפגעי פעולות האיבה לשנת תשע"ו .  ראש הממשלה אמר : " כמוכם ,  גם אני נושא את משא היגון ".  אדלשטיין : " לא רוצים לחיות על חרבנו "
 אירועי יום הזיכרון לחללי מערכות ישראל ונפגעי פעולות האיבה לשנת תשע"ו נפתחו היום  ( שלישי )  בטקס האזכרה לחללי מערכות ישראל ב"בית יד לבנים "  בירושלים .  הטקס התקיים בהשתתפות ראש הממשלה בנימין נתניהו ,  של יו"ר הכנסת ח"כ יולי אדלשטיין ושל פוליטיקאים ואישי ציבור נוספים .  
נתניהו אמר בטקס : " כבן למשפחת השכול ,  אני כמוכם נושא את משא היגון ,  יורדים לתהומות העצב ,  מתייסרים באבדון .  כשאני קיבלתי את הבשורה מאחי ,  ואחר כך בישרתי להוריי ,  עולמי חרב עליי .  כך קרה גם לכם .  ביתרת חיינו אנו עמלים לצאת מן ההריסות .  אבל יש חיים חדשים .  הנה ,  היום שוחחתי עם אמו של בן וענונו ,  נער יפה תואר שנפל במבצע 'צוק איתן' .  שרית ואילן חובקים היום בת .
" יש בי דמעות עצב וגיל שממש נמהלות אלה באלה .  23,447 זהו מספרם של חללי מערכות ישראל .  ביום שבו פרץ השכול את דלת ביתנו ,  בו ביום יצאו יקירנו את רשות הרבים .  הם בראש ובראשונה בשר מבשרנו ,  אבל גם של האומה ,  שחולקת להם כבוד ומכירה את גודל קורבנם .  אין מי שלא איבד בן ,  אח ,  אב ,  בעל ,  חבר ,  בת ,  אין מי שלא זועק למה .  אני יכול להעיד ששאלתי אותה השאלה בנפול אחי ,  אך בחלוף הזמן הבנתי שצריך לשאול גם למה ". 
עוד ליום הזיכרון:החלום לשרת יחד נקטע כשהדר נרצחה : " אשמור על המדינה בשבילה"אחות נולדה להרוג  " צוק איתן ":   " הבקשה שלו התגשמה  בלעדיו"צל"ש ללוחם שנהרג בפיגוע דקירה ב"רמי לוי ":   " מופת לערכי צה"ל " 
" בנינו יצאו לקרב זקופי קומה ,  להבטיח את עתידה של ישראל .  זהו ההבדל בין עם נרדף כפי שהיינו עד לפני 68 שנה ,  לבין עם שיושב על אדמתו ושולט בגורלו .  אבל המחיר הוא נורא ,  מי כמונו יודעים מה גדול הכאב .  אני משתדל להכיר את סיפוריהם של הנופלים ,  כל כך הרבה כוח טמון במה שהם כתבו .  אלירז פרץ ,  שנפל בגבול עזה ,  אימץ את הכלל אם אתה אוהב ,  אז עד הסוף ;  אם אתה חבר ,  אז עד הסוף ;  ואם אתה בקרבי ,  אז עד הסוף .
" החיים בדור של תקומה תובעים מאיתנו מחיר אישי ולאומי ,  אבל רוח עמנו חזקה .  נמשיך לעמוד איתן מול אויבנו ,  נבנה את מדינתנו ונבטיח תקומתנו .  לא נוותר על התקווה להתפייס עם אויבינו ,  אבל קודם כל נתפייס בתוכנו .  הפיוס נובע משותפות גורל ,  ואין סמלי יותר מהיום הזה שבו אנו מצדיעים הגיבורים ,  שנפלו כדי שנחיה בארצנו ".  
אדלשטיין אמר בנאומו כי  " אין בכוחן של המלים ליטול מכם את תחושת הריקנות .  אל מול דמעה של אב או אם ,  אל מול מבט מצועף של אלמנה צעירה ,  של בת זוג ,  של אח או אחות שאיבדו נפש קרובה - מתקשה הלשון להביע את עצמות הרגש והכאב ". 
יו"ר הכנסת הוסיף כי  " ראוי שנישיר מבט אל המציאות ונצהיר בצער איננו רוצים לחיות על חרבנו ,  אך לעת עתה ,  אויבינו לא מותירים לנו ברירה .  לשם כך ,  עלינו לשמור מכל משמר על צה"ל חזק ומתקדם ,  ערכי ומוסרי .  צה"ל היה ונותר צבא העם ,  לא רק בגלל ההרכב הרב-גוני והכלל-ישראלי של חייליו ,  אלא גם מפני שממנו ,  מהעם הזה ,  הוא שואב את כוחו ואת עוצמתו .  אין זה רק בגלל הכוח ,  אלא בעיקר בגלל הרוח ".  
לדבריו , " אנחנו נותנים ונוסיף לתת גיבוי מלא לחייליו ולקציניו ,  המתמודדים בכל רגע עם אתגרים מורכבים ורגישים מאין כמותם .  רק כך נעמוד איתן ,  חמושים ודרוכים מול טרור ושנאה .  כי אם לא נהיה נכונים מול איומים צבאיים ומדיניים סביבנו - לא נוכל להתקיים פה ".  יו"ר הכנסת סיים ואמר כי  " אנו שואפים לחיי יצירה ,  רוח ותרבות ,  אך אם לא נפקח עין על הכוונת ,  לא נוכל לחקור ולהרחיב דעת בעין השנייה ,  ואם לא נאחז ביד האחת בנשק ,  לא נוכל לבנות וליצור ביד השנייה ". 
בשעה 20:00 תישמע צפירת דומייה של דקה ,  ואחריה יחל טקס הדלקת נר זיכרון ברחבת הכותל המערבי שבירושלים .  בטקס יישאו דברים נשיא המדינה ראובן ריבלין והרמטכ"ל גדי איזנקוט .  בשעה 21:00 יתקיים במשכן הכנסת ערב  " שרים לזכרם ",  שבמסגרתו יקריאו קטעי שירה יו"ר הכנסת ,  שר הביטחון משה יעלון ,  סגן הרמטכ"ל אלוף יאיר גולן ,  שר הרווחה חיים כץ ,  ומפכ"ל המשטרה רוני אלשיך .  כמו כן ,  יוקרנו סרטים על הנופלים .  במקביל יתקיים בכיכר רבין שבתל אביב ערב  " שרים בכיכר ",  שגם הוא אירוע מוזיקלי לזכר הנופלים .
  ( עדכון ראשון :  16:30 )  

נתניהו בטקס האזכרה לחללי מערכות ישראל : " יש חיים אחרי השכול "
 הטקס בבית יד לבנים בירושלים פותח את אירועי יום הזיכרון לחללי מערכות ישראל ולנפגעי פעולות האיבה לשנת תשע"ו .  ראש הממשלה אמר : " כמוכם ,  גם אני נושא את משא היגון ".  אדלשטיין : " לא רוצים לחיות על חרבנו "
 
