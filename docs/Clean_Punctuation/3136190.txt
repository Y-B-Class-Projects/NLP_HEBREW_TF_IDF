נתניהו חשף במינכן חלק מהמל"ט האיראני : " זריף ,  מזהה ?  "
 ראש הממשלה הזהיר את טהראן במהלך כנס הביטחון כי ישראל לא תהסס לפגוע בה ישירות אם תמשיך לאיים עליה ,  ואף הציג שרידים מכלי הטיס שהופל בגבול הצפון . " אל תבחנו את נחישותה של ישראל ",  פנה לשר החוץ האיראני .  זריף השיב :  הייתם עדים לקרקס
ראש הממשלה בנימין נתניהו איים היום  ( ראשון )  כי ישראל לא תהסס לפעול גם נגד איראן עצמה כדי להגן על ביטחונה .  זאת לאחר תקרית הפלת המל"ט בגבול סוריה בשבוע שעבר .  במהלך דבריו בפני כנס הביטחון במינכן ,  שלף נתניהו גם שריד מכלי הטיס ופנה לשר החוץ של איראן ,  מוחמד ג'וואד זריף ,  ואמר : " מזהה ?  זה שלך ".  
זריף ,  בתחילת נאומו ,  סירב להגיב לנתניהו ואמר לנוכחים בכנס כי הם היו  " עדים לקרקס ".  לדברי שר החוץ של איראן ,  הפלת מטוס הקרב של חיל האוויר  " ניפצה "  את התדמית שלפיה ישראל בלתי-מנוצחת . " ישראל משתמש בתוקפנות כמדיניות כלפי שכנותיה ",  אמר זריף ,  שהאשים את ישראל ב"חדירות יומיומיות לסוריה וללבנון "  
עוד בוואלה !  NEWS:שעות הדרמה בבור בקריה :  מאחורי הפלת המל"ט והתקיפה בסוריההיילי עומדת לצד ישראל : " איראן ביצעה צעד של הסלמה חריפה"סוריה :  מכינים לישראל  " הפתעות נוספות "  אם תתקוף שוב בשטחנו 
לדברי נתניהו , " איראן ממשיכה לחצות קווים אדומים והתוקפנות שלה הגיעה לשיאים חדשים - היא שלחה מל"ט לתוך ישראל והפרה את ריבונותנו .  השמדנו אותו ,  וכשירו במטוסים שלנו - ישראל השמידה סוללות סוריות ".  עוד הוא הזהיר : " ישראל לא תרשה לאיראן לכרוך סביב את חבל טרור ,  נפעל ללא היסוס כדי להגן על עצמנו ונפעל אם צריך לא רק נגד השלוחות של איראן שתוקפות אותנו - אותנו אלא נגד איראן עצמה ".  
הוא הזכיר בהמשך את זריף ואמר כי הוא  " משקר באלגנטיות ".   " איראן מכחישה את התערבותה בסוריה ואת מעורבותה בתקרית בשבוע שעבר - אז הנה חלק מהכטב"ם ,  הבאתי את זה כדי שתראו את זה ",  פנה ראש הממשלה אל שר החוץ ,  שיעלה לנאום בהמשך . " זריף ,  אתה מזהה את זה ?  זה שלך .  אתה יכול לקחת איתך מסר למנהיגי טהראן :  אל תבחנו את נחישותה של ישראל ". 
נתניהו חזר על עמדתו כי לישראל אין עימות עם אזרחי איראן . " אני רוצה שתתמכו באנשי איראן ",  אמר לבאי הכנס . " אין לנו עימות עם אנשי איראן אלא רק עם המשטר .  בואו נתחייב כאן במינכן לא לחזור על טעויות העבר ,  פייסנות אף פעם לא עובדת .  השעה למנוע מלחמה נהיית מאוחרת ,  אך היא לא מאוחרת מדי ",  הזהיר ראש הממשלה ,  שגם מסר את תנחומיו לקורבנות התרסקות המטוס באיראן .  
לאחר נאומו ,  השתתף נתניהו בפורום של שאלות ותושבות .  הוא הזהיר כי איראן מנסה  " לשנות את כללי המשחק "  ולייצר גשר יבשתי בין איראן ,  עיראק סוריה ולבנון .  לדבריו ,  ישראל סייעה להבסת ארגון  " המדינה האסלאמית "   ( דאעש )  ,  ומאז איראן  " מנסה להקים קולוניות בסוריה ".  נתניהו הוסיף כי איראן מנסה להביא מאה אלף לוחמים שיעים לסוריה ,  להקים בסיסים ימיים בים התיכון ולהביא מטוסים לאזור . " אם אסד יזמין את איראן פנימה מבחינה צבאית ,  זה משנה את העמדה שלנו ,  זה תלוי באיראן ובסוריה ",  הדגיש נתניהו .
 נתניהו התייחס גם למצב בלבנון ,  שם לדבריו מנסה איראן לייצר טילים מדויקים . " היא מנסה להוסיף ל-130 אלף טילים גם טילים מדויקים ,  שישנו את מאזן הכוח על ידי נשק שובר שוויון ,  שיכול לפגוע בכל נקודה בישראל בדיוק של עשרה מטרים .  זו סכנה גדולה מאוד במדינה קטנה כמו ישראל ". 
הוא הדגיש כי אם איראן לא תשנה את הסטטוס-קוו בלבנון ובסוריה , " לא יקרה כלום ",  אך אם כן ,  ישראל תפעל לפי מדיניות של  " תעצרו אותם לפני שהם נהיים חזקים ".  
נתניהו נשאל גם על הסכם הגרעין עם איראן ,  שנמצא בסכנה בשל דרישתו של נשיא ארצות הברית דונלד טראמפ להכניס בו שינויים . " לא כל כך אכפת לי מלשמור או לבטל את ההסכם ,  יש לי מטרה אחת - למנוע מאיראן נשק גרעיני ",  אמר .  חייבים לתקן את זה .  אם אפשר במסגרת ההסכם - בסדר ,  אם לא ,  צריך לקרוע אותו ".  הוא אמר כי הוא אינו סבור שטהראן תסכים לשינויים ,  אך גם היא לא צפויה לפרוש מההסכם אם טראמפ לא יאשרר אותו .
  ( עדכון ראשון :  11:29 )  

נתניהו חשף במינכן חלק מהמל"ט האיראני : " זריף ,  מזהה ?  "
 ראש הממשלה הזהיר את טהראן במהלך כנס הביטחון כי ישראל לא תהסס לפגוע בה ישירות אם תמשיך לאיים עליה ,  ואף הציג שרידים מכלי הטיס שהופל בגבול הצפון . " אל תבחנו את נחישותה של ישראל ",  פנה לשר החוץ האיראני .  זריף השיב :  הייתם עדים לקרקס

