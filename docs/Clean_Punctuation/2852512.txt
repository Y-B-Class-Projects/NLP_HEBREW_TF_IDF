נתניהו ינסה להדוף לחצים באמצעות  " קידום שלום אזורי "
 ראש הממשלה שוקל להשמיע התייחסות פומבית וחיובית כלפי  " יוזמת השלום הערבית "  משנת 2002 .  זאת ,  במטרה לקנות זמן עד לתום כהונת אובמה בעוד שנה וחצי .  השאלה היא אם בארה"ב ובבירות אירופה יהיו מוכנים להסתפק בדיבורים
ראש הממשלה ,  בנימין נתניהו ,  מתכנן שורה של התייחסויות פומביות חיוביות לאפשרות של קידום שלום אזורי עם מדינות ערב ,  ושוקל אף לשאת נאום בנושא ,  שבמסגרתו יתייחס ליוזמת השלום הערבית מ-2002 .  נתניהו סבור כי התמקדות בנושא זה תאפשר לו להדוף לחץ בינלאומי על ישראל בנושא הפלסטיני ,  תוך תשלום מחיר פוליטי פנימי נמוך אל מול שותפיו בממשלה .  
נתניהו החל כבר אמש  ( חמישי )  את המהלך הזה ,  כאשר אמר בטקס לציון 70 שנה לניצחון על גרמניה הנאצית שנערך בבסיס לטרון ,  כי האינטרסים המשותפים של ישראל ומדינות ערב אל מול איראן , " מייצרים הזדמנויות לקידום בריתות ואולי אפילו לקידום שלום ".  מדובר בפעם הראשונה שנתניהו מדבר במונחים כאלה מזה חודשים רבים ,  לאחר שבמערכת הבחירות אימץ קו פומבי תקיף יותר בניסיון לפנות למצביעי הימין .  
עוד בוואלה !  NEWS :" פישר אמר :  'תן לרות דוד 20 אלף דולר ונסגור את העניין"דרעי שוקל מינוי חיצוני :  ראש עיריית רחובות ימונה לשר ? ארה"ב החלה לאמן מורדים סורים למלחמה בדאעש 
בשיחות סגורות ,  נתניהו אומר כי הוא אינו מאמין שניתן בעת הזו להתקדם בערוץ המדיני מול יו"ר הרשות הפלסטינית ,  אבו מאזן .  זאת ,  בשל סירובו של אבו מאזן לדרישת נתניהו להכיר בישראל כמדינה יהודית ,  כמו גם בשל קשיי הפוליטיקה הפנים-פלסטינית .  עם זאת ,  נתניהו מודע לכך שבחודשים הקרובים יופעלו על ישראל לחצים בינלאומיים כבדים בנושא ההתנחלויות והמדינה הפלסטינית .  הוא מקווה כי הפגנת גישה אוהדת מצדו לרעיון של שלום אזורי עם מדינות ערב ,  יצליח להפיג או לפחות לדחות את הלחץ הזה .  
נתניהו סבור ,  או לפחות מקווה ,  שתקופת הזמן שבמהלכה עליו להדוף את הלחצים בנושא מוגבלת לטווח של עד שנה וחצי ,  שכן בנובמבר 2016 תסתיים תקופת כהונתו של נשיא ארצות הברית ברק אובמה - ולא משנה אם אחריו תיבחר הילרי קלינטון הדמוקרטית ,  או אחד מידידיו במפלגה הרפובליקנית ,  הנשיא הבא יהיה מחויב פחות לסוגיה הפלסטינית .  לכן ,  היעד המרכזי שלו כרגע הוא למצוא פתרון מדיני שיאפשר לו  " לעבור "  את הזמן שנותר לאובמה בבית הלבן ,  עם מינימום נזקים פוליטיים בבית .  
הדיבור על יוזמה אזורית ,  שבתסריט האופטימי ביותר של נתניהו עשוי להבשיל לכדי ועידה אזורית בהשתתפות ישראל ,  לא מעורר חששות גדולים באגף הימני של הליכוד .  שני חברי כנסת מאגף זה של המפלגה אמרו השבוע בשיחות עם וואלה !  NEWS כי הם מודעים היטב לכוונה זו של נתניהו ,  ובניגוד לביקורת שהשמיעו תוך כדי המשא ומתן שניהל עם אבו מאזן ושר החוץ האמריקני ג'ון קרי בשנה שעברה ,  אינם רואים צורך להקשות עליו בנושא . " כל עוד זה לא מבשיל לכדי דיון מפורט על ויתורים ,  אין לי בעיה עם זה ",  תמצת אחד מהם .  
השאלה הגדולה היא אם בממשל האמריקני ובבירות החשובות באירופה ,  יהיו מוכנים להסתפק בדיבורים מצד נתניהו .  נאום בר אילן שהוא נשא בשנת 2009 ,  אפשר לו במשך זמן רב לטעון שהוא מחויב לפתרון שתי המדינות ,  ובמקביל להמשיך בבנייה בהתנחלויות .  לא בטוח אם הפעם ,  כאשר הוא עומד בראש הממשלה הימנית ביותר שהייתה בישראל מזה שני עשורים ,  התייחסות חיובית ליוזמת השלום הערבית תספיק כדי לרצות את האמריקנים .  
במקביל להתלבטות של נתניהו כיצד בדיוק להציג את הטיעון החדש שלו בדבר שלום אזורי ,  קרי שוקל אם לשלוח לישראל את פרנק לוונסטיין ,  עוזרו הקרוב לשעבר ,  שהפך לאחראי על הנושא הישראלי-פלסטיני במחלקת המדינה .  אדם המקורב לקרי אמר לאחרונה לוואלה !  NEWS כי הוא חושב על הנושא הישראלי-פלסטיני  " כל יום ".  הבעיה של קרי היא שבבית הלבן יש חוסר אמון מוחלט בכוונותיו של נתניהו ,  ולכן כל ניסיון לחדש את ערוץ המשא ומתן נתפס שם כבזבוז זמן .  
הממשל האמריקני ביקש מצרפת לא לקדם הצעת החלטה במועצת הביטחון של האו"ם בנושא הפלסטיני עד לחודש יולי ,  לאחר שייחתם הסכם הגרעין עם איראן .  חלון הזמנים הזה מעניק לנתניהו כחודשיים ללטש את המהלך האזורי המוגבל שלו ,  ולנסות למכור אותו לגורמים בקהילייה הבינלאומית שבכל זאת מוכנים להקשיב לו ,  בראש ובראשונה השר קרי .  
לפניות לכתב אמיר תיבון :  amir.tibon@walla.co 

נתניהו ינסה להדוף לחצים באמצעות  " קידום שלום אזורי "
 ראש הממשלה שוקל להשמיע התייחסות פומבית וחיובית כלפי  " יוזמת השלום הערבית "  משנת 2002 .  זאת ,  במטרה לקנות זמן עד לתום כהונת אובמה בעוד שנה וחצי .  השאלה היא אם בארה"ב ובבירות אירופה יהיו מוכנים להסתפק בדיבורים

