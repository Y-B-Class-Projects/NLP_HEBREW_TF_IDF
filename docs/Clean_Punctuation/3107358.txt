נשיקת המנהיגים - גרסת נתניהו-טראמפ :  הגרפיטי החדש על גדר ההפרדה
תושבי בית לחם התעוררו למחווה מעניינת על הגדר ,  שם הופיעה מחווה לתצלום הנשיקה בין המנהיגים הקומוניסטים שרוסס על חומת ברלין .  אלא שהפעם ,  היו אלה נשיא ארצות הברית - וראש ממשלת ישראל .  אמן הגרפיטי : " בסך הכל ציירתי ציוץ של טראמפ בדרך שלי "
 תושבי בית לחם התעוררו הבוקר למחזה חדש על הגדר :  גרפיטי ענק של נשיא ארצות הברית דונלד טראמפ וראש הממשלה בנימין נתניהו מתנשקים .  הגרפיטי מתכתב עם תצלום משנת 1979 שמציג את מנהיג רוסיה דאז ,  ליאוניד ברז'נייב ,  כשהוא מתנשק עם נשיא מזרח גרמניה הקומוניסטית אריך הונקר . " נשיקת האחים "  בין שני המנהיגים הקומוניסטים בימי המלחמה הקרה הונצחה בגרפיטי מפורסם על חומת ברלין .
 הגרפיטי רוסס בידי  " לוש-סוקס ",  אמן אוסטרלי שמרסס לרוב דיוקנאות עצומים של מנהיגי העולם . " הגרפיטי שאני עושה הוא מעין מם הומוריסטי .  נניח שטראמפ מאחוריי ,  כל מה שהוא עושה ,  לא משנה מה ,  מתנקז בסוף למם משני צדי הספקטרום .  כמו הפוליטיקה .  לגבי זה ,  פשוט לקחתי את אחד הציוצים שלו וציירתי אותו בדרך שלי על הגדר ".  
לא מן הנמנע שאמן הגרפיטי התייחס למחמאות שמרעיפים המנהיגים זה על זה לאחר ביקורים בישראל ובארצות הברית ,  ולאחר נאומים כדוגמת זה שנשאו בעצרת הכללים של האו"ם לפני כחודשיים .  לפי האמן ,  הייתה זו הדרך שלו להביע את האופן שבו השניים מתבטאים :  מתקרבים יותר מאי פעם ,  דווקא על בסיס הסכסוך הישראלי-פלסטיני השנוי במחלוקת .  
במאי 2016 רוסס בליטא גרפיטי גרפיטי נוסף של טראמפ ,  מתנשק עם נשיא רוסיה ולדימיר פוטין .  הגרפיטי ,  שצויר בעיר וילנה ,  הציג חשש מפני גישה אמריקנית חיובית כלפי מוסקבה בטרם הבחירות לנשיאות ארצות הברית .  

נשיקת המנהיגים - גרסת נתניהו-טראמפ :  הגרפיטי החדש על גדר ההפרדה
תושבי בית לחם התעוררו למחווה מעניינת על הגדר ,  שם הופיעה מחווה לתצלום הנשיקה בין המנהיגים הקומוניסטים שרוסס על חומת ברלין .  אלא שהפעם ,  היו אלה נשיא ארצות הברית - וראש ממשלת ישראל .  אמן הגרפיטי : " בסך הכל ציירתי ציוץ של טראמפ בדרך שלי "
 
