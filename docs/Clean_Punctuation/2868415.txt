מתווה הגז נחשף :  המדינה תמנע פתיחת התחרות בעשור הקרוב
שר התשתיות שטייניץ חשף את  " המתווה הריאלי הטוב ביותר ",  שלפיו תוך 6 שנים תצטרך  " דלק "  למכור את אחזקותיה במאגר תמר ואילו  " נובל אנרג'י "  תחזיק ב-25% ממנו .  דיון באולפן וואלה ! NEWS
שר התשתיות יובל שטייניץ חשף היום  ( שלישי )  את מתווה הגז במלואו לציבור במשרדו שבירושלים .  זאת אחרי שהממשלה לא הצליחה אמש להעלות להצבעה בכנסת את העברת סמכויותיו של שר הכלכלה אריה דרעי בנושא . " כמי שכיהן כשר האוצר בעבר ,  דאגתי להזרמת הכסף מהגז ,  וכשר האנרגיה אני דואג להזרמת הגז מהים ",  אמר השר שטייניץ . " אנשים שתוהים על החיפזון צריכים לשאול על פשר העיכובים ".  לדבריו , " העובדה שפיתוח מאגר הגז הגדול ביותר של מדינת ישראל - מאגר לוויתן - מתעכב זה שנים היא זו שצריכה לעורר סימן שאלה ".  
" המתווה שהגענו אליו הוא לא רק טוב ,  אלא הטוב ביותר ",  טען . " זהו הטוב ביותר האפשרי הריאלי .  יכול להיות שיש מתווים טובים יותר בעולמות אידיאלים ,  דמיוניים ,  שיש להם יתרונות ,  אבל לא בעולם הריאלי .  המתווה טוב למדינת ישראל ולאזרחיה ,  אבל קשה לחברות האנרגיה .  הן נאלצו לקבל על עצמן תנאים קשים ,  התנאים הקשים ביותר לחברות אנרגיה ולחברות גז בכל מדינות המערב וה-OECD ".  
למתווה הגז המלא - לחצו כאן
לקריאה נוספת על מתווה הגזדחיית ההצבעה על הגז :  הסדק הראשון בקואליציית ה-61 של נתניהומבוכה לקואליציה :  ההצבעה על מתווה הגז נדחתה למועד לא ידוע 
עוד אמר שטייניץ כי  " המתווה ישיג את פירוק המונופול תוך כמה שנים כדי ליצור תחרות והוא יאפשר לנו לספק גז ליצרני חשמל ותעשיה במחירים סבירים בכל רחבי הארץ גם בפריפריה .  אלה המטרות העיקריות שלנו ,  לצד הבונוס שחשוב מאין כמותו  המנופים המדיניים והביטחוניים שאנרגיה וגז מספקים ,  בטח למדינה כמו מדינת ישראל ". 
לפי המתווה שהציג שטייניץ ,  חברת  " דלק "  תמכור את כל אחזקותיה במאגר תמר תוך שש שנים וחברת  " נובל אנרג'י "  תדלל את אחזקותיה מ-39% ל-25% ותוותר על זכות הווטו תוך שש שנים .  בכל הנוגע למאגר לוויתן לא יהיה שינוי במבנה האחזקות והנושא ייבחן מחדש תוך עשר שנים .  כמו כן ,  שתי החברות יצטרכו למכור את כל אחזקותיהן במאגרים הקטנים תנין וכריש תוך 14 חודשים .  רוכשי המאגרים יתחייבו לשווק גז רק לישראל .
 אחר הצהריים פנה אל שטייניץ מבקר המדינה ,  יוסף שפירא ,  וביקש ממנו לפעול לכך שההצבעה על מתווה הגז תידחה עד לאחר פרסום דוח המבקר בנושא . " לאור העובדה שבכוונתי להעביר לך ולמבוקרים נוספים בהמשך השבוע טיוטת דוח מעודכנת בנושא  " פיתוח משק הגז הטבעי ",  אודה לך אם תגרום לכך שקבלת החלטת הממשלה על המתווה תיעשה לאחר פרסום הדוח .  יצוין כי בכוונתי לפעול לכך שהדוח יתפרסם ככל שהדברים תלויים בנו בהקדם האפשרי ",  כתב המבקר לשר .  
משמעות המתווה היא שלחברת  " נובל אנרג'י "  תהיה בעלות צולבת על שני מאגרי הגז הגדולים וחברת  " דלק "  תמכור את אחזקותיה רק בעוד שש שנים ,  מה שיאט בתחרות .  עוד נכתב במתווה כי  " הממשלה לא תיזום שינויים מהותיים בנושאים האמורים .  הממשלה אף תתנגד להצעות חוק פרטיות בעניינים אלה ככל שאלה יבקשו לבצע שינויים כאמור ".  
הבוקר ,  בישיבה של הוועדה לביקורת המדינה בנושא הגז ,  סיפר מנכ"ל משרד מבקר המדינה ,  אלי מרזל ,  כי המבקר מכין דוח על מדיניות הממשלה בעניין הגז .  לדבריו ,  הדוח יעסוק במדיניות הממשלה ומשרד האנרגיה ותיאום הפעולות בין המשרדים השונים .  טיוטת הדוח תועבר למבוקרים בשבועות הקרובים .  לדברי מרזל ,  הממצאים המסתמנים הם כי קיים ריק שלטוני בהסדרה של התחום ,  שיפגעו בתחרותיות ובמחיר .  
ראש הממשלה בנימין נתניהו ,  שספג הלילה מפלה בכנסת ,  נפגש היום עם שר החוץ של איטליה פאולו ג'נטילוני והתייחס למתווה הגז . " היום אנחנו מציגים אחרי שנים של דיונים את המתווה המפורט שגיבשנו בעניין הוצאת הגז מהמים .  הוא יוצג בפני כל אזרחי ישראל בפני העולם כולו ".  לדבריו , " המתווה הזה מפרק את מונופול הגז והוא יכניס מאות מיליארדי שקלים לקופת המדינה ,  לרווחה ,  לבריאות ,  לחינוך ולצרכים רבים אחרים של אזרחי ישראל .
" הפופוליזם גואה סביבנו ",  הוסיף נתניהו . " אף אחד לא בדק באופן מעשי את המתווה הזה ועכשיו תהיה אפשרות לעשות זאת .  אני אף פעם לא נכנע לפופוליזם .  עשיתי הרבה רפורמות שהצילו את כלכלת ישראל מול התנגדות עזה והיום ,  בפרספקטיבה של 15-10 שנים ,  אפשר לשפוט כיצד כלכלת ישראל זינקה מעלה וכלכלות אחרות שלא עשו את הרפורמות האלה ולא פעלו כפי שאנחנו פעלנו ונכנעו לפופוליזם - כיצד הן התערערו ,  חלקן על סף קריסה ,  ואני יכול לומר גם שבחלקן הגז נשאר מתחת לאדמה .  אסור שזה יקרה פה .  אני סומך על השכל הישר של אזרחי ישראל ואני מצפה לאחריות מנציגי הציבור .  אנחנו נעשה הכל כדי שהגז ייצא מהמים ".  
כמו כן ,  יו"ר ועדת הכלכלה ח"כ איתן כבל  ( המחנה הציוני )  התייחס גם הוא לפרסום המתווה ואמר כי  " בימים הקרובים ממש אכנס את ועדת הכלכלה של הכנסת לדיון ראשון במתווה המוצע ,  כאשר ראש הממשלה ,  שר האנרגיה ויצחק תשובה יהיו הראשונים למסור עמדתם בפני הוועדה ".  
בנוסף לכך ,  פורסם אמש בקול ישראל בערבית כי גורמים בשגרירות ארצות הברית פנו אתמול לכמה חברי כנסת מהרשימה המשותפת והפצירו בהם לתמוך בממשלה בהצבעה אתמול ובהמשך גם במתווה הגז  " למען השלום ".  ח"כים ברשימה המשותפת אישרו לוואלה ! NEWS כי נעשתה אליהם פניה שכזו .  לדברי ח"כ מהרשימה המשותפת : " פנו מהשגרירות לכמה חברי כנסת וניסו לשכנע אותם בחשיבות העסקה ,  אולם הם נענו מיד בשלילה ".  
במקביל ,  המועצה האזרחית בש"ס פרסמה גילוי דעת ובו קראה ליו"ר המפלגה השר דרעי לדרוש הכנסה של שינויים במתווה הגז בנימוק ש"המתווה המסתמן על ידי ראש הממשלה הנו בכייה לדורות ומתווה שיפגע בראש ובראשונה בשקופים ובשכבות המוחלשות ".  בהודעת המועצה נכתב עוד : " אנחנו קוראים לך לדרוש חד-משמעית כי רווחי הגז יועברו אל קרן מיוחדת שמטרותיה יהיו צמצום פערים והשקעה בפריפריה  (  ..  .)  ולהתעקש על מחיר הוגן  ( בין 2.5 - 4 $ )  ,  שייטיב עם הציבור ועם הדורות הבאים ". 
דרעי עצמו אמר הבוקר בדיון במשרד הכלכלה : " אני שמח שהתקבלה החלטה שמציגה בשקיפות מוחלטת לציבור ,  וכמובן לחברי הכנסת ,  את מתווה הגז במלואו .  אני משוכנע כי לאחר שמתווה ההסכם עם חברות הגז יוצג בפני אזרחי ישראל והעולם כולו ,  יהיה קל יותר לקיים דיון ". 
 ( עדכון ראשון :  12:45 )  

מתווה הגז נחשף :  המדינה תמנע פתיחת התחרות בעשור הקרוב
שר התשתיות שטייניץ חשף את  " המתווה הריאלי הטוב ביותר ",  שלפיו תוך 6 שנים תצטרך  " דלק "  למכור את אחזקותיה במאגר תמר ואילו  " נובל אנרג'י "  תחזיק ב-25% ממנו .  דיון באולפן וואלה ! NEWS

