נתניהו לביהמ"ש :  לא להטיל קלון על הנגבי
ראש הממשלה הצטרף לשורה ארוכה של אנשי רוח ,  פוליטיקאים בהווה ובעבר ואנשי מערכת הביטחון ,  בדרישה שלא להטיל קלון על הנגבי ,  שהורשע בעבירה של מתן עדות שקר במסגרת פרשת המינויים הפוליטיים
אל שורת המצדדים בח"כ צחי הנגבי  ( קדימה )  ,  שהורשע במתן עדות שקר ,  הצטרפו גם ראש הממשלה בנימין נתניהו ,  ראש המוסד מאיר דגן ועורך הדין יורם טרובוביץ' ,  שכיהן בעבר כראש לשכתו של ראש הממשלה לשעבר אהוד אולמרט .  
במכתב ששלח נתניהו לבית המשפט השלום בירושלים ,  בו הוא מבקש למנוע מהטלת קלון על ח"כ הנגבי ,  ציין ראש הממשלה כי  " לקראת מתן גזר הדין ומבלי חלילה להתערב בשיקולי בית המשפט ,  אבקש להביא בפני כבודכם את דעתי כי המדינה תהא נשכרת אם לח"כ הנגבי יתאפשר להוסיף ולמלא בתפקידים הציבוריים ". 
נתניהו הוסיף במכתבו כי הנגבי כיהן כשר בריאות ושר משפטים בממשלתו הראשונה וכן ישב עמו יחד בממשלתו של אריאל שרון ואף ציין כי לאחר שנבחר פעם נוספת לראשות הממשלה ,  השאיר את הנגבי כיו"ר ועדת חוץ וביטחון ,  למרות שהוא חבר באופוזיציה .  
כזכור ,  לפני כחודשיים הורשע הנגבי במתן עדות שקר ,  עם זאת הוא זוכה מעבירות של מרמה ,  הפרת אמונים ושוחד בחירות ,  במסגרת פרשת המינויים במשרד לאיכות הסביבה .
 ראש המוסד ,  מאיר דגן ,  שלח שלשום מכתב להנגבי עצמו ,  בו כתב : " מאחל לך שבית המשפט ייקח בחשבון את פועלך וידון אותך בכף הזכות ,  שכן לטעמי יש חשיבות שאנשים כמוך יישארו וישרתו במערכת הציבורית ". 
עו"ד יורם טרובוביץ' שלח מכתב לבית המשפט ,  בו הוא מציין ש"הנגבי הוא מקרה מיוחד ,  מעין קטגוריה לעצמה .  ישנם אנשים שבמהלך הדרך מאבדים את דרכם ואצל הנגבי קרה באופן חד ,  יחיד ומיוחד תהליך הפוך .  ככל שנקפו הימים ומלאה אמתחתו בתפקידים ביצועיים ופרלמנטריים ,  הוא הלך וגדל ,  כדי מידת האתגר שניצב בפניו ".  טרובוביץ' שיבח את הנגבי ואת פועלו וכתב כי  " הנגבי אומנם הורשע בעדות שקר וכביכול יש בכך רבב של קלון ,  אולם נסיבות המקרה אינן טיפוסיות ולא היה מוגש כתב אישום נגד הנגבי רק בסעיף זה .  זה מקרה מובהק שיש בו לבית המשפט שיקול דעת רחב .  התוצאה העקיפה של ענישה שתמיט קלון תהיה כבדה וחמורה לאיש ולחברה ,  ואם רק ניתן להימנע ממנה יהיה הדבר לברכה ". 
לפני יומיים פורסמו שמותיהם של אישי ציבור נוספים שהביעו תמיכה בהנגבי .  בין הכותבים בשבחו ניתן היה למצוא ח"כים לשעבר ,  שופטי בית המשפט העליון ,  סופרים ואישי ציבור נוספים .  בין היתר ,  כתבו לבית המשפט הנשיא לשעבר יצחק נבון ,  יו"ר הכנסת רובי ריבלין ,  ח"כ דליה איציק ,  יו"ר הכנסת לשעבר אברהם בורג וח"כ דן תיכון .  כמו כן ,  על המכתבים חתומים גם אישי צבא כגון האלוף במיל' גיורא איילנד והאלוף במיל' עמוס ירון .  הסופרים יורם קניוק ואלי ויזל .  בנוסף צורפו מכתבי תודה והערכה להנגבי שכתבו בעבר שופטת בית המשפט העליון עדנה ארבל ,  בעת שכיהנה כפרקליטת המדינה ,  השופט המנוח חיים כהן והשופט בדימוס תיאודור אור .
 במכתב עליו חתומים יו"ר הכנסת ריבלין ,  ח"כ דליה איציק ויושבי ראש הכנסת לשעבר דן תיכון ואברהם בורג מסבירים הכותבים כי  " אנו מאוחדים בדעה כי לח"כ הנגבי יכולת רבה להוסיף ולתרום לעשייה הממלכתית ולסייע למדינת ישראל הניצבת בפני אתגרים מורכבים ".   " בכל תקופת היכרותי אותו ,  הפגין ח"כ הנגבי שיקול דעת ,  סובלנות וחוכמה בבניית קונצנזוס בממשלה ובכנסת ,  דבר שהתגלה במיוחד בתקופת כהונתו כיו"ר ועדת חוץ וביטחון החל מימיה הסוערים של שעות מלחמת לבנון השנייה ועד היום ",  כתב יו"ר הסוכנות היהודית נתן שרנסקי .  
מלשכתו של הנגבי נמסר בתגובה למכתב ,  כי בתקופה האחרונה שלחה  " גלריה מכובדת של אישים המכירים את חבר הכנסת הנגבי מפועלו הציבורי פניה לבית המשפט למנוע הטלת קלון על הנגבי ".  עוד צוין כי  " מדובר במהלך משפטי מקובל וכי לא מדובר בחבריו של הנגבי ". 

נתניהו לביהמ"ש :  לא להטיל קלון על הנגבי
ראש הממשלה הצטרף לשורה ארוכה של אנשי רוח ,  פוליטיקאים בהווה ובעבר ואנשי מערכת הביטחון ,  בדרישה שלא להטיל קלון על הנגבי ,  שהורשע בעבירה של מתן עדות שקר במסגרת פרשת המינויים הפוליטיים

