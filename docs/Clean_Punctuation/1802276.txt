גורמים מדיניים : " תקציב הביטחון יגדל משמעותית "
 גורמים מדיניים סיפרו כי תקציב הביטחון צפוי לגדול בצורה משמעותית נוכח ההתפתחויות באזור .  עוד נמסר ,  כי כבר בימים הקרובים ימונה מחליף לראש המועצה לביטחון לאומי ,  עוזי ארד
תקציב הביטחון יעלה באופן משמעותי בתקציב הדו-שנתי הבא  כך אמרו היום  ( שלישי )  גורמים מדיניים .  לדברי הגורמים , " בכל תרחיש אפשרי ,  עם הסדר שלום ובלעדיו ,  הוצאות הביטחון יעלו באופן משמעותי ,  וזה לא יהיה שינוי שולי בתקציב .  ישראל חייבת לתת מענה לאיומי טילים ולטכנולוגיות חדשות אפשריות של כוחות במרחב .  הסדרי שלום יהיו כרוכים בציפייה ישראלית מהקהילה הבינלאומית ומארצות הברית ,  לתמוך בצורה פיננסית בצרכי הביטחון של מדינת ישראל ". 
בנוסף ,  מסרו הגורמים פרטים אודות מינויו של מחליף לעוזי ארד בתפקיד ראש המועצה לביטחון לאומי ,  ואמרו כי  " ראש הממשלה משוחח על כך עם שר הביטחון ,  עם הרמטכ"ל ,  עם ראש המעוצה לביטחון לאומי הנוכחי וגם עם זה שיכנס לתפקיד מחר או מחרתיים ".  מדברי הגורמים ניתן להסיק כי ההכרזה על המינוי לתפקיד ראש המל"ל תתבצע בימים הקרובים .
 הגורמים סיפרו עוד ,  כי במהלך ביקורו בבקעת הירדן ,  התייחס ראש הממשלה לסוגיית הנוכחות הצבאית במקום ,  כהכנה לקראת נאומו המדיני אותו יישא בקרוב  בו צפוי נושא הביטחון להוות מרכיב עיקרי .  הגורמים גם שללו אפשרות של נוכחות ביטחונית בינלאומית בבקעת הירדן כתחליף לנוכחות צה"ל . " הדבר הראשון שיקרה במצב כזה הוא שהממשלות יחפשו דרך להוציא את כוחותיהן מהשטח ,  ומי שירצה להוציא אותם  יתקוף ",  אמרו הגורמים ,  והוסיפו כי  " אי אפשר להגן על האוכלוסייה בשפלת החוף ובירושלים ,  וכן בשדות התעופה ,  אם אין חיץ .  אנחנו מוכרחים לשלוט על נתיבי ההברחות ". 

גורמים מדיניים : " תקציב הביטחון יגדל משמעותית "
 גורמים מדיניים סיפרו כי תקציב הביטחון צפוי לגדול בצורה משמעותית נוכח ההתפתחויות באזור .  עוד נמסר ,  כי כבר בימים הקרובים ימונה מחליף לראש המועצה לביטחון לאומי ,  עוזי ארד

