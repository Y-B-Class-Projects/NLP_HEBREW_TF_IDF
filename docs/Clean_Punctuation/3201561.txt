בנט שמט את הכדור שקיבל מנתניהו - ונתן לו לחזור לנצח את המשחק
שר החינוך מנע קמפיין רווי האשמות מצד הליכוד על הפלת ממשלת הימין ואת הביקורת על היעדר המנהיגות .  נתניהו קנה לקואליציה שלו כמה שבועות נוספים בזמן יצטרך למצוא תירוץ אחר לפירוק החבילה
משחק המחניים של הקואליציה יצא הבוקר  ( שני )  למחצית .  אחרי כמה ימים של חילופי האשמות ,  ספינים ותדרוכים בהם ראש הממשלה ושותפיו לקואליציה מגלגלים את כדור הבחירות מאחד לשני ,  הצדדים יצאו להפסקה ,  ולעת עתה ,  נראה שאיום הבחירות המיידי הוסר .  
הזריקה האחרונה - רשומה על שמו של נתניהו .  הנאום הביטחוני חוצב הלהבות שלו אתמול העביר את הכדור לבנט - והוא פשוט שמט אותו בין הידיים .  אחרי ימים של איומים ,  הבית היהודי הסיר את כל דרישותיו .  בנט היה יכול הבוקר להפיל את ממשלת נתניהו ,  אך בחר בסופו של דבר לתת לנתניהו לחזור ולנצח על המשחק לגמרי לבד .  שמענו ביממה האחרונה את ראש הממשלה מדבר על מנהיגות ואת שרת המשפטים איילת שקד מדברת על אחריות לאומית ,  אבל המשחק ששיחקו בימים האחרונים הוא כמעט 100%פוליטיקה .
 לקריאה נוספת:בנט ושקד לא מתפטרים :  מסירים את כל דרישותינו ,  רוצים להאמין לנתניהו"לא נצביע עם הקואליציה ":  הבית היהודי דורש את חזרתו של דהן לביטחוןבדרך לבחירות ?   " פגישת נתניהו-כחלון הסתיימה ללא תוצאות "  
בנט ביצע התקפלות מפוארת והאיומים שלו התגלו כאיומי סרק .  אך בהתחשב באפשרויות שעמדו בפניו - הוא בחר באפשרות הפחות גרועה .  הטעות היתה הצבת האולטימטום מלכתחילה בשבוע שעבר .  ליברמן לא הספיק אפילו להודיע עדיין על ההתפטרות שלו והדרישה של בנט למלא את מקומו כבר הגיחה לחלל העולם .  ברגע שנתניהו סירב לדרישה - הוא נאלץ לבחור בין מימוש איום ההתפטרות שלו או קבלת הגזירה .  
אם בנט אכן היה מתפטר ,  הליכוד היה דוהר עליו עד הבחירות ,  מסמן אותו כאשם בהפלת ממשלת ימין ,  ונאלץ לבלות את שלושת החודשים הקרובים של הקמפיין בניסיון למנוע זליגת מנדטים .  האופציה השנייה הייתה התקפלות - ונשיאת המחיר הפוליטי של התקשורת המלגלגלת על חוסר המנהיגות .  את התקשורת בנט יכול להכיל ,  ובעוד 48 שעות במילא הסייקל כבר יעבור הלאה .  את הבייס הימני - פחות .
 נאומו של בנט לא ייזכר רק בשל ההתקפלות ,  אלא גם בשל ההערה הלא מוצלחת שהשוותה בין הפרקליט הצבאי הראשי ומנהיג חמאס ברצועה יחיא סינוואר .  נתניהו בוודאי חיכך ידיו בהנאה כשראה את צמרת צה"ל והמשפטנים תוקפים את בנט על האמירה ,  שלא תיכנס לרשימות ההערות המוצלחות שלו בהיסטוריה .  
הטיעון החוזר שנשמע בימים האחרונים מפיו של נתניהו - הסכנה שבהפלת ממשלת הימין ,  שחזור הטראומה ההיסטורית של עליית ממשלות שמאל ב-1992 וב-1999 מכוון הישר לאוזניו של מצביעיו של בנט .  מנהיגי המתנחלים ורבנים בכירים לוחצים מזה חודשים על נתניהו ועל שרי הממשלה לא לקצר בהתנדבות את ימי הממשלה הימנית שהיתה כאן אי פעם .  כך שאמנם היתה לבנט הזדמנות לאתגר את המנהיגות של נתניהו ולפרוץ קדימה ולהפגין בולטות ומנהיגות ,  אבל הלחץ הימני עשה את שלו והוא נאלץ לאכול את הכובע .  
הפרחים במקרה הזה - כולם לראש הממשלה ,  או אם תרצו ,  שר הביטחון ,  או אם תרצו ,  שר החוץ .  הנאום של נתניהו אמש תיאר מצב ביטחוני רעוע ומפחיד והציג את הדרישה של בנט לתיק הביטחון כילדותית וחסרת אחריות . " אין שום אפוקלפיסה בדרך ",  בנט הצהיר היום ,  אבל גם בלי אפוקליפסה הוא בסוף נכנע לנתניהו .
 בינתיים אף אחד לא יצא כמנצח .  נתניהו אמנם הצליח להכניע את בנט ולגם לייצב את הממשלה לעת עתה ולא לתת לליברמן את מבוקשו ,  אבל רק אחרי ימים של פאניקה ,  היסטריה ואיבוד שליטה מופגנים .  בנט נשאר בממשלה ואולי מנע את קריסת הבית היהודי ואכילתו על ידי הליכוד בבחירות הבאות ,  אבל החליש משמעותית את כוח ההרתעה שלו בקואליציה .  בפעם הבאה שהוא ושקד יאיימו בפירוק הממשלה על פסקת ההתגברות ,  אף אחד לא ממש יתייחס לזה ברצינות .  וליברמן - שרק הבוקר היה יכול לזקוף לזכותו שני הישגים - הכנסתם של נתניהו ושל בנט שניהם לתוך סחרחורות ומערבולות ,  ייאלץ מן לצפות מהאופוזיציה כיצד נתניהו ממלא את מקומו בקומה ה-14 בקריה .  
הכדור חזר כעת לכאורה לידיים של כחלון אבל קשה לראות אותו מפרק את הממשלה בעת הזו אחרי לחץ כה כבד של נתניהו .  כחלון שחרד מהנתונים הכלכליים השליליים מאוד ניסה לקפוץ על ההזדמנות שסיפק לו ליברמן ולפרק את הממשלה מוקדם אך נתניהו הצליח להחזיר לעצמו שליטה במתרחש וכחלון יצטרך לחפש תירוץ אחר .  סביר להניח שלא יחלוף הרבה זמן עד שתירוץ כזה יופיע .  היכולת לתפקד בקואליציה של 61 חברי כנסת לאורך זמן מוטלת בספק גדול ,  במיוחד כשבפתח ניצב חוק הגיוס שנקלע למערבולת בעקבות התפטרותו של ליברמן .  לפי ההערכה הרווחת ,  התמרון של נתניהו יעניק לקואליציה עוד כמה שבועות בלבד ,  ואז תתחיל המחצית השניה של משחק המחניים ,  וגלגולי ההאשמה יתחילו מחדש .  

בנט שמט את הכדור שקיבל מנתניהו - ונתן לו לחזור לנצח את המשחק
שר החינוך מנע קמפיין רווי האשמות מצד הליכוד על הפלת ממשלת הימין ואת הביקורת על היעדר המנהיגות .  נתניהו קנה לקואליציה שלו כמה שבועות נוספים בזמן יצטרך למצוא תירוץ אחר לפירוק החבילה

