היועמ"ש של משרד הביטחון : " עו"ד דוד שמרון ביקש לדעת אם עצרנו את המכרז "
 במייל ששלח היועמ"ש של משרד הביטחון ,  ונחשף בחדשות 10 ,  הוא מספר על שיחת טלפון של פרקליט רה"מ .  במייל ביקש שמרון לדעת אם המכרז נעצר ,  כדי לפתוח במו"מ עם החברה הגרמנית ,  שבו הוא מעורב .  היועמ"ש כבר הודיע כי אין חשד לפלילים .  נתניהו :  הוא מעולם לא שוחח עמי על המכרז
במייל ששלח היועץ המשפטי של משרד הביטחון ,  עו"ד אחז בן ארי ,  ב-22 ביולי 2014 ,  למנכ"ל משרד הביטחון ,  דן הראל ,  הוא מדווח כי שמרון שוחח עמו . " חוץ מזה שקיבלתי עותק של פניית ראש המל"ל אליך ,  התקשר אליי עו"ד דוד שמרון ,  המייצג את 'קונסורציום תיסנקרופ' ,  וביקש לדעת האם אנחנו עוצרים את הליכי המכרז על מנת לשאת ולתת עם לקוחותיו ,  כפי שנתבקשנו על ידי ראש הממשלה ",  כתב בן ארי .
 בתוך כך ,  חברת  " קונסורציום תיסנקרופ "  הודיעה כי היא פותחת בחקירה פנימית של הפרשה .  זאת ,  על רקע העובדה כי שמרון מייצג את נציג החברה הגרמנית בארץ ,  מיקי גנור .
 תגובת עו"ד דוד שמרון : " לא אמרתי לעו"ד אחז בן-ארי דבר על ראש הממשלה .  גם לא ידעתי דבר על בקשת ראש הממשלה שעליה אני למד רק עכשיו מהתקשורת ,  ועל חיבור הדברים על ידי בן-ארי .  הפירוש היחיד האפשרי למייל זה ,  אם הציטוט על ידך נכון ,  הוא שאחז בן-ארי ידע על בקשת ראש הממשלה ושעליה לא היה לי שמץ של מושג .  גם לא היה לי שמץ של מושג על מעורבות ראש הממשלה בעניין הספינות .  כל פירוש אחר אינו מתחבר לאמת ". 
מלשכת ראש הממשלה נמסר : " עו"ד דוד שמרון מעולם לא שוחח עם רה"מ נתניהו על המכרז הנ"ל .  אחרי שמערכת הביטחון יצאה למכרז לרכישת ספינות שטח ,  ממשלת גרמניה התפשרה במחיר .  לאור זאת ,  המליצו המל"ל ומשרד החוץ לרה"מ ושהב"ט לבטל את המכרז ולקבל את ההצעה הגרמנית המשופרת ,  גם לאור חשיבות הקשר האסטרטגי עם גרמניה.זו היתה גם המלצת צה"ל לשר הביטחון ,  משיקולים של איכות הספינה ,  המחיר ומועד האספקה .  לאור המלצות אלו החליט שר הביטחון לבטל את המכרז ".  

היועמ"ש של משרד הביטחון : " עו"ד דוד שמרון ביקש לדעת אם עצרנו את המכרז "
 במייל ששלח היועמ"ש של משרד הביטחון ,  ונחשף בחדשות 10 ,  הוא מספר על שיחת טלפון של פרקליט רה"מ .  במייל ביקש שמרון לדעת אם המכרז נעצר ,  כדי לפתוח במו"מ עם החברה הגרמנית ,  שבו הוא מעורב .  היועמ"ש כבר הודיע כי אין חשד לפלילים .  נתניהו :  הוא מעולם לא שוחח עמי על המכרז

