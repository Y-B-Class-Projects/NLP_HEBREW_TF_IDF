ברקע המסר משר החוץ האמריקני :  התכתשות נוספת בין נתניהו לבנט
דברי טילרסון על העברת השגרירות לירושלים עוררו ביקורת מצד בנט ,  שקרא לראש הממשלה להבהיר כי ישראל בעד המהלך .  לשכת נתניהו פרסמה הבהרה ,  ובמקביל תקפה מפלגת הליכוד את שר החינוך
לשכת ראש הממשלה הגיבה היום  ( ראשון )  על דברי שר החוץ של ארצות הברית רקס טילרסון ,  לפיהם נשיא ארצות הברית דונלד טראמפ בוחן אם העברת השגרירות לירושלים תזיק או תועיל למאמצים להניע את המשא ומתן בין ישראל לפלסטינים . " עמדת ישראל נאמרה פעמים רבות לממשל האמריקני ולעולם .  העברת השגרירות האמריקנית לירושלים לא רק שלא תפגע בתהליך השלום ,  אלא להפך ",  נמסר .  
לפי לשון התגובה , " העברת השגרירות תקדם אותו על ידי תיקון עוול היסטורי ועל ידי ניפוץ הפנטזיה הפלסטינית שירושלים היא לא בירת ישראל ".  אלא שבמקביל להודעת לשכת ראש הממשלה ,  פרסמה מפלגת הליכוד תגובה נוספת על דבריו של טילרסון ,  שיועדה בעיקר לאוזניו של יו"ר הבית היהודי נפתלי בנט .  
שר החינוך בנט קרא היום ,  ברקע אמירות שר החוץ האמריקני ,  לראש הממשלה להבהיר  " שאנו מצפים מממשל ארצות הברית להעביר את השגרירות לירושלים ולהכיר בירושלים המאוחדת בריבונות ישראל ".  ‏לדברי בנט , " העברת שגרירות ארצות הברית לבירת ישראל מחזקת את ישראל ,  ומחזקת את הסיכויים לשלום-אמת ,  מפני שכל הסכם המבוסס על חלוקת ירושלים דינו להיכשל ". 
לקריאה נוספת:בנט : " על ישראל לחזור בה מנאום בר אילן ";  נתניהו : " שלא יטיף מוסר"הבית הלבן : " טראמפ יביע את שאיפתו להגדרה עצמית של הפלסטינים"עשרות חברי קונגרס : " יש להכיר בירושלים כשטח ישראל במסמכים אמריקניים "  
דברים אלה עוררו כאמור תגובה חריפה ממפלגת הליכוד . " בליכוד מברכים את בנט על כך שהוא מקפיד לשנן את ההודעות לעיתונות שמוציא ראש ממשלת ישראל בנימין נתניהו ומצטט אותן כאילו היו דרישות שלו ",  נמסר מהמפלגה . " כך עשה בנושאים רבים וכך הוא עושה גם לגבי דרישתו העקבית של ראש הממשלה נתניהו להעברת השגרירות האמריקנית לירושלים ". 
לקלחת בין שני ראשי מפלגות הימין הצטרף הערב ראש הממשלה לשעבר אהוד ברק . " ‏ביביבנט מתקוטטים ",  צייץ בחשבון הטוויטר שלו . " מי אמר קודם 'שגרירות' ?  מי הזהיר קודם 'לא שתי מדינות' ?  כבר חזרו לגן חובה .  אבל אין גננת .  מה עוד מחכה לנו ?  השם ישמור !  ".  
מדובר בהתכתשות שנייה של בנט ונתניהו על רקע נושאים מדיניים ביממה האחרונה .  אתמול התייחס בנט לדבריו של היועץ לביטחון לאומי האמריקני הרברט מקמאסטר ,  ולפיהם נשיא ארצות הברית דונלד טראמפ יביע את שאיפתו  " לכבוד ולהגדרה עצמית לפלסטינים ".  בנט קרא לבטל את נאום בר-אילן . 
" לא ניתן להמשיך לנהל מדיניות של בונקר .  ישראל חייבת ליזום ולהציב חזון משלה ,  אחרת ,  כפי ששוב מסתמן ,  גורלה ייקבע על ידי אחרים .  נאום בר אילן היה בתקופת הנשיא אובמה .  הנאום וההסכמה להקמת פלסטין הביאו עלינו חרמות ,  טרור ,  ואיום דמוגרפי חמור ,  ועכשיו הזמן להודיע על ביטולו ",  אמר בנט .
 בליכוד התייחסו בחריפות לדברי בנט ומסרו כי הם  " דוגמה להלקאה עצמית הזויה והפעם מן הימין .  החרמות על ישראל נובעות מעצם ההתנגדות למדינה יהודית ולא משום דבר אחר .  מי ששולח תלמידים יהודים להשתטח במסגדים ,  שממנה אשת שמאל קיצונית לאחראית על לימודי האזרחות ולא נוקף אצבע בעניין ההסתה בבתי הספר במזרח ירושלים ,  שלא יטיף לנו ". 
ההתכתשויות הנוכחיות בין נתניהו ובנט באות ברקע טענות שנשמעות בקרב אנשי המפלגה הרפובליקנית כי ישראל היא זו שביקשה לא להעביר את השגרירות משיקולים ביטחוניים .  זאת ,  משום שבמערבת הביטחון הזהירו כי מהלך זה עלול להתסיס את הלך הרוחות ברחוב הפלסטיני .  

ברקע המסר משר החוץ האמריקני :  התכתשות נוספת בין נתניהו לבנט
דברי טילרסון על העברת השגרירות לירושלים עוררו ביקורת מצד בנט ,  שקרא לראש הממשלה להבהיר כי ישראל בעד המהלך .  לשכת נתניהו פרסמה הבהרה ,  ובמקביל תקפה מפלגת הליכוד את שר החינוך

