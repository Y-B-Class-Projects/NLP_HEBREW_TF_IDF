נתניהו תקף את  " בצלם ":  ארגון הזוי שהעלה טענות שקריות באו"ם
ראש הממשלה ביקר את הארגון שהשתתף בדיון על ההתנחלויות במועצת הביטחון .  הוא הבטיח לפעול כך שלא ניתן יהיה לעשות שירות לאומי בארגון  על אף שכיום שום תקן לא מאויש בו ורק שלושה צעירים עשו זאת בשבע השנים האחרונות
 ( שגריר ישראל באו"ם דני דנון מתייחס לדיון באו"ם אמש )  
ראש הממשלה בנימין נתניהו תקף אמש  ( שבת )  באופן חריף את ארגון  " בצלם "  בעקבות השתתפותו שלשום בדיון המועצת הביטחון של האו"ם ,  שם קרא למועצה לפעול מידית נגד הכיבוש . " בדמוקרטיה הישראלית באים לידי ביטוי גם ארגונים קיקיוניים והזויים כמו 'בצלם' ,  אבל רוב הציבור יודע את האמת ",  אמר נתניהו . " אנו נמשיך להגן על הצדק ועל המדינה שלנו מול כל הלחצים הבינלאומיים ".  
כמו כן ,  נתניהו הודיע כי יפעל לשינוי חוק השירות הלאומי ,  כך שלא יהיה ניתן לבצע שירות לאומי ,  בשורות ארגון  " בצלם ".  ואולם ,  בימים אלה אין אף צעיר בשירות לאומי בארגון ובשבע השנים האחרונות היו רק שלושה משרתים בו .
 הדיון ביום שישי עסק בנושא  " ההתנחלויות כמכשול לשלום ולפתרון שתי המדינות ",  בין הנואמים בדיון היה חגי אל-עד ,  מנכ"ל בצלם ,  שקרא לקהילה הבינלאומית לפעול כדי להביא לסיום  " הכיבוש בגדה המערבית ,  שנמשך כבר 49 שנים ". 
עוד ידיעות בוואלה !  NEWS:טראמפ : " קלינטון צריכה לעבור בדיקת סמים לפני העימות הבא"רוכב אופנוע נהרג בצפון ;  נקבע מותו של צעיר שנפצע בתאונה בגלילסעודיה מודה :  התקיפה הקטלנית בתימן - עקב מודיעין שגוי  
" בדיון שהתקיים אתמול במועצת הביטחון של האו"ם הצטרפו ארגוני 'בצלם' ו'ידידי שלום עכשיו בארה"ב' למקהלת ההכפשות נגד ישראל ,  ומחזרו את הטענה השקרית ש'הכיבוש וההתנחלויות' הם הסיבה לסכסוך ",  אמר נתניהו . " יו"ר 'בצלם' הפציר אתמול במועצת הביטחון לפעול נגד ישראל .  מה שהארגונים הללו לא מצליחים להשיג בבחירות דמוקרטיות בישראל ,  הם מנסים להשיג על ידי כפיה בינלאומית .  זהו מעשה לא ראוי ". 
מ"בצלם "  נמסר : " לא נרד לרמתו של ראש הממשלה ולא נכנה אותו קיקיוני .  אנחנו מאמינים שהציבור בישראל ראוי לדיון משמעותי בנוגע לכיבוש .  בניגוד לזהות המוחלטת שמנסה ראש הממשלה לייצר בין הכיבוש לבין ישראל ,  אנחנו מתעקשים לומר בקול ברור :  הכיבוש הוא לא ישראל והתנגדות לכיבוש אינה אנטי-ישראלית .  ההיפך הוא הנכון .  לראש הממשלה אין תשובות לתת לציבור בישראל ,  אז הוא מצטרף ללפיד ולצל ,  נגד 'בצלם' .  זה לא ירתיע את 'בצלם' ואת מאות האלפים בישראל שמתנגדים לכיבוש .  נמשיך לומר את האמת בישראל ובעולם :  הכיבוש חייב להסתיים ". 
בדיון אמר אתמול אל-עד : " בקרוב תעבור חצי מאה של כיבוש ,  ואני קורא לכם לפעול .  כל דבר שהוא לא פעולה נחרצת לא ישיג כלום .  הכיבוש בר-קיימא כי העולם מסרב לנקוט בצעדים אפקטיביים .  כמה עוד בתים צריכים להיהרס כדי שהקהילה הבינלאומית תפעל ?  יש לפעול ולשלוח לישראל מסר :  אסור לכם לשלוט באנשים במשך חצי מאה ולקרוא לעצמכם דמוקרטיה ".  
מנכ"ל רשות השירות הלאומי-אזרחי ,  שר-שלום ג'רבי ,  התייחס לקריאתו של נתניהו ואמר כי הוא פועל יחד עם השר אורי אריאל הממונה על הרשות לשינוי החוק כך שמתנדבי שירות לאומי לא יוצבו בארגונים שלטענתו  " מגנים את המדינה ".  הוא הוסיף כי לאחר חג הסוכות יזומנו נציגי  " בצלם "  לשימוע בנושא המשך הצבתם של מתנדבי השירות בארגון .
" הבעתי דעתי בעת מבצע צוק איתן וביקשתי לפסול את ארגון 'בצלם' מהעסקת מתנדבי שירות לאומי ,  לאור התנגדותו לערכי המדינה וחייליה .  היום אני קורא שוב ומדגיש ,  כי לא ניתן יד וסיוע של מתנדבים הפועלים כחלק מתרומתם לחברה ולמדינה ,  לארגונים הפועלים נגד המדינה ,  דוגמת 'בצלם' ,  אשר השתתפה בדיון ההכפשות כלפי ישראל במושב מועצת הביטחון של האו"ם האחרון ",  מסר ג'רבי .  הוא הוסיף כי  " הכפשה בוטה והתנגדות למדינה וחייליה הינה חציית קו אדום ומעשה בגידה ברור ".  
ח"כ אמיר אוחנה  ( הליכוד )  התייחס לדברים ואמר : " לא מפתיע שמנכ"ל 'בצלם' ,  שבשיא הלחימה במבצע 'צוק איתן' בעוד אזרחינו וחיילינו נהרגים רץ להתראיין ברשתות זרות כישראלי הקורא למדינת ישראל ולצה"ל פושעי מלחמה ,  רץ לטנף על מדינתו גם באו"ם כגמד דיפלומטי אכול שנאה עצמית ולהוט להתאבדות לאומית קולקטיבית ,  מה שמפתיע הוא שמדינת ישראל באמצעות מערך השירות הלאומי מספקת כח אדם למחלה המכונה 'בצלם' ,  ואת זה אעצור באמצעות הצעת החוק שהגשתי ,  שאני שמח לראות שמקבלת גם את תמיכת ראש הממשלה ". 
 ( עדכון ראשון :  21:10 )  

נתניהו תקף את  " בצלם ":  ארגון הזוי שהעלה טענות שקריות באו"ם
ראש הממשלה ביקר את הארגון שהשתתף בדיון על ההתנחלויות במועצת הביטחון .  הוא הבטיח לפעול כך שלא ניתן יהיה לעשות שירות לאומי בארגון  על אף שכיום שום תקן לא מאויש בו ורק שלושה צעירים עשו זאת בשבע השנים האחרונות

