שר החוץ הגרמני : " אירן גרעינית היא איום אזורי "
 בביקורו בישראל נפגש גידו וסטרוולה עם ראש הממשלה ושר הביטחון ,  והבטיח כי מדינתו תפעל להחרפת הסנקציות על טהרן . " האפשרות שלמשטר באירן יהיה נשק גרעיני - אינה מקובלת "
" אירן גרעינית תהווה איום לא רק על ישראל ,  אלא על יציבות האזור כולו  ומכאן שהיא אינה אופציה "   כך אמר היום  ( ראשון )  שר החוץ הגרמני גידו וסטרוולה ,  שהגיע לביקור בן יממה בישראל ,  בפגישתו עם ראש הממשלה בנימין נתניהו .  וסטרוולה המשיך את הקו התקיף שנוקטת גרמניה נגד אירן : " אנחנו חולקים אותה דאגה מתכנית הגרעין האירנית ",  הסביר לנתניהו ,  והוסיף כי  " האפשרות שנשק גרעיני יהיה בידי הממשלה האירנית - אינה מקובלת ".  
שר החוץ הגרמני הדגיש כי מדינתו תמשיך בסנקציות ובלחץ הדיפלומטי על אירן ,  זאת לאחר שבסוף השבוע הצטרף לקריאת בריטניה וצרפת להחרפה נוספת של עיצומי האיחוד האירופי על טהרן ,  במה שמעיד על פקיעת הסבלנות של מדינות אירופה מהמשך התמהמהות האירנית בשיחותיה עם המעצמות . " אנחנו עדיין רואים מקום לדיפלומטיה ,  וקוראים לאירן להיכנס בדחיפות לשיחות מהותיות ",  הוסיף .
 נתניהו ,  שהגיב על סגירת השגרירות הקנדית בטהרן בסוף השבוע ,  אמר כי הוא  " קורא לקהילה הבינלאומית כולה ,  או לפחות לחברים האחראים שבה ,  ללכת בדרכה הנחושה של קנדה ולהציב קווים אדומים מוסריים ומעשיים מול אירן ,  קווים שיעצרו את המרוץ הגרעיני שלה להשגת נשק גרעיני ".  
לשר החוץ הגרמני אמר נתניהו כי הגעתו ארצה מתרחשת ביום  " בו הביטחון שלנו נבחן שוב ,  כשטרוריסטים מעזה ירו על ערי ישראל ".  נתניהו ,  כך הסביר לווסטרוולה , " מחויב לכך שנבהיר לטרוריסטים שהדבר לא יקרה ללא תגובה .  הם שילמו מחיר בעבר והם ישלמו מחיר שוב ".  וסטרוולה ענה לראש הממשלה כי הוא  " מגנה באופן ברור כל טרור נגד ישראל ". 
וסטרוולה הגיע לישראל לביקור בן יממה ,  על רקע דיווחים על התנגדות ישראלית לעסקאות מכירת נשק גרמני למדינות ערב ,  כמו גם דיווח על מתיחות בין לשכת הקנצלרית מרקל וירושלים לנוכח הקיפאון המדיני והמשך הבנייה בהתנחלויות .  
נתניהו וברק דאגו לעמוד בפגישותיהם על חשיבות ועומק היחסים בין המדינות ,  ולשבח את עמדתה של גרמניה בנושא הגרעין האירני . " גרמניה וישראל בקשרים מאוד קרובים ",  אמר נתניהו לוסטרוולה , " אני מעריך את המחויבות של הקנצלרית מרקל לביטחונה של ישראל ומצפה לשיחות שיגבירו את הביטחון והשלום באזורנו הבעייתי ".   
" אנחנו מעריכים את היחסים הקרובים בינינו ",  השיב וסטרוולה לנתניהו , " לא רק בין הממשל והקנצלרית אלא גם בין העמים .  כל אחד יכול לראות שמדובר ביחסים מיוחדים ".  גם ברק שיבח בפגישתו עם שר החוץ הגרמני את מחויבותה של גרמניה לישראל ,  ואמר כי  " אנחנו שמחים לציין ששיתוף הפעולה הביטחוני שישנו בין ממשלת גרמניה לממשלת ישראל טוב מאוד ומשתקף ,  בין היתר ,  בחתימת החוזה על צוללת שישית ".  עוד הוסיף ברק ,  כי  " הקשר שלנו לגרמניה הוא ארוך ומבוסס על אמונה בסיסית בדמוקרטיה ,  על ערכים ועל זיכרון ואנחנו מעריכים מאוד את הידידות הזאת ". 
לפניות לכתבת :  tal_sh@walla.net.il 

שר החוץ הגרמני : " אירן גרעינית היא איום אזורי "
 בביקורו בישראל נפגש גידו וסטרוולה עם ראש הממשלה ושר הביטחון ,  והבטיח כי מדינתו תפעל להחרפת הסנקציות על טהרן . " האפשרות שלמשטר באירן יהיה נשק גרעיני - אינה מקובלת "
 
