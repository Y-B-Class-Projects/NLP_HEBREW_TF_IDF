תירוש :  שליט קורבן של הפוליטיקה הפלסטינית
במסגרת  " יום בלבן "  למען החייל החטוף גלעד שליט ,  אמרה ח"כ רונית תירוש כי המאבקים בין חמאס לפתח פוגעים באפשרות שחרורו של החייל החטוף .  האב נעם : " להשמיע את זעקתו האילמת של גלעד "
  ( צילום :  טל אנגלנדר ,  עריכת וידאו :  דורון שטיין ) 
ישראל לובשת לבן למען גלעד שליט .  במסגרת העצרת המרכזית במסלול האקדמי של המכללה למנהל בראשון לציון אמרה ח"כ רונית תירוש  ( קדימה )  כי  " גלעד הוא קורבן של אינטרסים פוליטיים והפגנת כוח בין חמאס ופתח .  חמאס מנסה להראות שבדרכי טרור אפשר להשיג יותר ממה שמשיג הפתח בדרכי שלום ".  תירוש הוסיפה כי  " השבוע התבשרנו על עזרה של ישראל לבכיר חמאס ,  אך זה לא שינה את עמדותיהם .  במקום זאת קיבלנו סרטון שפל ונתעב שמהווה צעד נוסף בלוחמה הפסיכולוגית של חמאס ".  
נעם שליט ,  אביו של גלעד אמר כי  " אתם פה כדי להביע את זעקתו האילמת של גלעד שליט מתוך מרתפי החמאס .  זעקה שצריכה להגיע אל אותם אלה ששלחו אותו למשימה .  הגיע הזמן לעשות מעשה ".  עם זאת הוסיף שליט כי  " אנחנו זקוקים ליותר מתמיכת הסטודנטים על מנת לשחרר את גלעד ".  יו"ר מטה המאבק שימשון ליבמן אמר כי  " נצטרך לחשוב שוב על דרך הפעולה לאחר ארבע שנים שגלעד לא איתנו .  ישבנו בשקט לאורך כל השנה האחרונה נתנו לממשלה לעשות ותוצאות אין ". 
מאות בתי ספר ,  אוניברסיטאות ,  מכללות ובתי עסק ברחבי הארץ כמו גם חברי כנסת ומפורסמים לובשים היום חולצות לבנות כדי להזכיר שגלעד עדיין חי ונמצא כבר 1,402 ימים בשבי חמאס .
 היוזמה אורגנה ברשת החברתית  " פייסבוק "  בידי אילן ספקטור ,  שהחל את פעילותו למען גלעד לפני כשלוש שנים ,  לפני חודש הקים ספקטור את הקבוצה ברשת החברתית פייסבוק ,  ולדבריו תוך שבוע הפכה לקבוצה הישראלית הכי גדולה בפייסבוק עם למעלה מ-381,858 חברים .  ספקטור אמר לוואלה !  חדשות כי תמיד רצה ליזום פעילות שתקרא למען שחרורו של גלעד מבלי שתדרוש מאמץ רב מאנשים . 
" יש הרבה הפגנות ,  עצרות ומחאות ולצערי זה כבר הפך לעוד דבר שבשגרה ואנשים התרגלו ולא התייחסו לזה .  חשבתי על רעיון שיתקיים בכל הארץ בו זמנית ושאנשים בכל הארץ יוכלו לקיים - ללבוש חולצה לבנה ",  אמר ספקטור , " זה דבר שכולם יכולים לעשות .  ההיענות הגדולה מוכיחה שהעם שלנו מחכה לגלעד ".  
האירוע המרכזי של היום נפתח בשעה 13:00 במכללה למנהל בראשון לציון אליה הגיעו מאות אנשים ביניהם גם משפחתו של גלעד שליט .  ספקטור מסר כי  " משפחת שליט תומכת ביוזמה ומאוד התרגשה לשמוע שמאות אלפים ילבשו היום לבן ". 
עדכון ראשון :  14:10

תירוש :  שליט קורבן של הפוליטיקה הפלסטינית
במסגרת  " יום בלבן "  למען החייל החטוף גלעד שליט ,  אמרה ח"כ רונית תירוש כי המאבקים בין חמאס לפתח פוגעים באפשרות שחרורו של החייל החטוף .  האב נעם : " להשמיע את זעקתו האילמת של גלעד "
 
