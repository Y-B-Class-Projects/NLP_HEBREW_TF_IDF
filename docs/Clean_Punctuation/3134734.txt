בג"ץ דחה על הסף את העתירה נגד פרסום ההמלצות בתיקי נתניהו
בפסק הדין בעניין העתירה נגד הפרסום ,  נכתב כי לא נמצא עילה להתערבות משפטית . " המשטרה אינה מעבירה לגופי התביעה 'המלצות' בשאלת ההעמדה לדין ,  והיא מסכמת את חומר החקירה על פי האמור בהנחיותיו של היועמ"ש ",  נקבע בפסק הדין
בג"ץ דחה על הסף היום  ( שני )  את העתירה נגד פרסום ההמלצות נגד ראש הממשלה בנימין נתניהו בתיקים שבהם הוא חשוד בעבירות של שוחד ,  מרמה והפרת אמונים ,  ב"היעדר עילה להתערבות משפטית ".  השופט אורי שהם ,  שכתב את פסק הדין ,  קבע כי  " כנטען בתגובת המשיבים ,  המשטרה אינה מעבירה לגופי התביעה 'המלצות' בשאלת ההעמדה לדין והיא מסכמת את חומר החקירה על פי האמור בהנחיותיו של היועמ"ש ,  ובכלל זה רשאית המשטרה להתייחס לדיות הראיות בתיק החקירה שלפניה ". 
מוקדם יותר ביקשה הפרקליטות לדחות על הסף את העתירה .  כמו כן ,  ביקשה המדינה מבג"ץ להכריע בעניין בהקדם האפשרי ,  על מנת שלא לעכב את העברת סיכום תיק החקירה מהמשטרה לפרקליטות ,  שאמורה להתבצע בימים הקרובים .  התשובה נמסרה באמצעות עו"ד רן רוזנברג ממחלקת הבג"צים בפרקליטות ,  שמייצג בעתירה את ראש הממשלה ,  היועמ"ש ,  משטרת ישראל והמפכ"ל .  
העתירה הוגשה על ידי עו"ד יוסי פוקס בחודש שעבר ,  ובה קרא לשופטים לקבוע כי כל פרסום המלצות על ידי המשטרה אינו חוקי .  החשש ,  כפי שכתב בבקשה של עו"ד פוקס ,  הוא שהמשטרה תבצע  " מחטף "  כלשונו ,  ותגיש את ההמלצות לגבי נתניהו לפני שבג"ץ יכריע בסוגיה ,  ובכך תעקר את העתירה מתוכן .  בשל כך ,  בפרקליטות ביקשו למנוע מצב כזה ולכן ביקשו מהמשטרה שלא להגיש את ההמלצות עד לדיון בצו הביניים .
 אתמול הורה היועץ המשפטי לממשלה אביחי מנדלבליט למשטרה לדחות את פרסום ההמלצותיה בתיקי החקירה בעניינו של ראש הממשלה בנימין נתניהו .  הוראת היועץ באה בעקבות העתירה .
  ( עדכון ראשון :  17:00 )  

בג"ץ דחה על הסף את העתירה נגד פרסום ההמלצות בתיקי נתניהו
בפסק הדין בעניין העתירה נגד הפרסום ,  נכתב כי לא נמצא עילה להתערבות משפטית . " המשטרה אינה מעבירה לגופי התביעה 'המלצות' בשאלת ההעמדה לדין ,  והיא מסכמת את חומר החקירה על פי האמור בהנחיותיו של היועמ"ש ",  נקבע בפסק הדין

