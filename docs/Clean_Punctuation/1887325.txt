מה מלחיץ את נתניהו ? 
עד כה נתניהו צלח שורה של קשיים ואחיזתו בשלטון יציבה כתמיד .  עם זאת ,  חוסר ביטחונו ניכר לעין .  דן מגן סבור כי עימות עם קיצוני המתנחלים מציב אותו בעמדה לא פשוטה כלל וכלל
מסכן דן כנר ,  איש מעונב ורהוט ,  שנאלץ לעבור את ההשפלה .  דברי השבח שחלק לראש הממשלה בנימין נתניהו בטקס הזיכרון לחללי אסון הכרמל ,  העידו על חוסר ביטחון עמוק בלשכת נתניהו ,  מלבד היותם חסרי טעם ודמיון .  הקול קולו של כנר והידיים ידי הלשכה .  ומדוע להם שם להיות כל כך נרעשים כדי להאדיר את שם המנהיג ?  הקואליציה בנויה על יסודות יציבים ,  כמו אלו עליהם נבנו עשרות אלפי דירות בשטחים בזמן כהונתה .
 אומרים על נתניהו 2.0 שלמד את לקחי גרסתו הראשונה כראש ממשלה - הוא למד כיצד  " להתנהל ".  ועם הצלחה קשה להתווכח :  במהלך שנתיים ותשעה חודשים של שלטון ,  הצליח ראש הממשלה לצלוח בידוד עולמי ורוח קרה מוושינגטון ,  שביתות פרקליטים ורופאים חמורות ,  אסון טבע בממדים שלא נראו ,  תחקיר נוקב על כשרות נסיעותיו עם בת זוגו ,  מאזן אימה פוליטי עם שותפיו לממשלה ובתוך ביתו ,  מחאה חברתית אותנטית ואופנתית והוא אפילו החזיר את שליט .
 אתמול בשעות הערב ,  עת הדלקת נר ראשון ,  הגיעה משלחת בכירים לבסיס מפקדת החטיבה המרחבית אפרים שנפרץ על ידי פעילי ימין בשבוע שעבר .  ראש ממשלה ,  שר ביטחון ,  רמטכ"ל ,  אלוף פיקוד ועוד קצינים בכירים הדליקו עם החיילים הפשוטים נר ראשון בחג שמציין את מרד היהודים .  בסיום הטקס פנתה הצמרת לשוחח עם השורשים  מפקדי הגדודים המשרתים בגזרה .  ומה שרואים משם לא רואים מירושלים .  הקצינים תיארו מציאות מורכבת למדי ,  בה היטשטשו הגבולות בין אויב לחבר . " זו שגרה ",  סיפר אחד ממפקדי הגדודים בהתייחסו לפריצה לבסיס החטיבה , " מקללים אותנו כאילו אנחנו האויב .  מי היה מעלה על הדעת שבני עמנו יתנהגו כך ?  ",  תמה .  לפעמים שיח לוחמים קצר יכול להיות מעורר בהרבה מדיוני קבינט ארוכים .  
פגיעה בפלסטינים ,  הפקעת קרקעותיהם ומציאות הפרדה בין-גזעית זוחלת ,  חושב נתניהו לעצמו ,  אפשר לחיות עם זה .  אבל פגיעה ישירה בחיילי צה"ל ורכושו ?  עד כאן .  ראש הממשלה נאלץ לעשות את הדבר השנוא עליו ביותר  לעשות .  גם בלשכת נתניהו מבינים שמציאות  " תג מחיר ",  אותה שר הביטחון מכנה  " טרור מתוצרת עצמית ",  מפצלת את האטום הישראלי ,  היא עלולה להביא להיתוך כור ההיתוך .
 והדילמה מתגברת כי כל פעולה שהממשלה תנקוט תשפיע כך או אחרת על מפעל ההתנחלויות כולו . " השוליים כבר רחבים ",  אמר אלוף פיקוד המרכז לנתניהו בבסיס חטיבת אפרים , " המציאות השתנתה והיא הפכה לקשה ",  קונן האלוף בפני המפקד העליון .  נתניהו הבין ודאי את המסר  הקצינים אומרים לו  " הופקרנו ואנחנו מבולבלים ",  במילים עדינות .  
העלמת עין סיטונאית מהפרה של חוקי בנייה ואפילו עידודם ,  התעלמות מפגיעה של חלקים הולכים וגדלים מקרב המתנחלים בפלסטינים ורכושם ותחושת חוסר-חוק כללי חלחלו עד לשער בסיס החטיבה ואף מעבר לו .  לכל זאת היו מעורבות בשתיקתן ממשלות ישראל בעשורים האחרונים .  וכמו בשריפה בכרמל  הכל קרה דווקא במשמרת של נתניהו ,  והוא ישא בתוצאות .  ראש הממשלה נמצא כעת בין נוער הגבעות לכוחות מג"ב ,  בין אלטלנה לתותח הקדוש .  דווקא אדם שגו ? דל על ברכי ז'בוטינסקי ,  על ערכי האצ"ל ,  הוא זה שימגר את המחתרת היהודית החדשה ?  כלל לא ברור .  
אבל מה אשם דן כנר ?  עשרות שנים מקריא כל תנועה ועיצור כאילו היו מיתרי נבל מקודשים ושמו נקשר לפארסה שכזו .  ובכן ,  דן כנר אשם .  נכון ,  הוא לא כתב את מילות ההלל שנקשרו לראש שמחת נתניהו ,  אלא שבטקס זיכרון ממלכתי אין מקום לתעמולה פוליטית ,  ועוד תפורה כל כך בגסות .  הידיים ידי נתניהו ,  אבל מה שייזכר מהתצוגה הצפון-קוריאנית הזאת זה קולו הצח של כנר .  

מה מלחיץ את נתניהו ? 
עד כה נתניהו צלח שורה של קשיים ואחיזתו בשלטון יציבה כתמיד .  עם זאת ,  חוסר ביטחונו ניכר לעין .  דן מגן סבור כי עימות עם קיצוני המתנחלים מציב אותו בעמדה לא פשוטה כלל וכלל

