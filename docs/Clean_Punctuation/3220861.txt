 " הוא לא כל חשוד ":  כל הסיבות לדחיית בקשת גיוס הכספים של נתניהו
משפטנים בכירים אמרו לוואלה !  NEWS כי החלטת ועדת ההיתרים לאסור על ראש הממשלה לקבל מימון מאנשי עסקים לצורך הגנתו המשפטית סבירה . " זה קשה להסתבך בפלילים ,  אבל נתניהו הוא שר ,  ויש לו מגבלות ".  עוד הדגישו : " החשש הוא לניצול לרעה של המצב "
 משפטנים בכירים טוענים כי החלטת ועדת ההיתרים ,  שאסרה על ראש הממשלה ,  בנימין נתניהו ,  לקבל מימון מאנשי עסקים לצורך הגנתו המשפטית - סבירה ומעוגנת בכללים הנהוגים . " יש עקרון בסיסי ",  אמר לוואלה !  NEWS משפטן בכיר לשעבר בשירות הציבורי . " כשאתה שר ,  אתה לא אמור לקבל שום דבר כספי חוץ ממשכורתך כשר .  נתניהו הוא לא כל חשוד ,  הוא חבר ממשלה ויש לו מגבלות שהממשלה קבעה ,  ובצדק ". 
משרד מבקר המדינה ,  השופט בדימוס יוסף שפירא ,  מסר הבוקר  ( ראשון )  את החלטתו שלא לאשר את בקשתו הנוספת של ראש הממשלה למימון הוצאות משפטו .  במקביל נקבע כי נתניהו יחזיר 300 אלף דולר שגייס מבן דודו נתן מיליקובסקי וחליפות שקיבל מאיש העסקים ספנסר פרטרידג' .  בקשתו הקודמת של נתניהו כי פרטידג' ומיליקובסקי יסייעו לו בהוצאות מימון ההגנה המשפטית בתיקים בהם הוא חשוד נדחתה לפני כחודשיים .
 לקריאה נוספת בוואלה !  NEWS:נדחתה בקשת נתניהו לממן את הוצאותיו המשפטיות באמצעות מקורביומבקר המדינה ליועמ"ש :  לבדוק את העברת הכספים לנתניהו מבן דודו 

הערב התייחס נתניהו להודעה וכתב בפייסבוק כי  " פועלים כדי למנוע ממני את הזכות הבסיסית לממן את הגנתי המשפטית ,  מול צבא של חוקרים ופרקליטים שפועלים נגדי 24/7 בעלות של רבע מיליארד שקלים על חשבון משלמי המסים ". 
כללי האתיקה למניעת ניגוד עניינים של חברי הממשלה נכתבו ב-1977 על ידי ועדה בראשות השופט משה אשר ,  ואומצו בהחלטת ממשלה .  הם אכן אוסרים על שרים לקבל כסף או כל טובת הנאה אחרת מלבד השכר שמשלמת המדינה .  
ב-2006 מונתה ועדה בראשות נשיא בית המשפט העליון בדימוס ,  מאיר שמגר ,  כדי לעדכן את הכללים .  ד"ר גיא לוריא מהמכון הישראלי לדמוקרטיה ,  שהיה מרכז הוועדה ,  אמר היום לוואלה !  NEWS כי אחת מהמלצותיה הייתה לאפשר לשרים לגייס כספים למימון הגנה משפטית ,  אך רק בנסיבות חריגות ובכפוף לתנאים .  המלצות הוועדה לא אומצו לבסוף ,  וכללי ועדת אשר נותרו על קנם . 
" עקרונית אני חושב שזה נכון לאפשר גיוס כספים ,  מתוך הבנה שהגנה משפטית היא תהליך יקר ",  אמר לוריא . " אבל צריך להקפיד על נורמות או כללי התנהגות שימנעו ניגודי עניינים ,  וימנעו חשש לפגיעה בטוהר השיקולים של השרים .  ההצעה של ועדת שמגר הייתה שבנסיבות חריגות צריך לאשר גיוס כספים תחת כללים שמייצרים חיץ בין השר לתורמים ,  ומונעים מראית עין של קבלת מתנות .  למשל ,  הוועדה המליצה שגיוס כספים כזה ייעשה באמצעות עמותה מיוחדת שתוקם לצורך העניין ,  שהשר לא יעסוק בעצמו בגיוס התרומות ועוד ".  עם זאת ,  כאמור ,  המלצות לא אומצו .
" צריך לקבוע את הכללים ",  אומר לוריא . " זה לא חייב להיות כלל בנוסח שהמליצה ועדת שמגר ,  אבל משלא אומץ שום כלל ,  זה יוצר בעיה לשמור על טוהר המידות .  לגופה של ההחלטה של ועדת ההיתרים ,  שהיא בעיקרה פרוצדורלית ,  זו נראית כמו פרשנות סבירה של הכללים .  לא אגיד לך שהייתי מקבל את אותה החלטה בדיוק ,  אבל אני חושב שהיא סבירה ,  ועומדת בקנה אחד עם החלטות קודמות של הוועדה ",  מסביר לוריא .  
משפטן בכיר לשעבר בשירות הציבורי ,  שביקש לא להזדהות בשמו ,  אמר לוואלה ! NEWS כי  " יש עקרון בסיסי - שר לא אמור לקבל שום דבר כספי נוסף חוץ ממשכורתו כשר .  זו החלטת ממשלה .  התירו ועדת חריגים ,  אבל אתה מחפש מה הופך את המקרה פה לחריג .  מצוקה כספית ?  "  
הבכיר לשעבר מזכיר כי בעבר אישרו לנבחרי ציבור ,  כמו נשיא המדינה לשעבר ,  משה קצב ,  להקים עמותות למימון הגנה משפטית .  כמו כן ,  תקנון האתיקה לחברי כנסת ,  אף שאינו חל על חברי ממשלה ,  מתיר לגייס כספים לצורך הגנה משפטית בתנאים דומים לאלו שעליהם המליצה ועדת שמגר .  בין היתר קובעים הכללים כי בפניות לתורמים : " לא יהיה משום הטלת דופי ברשויות המדינה ולא תיוחס להם כוונת רדיפה ".  
" זו לא סיטואציה שהיא בלתי אפשרית ",  הוא אומר , " אבל אתה מצפה מאדם שמבקש לקבל כסף - בטח כסף מאנשים שחלקם מעורבים בפרשות ,  ובסכומים מאוד גדולים - שיצביע על טעמים ,  על סיבה ,  על צורך .  בכל זאת ,  נתניהו הוא איש עשיר מאוד .  אז בלי נסיבות שעל פניו מצדיקות את זה ,  לא חובה להיעתר ".  

הבכיר ששוחח עם וואלה ! NEWS הזכיר כי נתניהו יכול לפנות לוועדה להגנה משפטית ,  שיכולה לאשר בתנאים מסוימים החזר הוצאות משפטיות לעובדי מדינה .  בנוסף ,  הוא אומר ,  יש לנתניהו עוד חלופות . " אפשר לעזוב את התפקיד ואז לקחת כסף ממי שרוצים .  הוא יכול גם ללוות מהבנק או למשכן בית .  זה קשה להסתבך בפלילים ,  אבל הוא לא נאשם אחר .  הוא שר ,  ויש לו מגבלות שהממשלה קבעה ,  ובצדק ". 
לסיכום הוא אומר כי  " החשש הוא שחברי כנסת ושרים ישתמשו בכוח שלהם .  זה לא אדם רגיל שמבקש נדבה .  יש פה חשש אמתי לניצול לרעה של המצב ,  אז מעדיפים להימנע מזה אם רק אפשר .  נכון ,  תיק פלילי זה באמת מכה .  אבל פה יש נסיבות שעל פניו לא ברור למה הוא לא יכול לעמוד בזה ".   

" הוא לא כל חשוד ":  כל הסיבות לדחיית בקשת גיוס הכספים של נתניהו
משפטנים בכירים אמרו לוואלה !  NEWS כי החלטת ועדת ההיתרים לאסור על ראש הממשלה לקבל מימון מאנשי עסקים לצורך הגנתו המשפטית סבירה . " זה קשה להסתבך בפלילים ,  אבל נתניהו הוא שר ,  ויש לו מגבלות ".  עוד הדגישו : " החשש הוא לניצול לרעה של המצב "
 
