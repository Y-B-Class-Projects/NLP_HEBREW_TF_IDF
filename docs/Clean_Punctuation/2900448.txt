נתניהו תקף את אברמוביץ' שהתעלם מתמונתו במדי נאצי ;  אברמוביץ' : " הוא לא הוצג בתור המופתי "
 אמש העלה רה"מ פוסט שבו תקף את התקשורת ואת העיתונאי אמנון אברמוביץ' על כך שהתעלם מתמונתו במדי קצין נאצי .  היום מגיב אברמוביץ' לוואלה ברנז'ה ואומר : " לא ידעתי שראש הממשלה הוצג כנאצי ,  אך מדוע הוא נזעק כל כך ?  "
 לאחר שנפתחה חקירה במשטרה ולאחר שמפיץ התמונה הוזמן לשימוע ,  ראש הממשלה בנימין נתניהו תוקף את התקשורת ובפרט את אמנון אברמוביץ' ,  בטענה שהעדיף להתעלם מתמונתו במדי קצין נאצי ומההסתה נגדו .
 אתמול  ( שבת )  פרסם ראש הממשלה בנימין נתניהו סטטוס בדף הפייסבוק שלו שבו תקף את עיתונאי חדשות 2 : " מעניין מאוד שהתקשורת הישראלית ,  שתמיד מזדעזעת מהסתה נגד מנהיגי ישראל ,  בחרה להצניע השבוע את ההסתה הפרוע שמתנהלת נגדי ברשת .  אברמוביץ' ,  שהזדעק בצדק כאשר הועלתה תמונת הנשיא ריבלין במדי אס.אס ,  לא מצא ולו מילה אחת לומר אמש על הפוסט שהעלה גלעד הלפרין ,  אחד מעורכי ynet ובו תמונה של ראש הממשלה במדי נאצי .  מה היה קורה לו היה מדובר במנהיג אחר ?  אתם יודעים את התשובה ". 
בתגובה להתקפה ,  אומר היום אברמוביץ' לוואלה ברנז'ה : " לא ידעתי שראש הממשלה הוצג כנאצי ,  שזה כמובן מעשה נפסד .  אך מדוע הוא נזעק כל כך ?  הוא לא הוצג בתור המופתי ". 
מתברר שמאחורי הפוסט שגם זכה לאזכור הבוקר בעיתון הבית של רה"מ  " ישראל היום ",  עומד נתניהו עצמו ולא כותב הסטטוסים הקבוע של דף הפייסבוק טופז לוק ,  מנהל הניו מדיה של נתניהו .  לוק שהצטרף לצוות רה"מ עם קמפיין הבחירות ,  רק בן 22 ,  יוזם את מרבית הסטטוסים שעולים ,  כאשר הרגישים שבהם מועברים לאישורו של נתניהו .  

נתניהו תקף את אברמוביץ' שהתעלם מתמונתו במדי נאצי ;  אברמוביץ' : " הוא לא הוצג בתור המופתי "
 אמש העלה רה"מ פוסט שבו תקף את התקשורת ואת העיתונאי אמנון אברמוביץ' על כך שהתעלם מתמונתו במדי קצין נאצי .  היום מגיב אברמוביץ' לוואלה ברנז'ה ואומר : " לא ידעתי שראש הממשלה הוצג כנאצי ,  אך מדוע הוא נזעק כל כך ?  "
 
