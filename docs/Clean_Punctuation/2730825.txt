חוק הגיור :  פשרה בין הבית היהודי לקואליציה
לפי מתווה הפשרה ,  חוק הגיור הממשלתי שניסח סגן שר הדתות בן דהן ,  יקודם במהלך המושב הבא של הכנסת .  במקביל ,  הבית היהודי תשוב להצביע לצד הקואליציה בדיוני מליאת הכנסת
המשבר הקואליציוני סביב סירובה של מפלגת הבית היהודי להצביע היום  ( רביעי )  יחד עם הממשלה לגבי חוק הגיור ,  בנוסח שהוצע על ידי סיעת התנועה ,  הגיע לסיומו לאחר הסכם פשרה בין המפלגה לקואליציה .  על פי מתווה הפשרה ,  תחזור סיעת הבית היהודי להצביע יחד עם הקואליציה על יתר החוקים שיעלו היום לדיון במליאת הכנסת ,  ובתמורה יקודם בתחילת מושב הכנסת הבא חוק גיור ממשלתי ,  אותו ניסח סגן שר הדתות ,  אלי בן דהן .  במידה שלא ניתן יהיה להגיע לפשרה בין הבית היהודי לתנועה ,  ראש הממשלה בנימין נתניהו הוא זה שיכריע בין הנוסחים  " תוך מחויבות לשמירה על שלמות הקואליציה ". 
קודם הפשרה ,  נרשמה דרמה במליאה כאשר חברי הכנסת של הבית היהודי למעט השרים נפתלי בנט ואורי אריאל החרימו היום את ההצבעה שנערכה על הודעת ראש הממשלה בתום דיון מיוחד בהשתתפותו .  מדובר בניסיון של המפלגה להביך את נתניהו על רקע המחלוקת החריפה שהתגלעה בין הסיעות על רקע החוק .  בבית היהודי טענו שהחוק מקודם באופן שונה מזה עליו סוכם וכי לא יתנו לנוסח החדש את ידם .  כדי למנוע משבר שוחחו נתניהו ובנט בחלק האחורי של מליאת הכנסת ,  אך בשלב ההוא לא הצליחו להגיע להבנות .  בעקבות זאת נעדרו הח"כים של הבית היהודי מהמליאה .  ההצעה עברה ברוב של 48 תומכים מול 44 מתנגדים .  
בתגובה להיעדרות חברי הבית היהודי ,  החליט יו"ר הקואליציה ,  יריב לוין ,  להסיר מסדר היום את כל הצעות החוק של הבית היהודי ובהן חוק המזון ,  הנחשבת לאחת ההצעות הקרובות ביותר לליבו של בנט .  לוין אמר היום : " מפלגת הבית היהודי לא למדה מהי משמעת קואליציונית ומהי מחוייבות לסיכומים .  לא אכנע לסחטנות כפי שלא נכנעתי לסחטנות מכל סוג שהוא עד כה ". 
החוק ,  שאושר בוועדת החוקה של הכנסת ,  קרא למעשה לפרק את הרבנות הראשית לישראל .  קודם הפשרה ,  גורם חרדי בכיר איים כי במידה שהחוק יעבור במתכונתו הנוכחית , " תוקם רבנות אלטרנטיבית והרבנים הראשיים לא ימשיכו בתפקידם ".  לדבריו , " במידה שימשיכו לנגוס בסמכויות הרבנות הראשית לישראל  החרדים לא יהיו חלק ממנה .  אמנם ניצחנו במערכת הבחירות ושני הרבנים הראשיים הם משלנו ,  אך הם לא ימשיכו בתפקידם ".  
העמדה החרדית נגד הצעת החוק קיבלה היום גם גיבוי מרבנים דתיים לאומיים .  במפגש שקיים הבוקר הרב הראשי יצחק יוסף עם רבנים מהציונות הדתית ,  בהם הרב שלמה אבינר והרב ישראל רוזן ,  יצאה הודעה לפיה הרבנות הראשית לא תכיר בגיורים אלו .  הרבנים הצהירו באופן חד משמעי כי  " חוק הגיור יגרום להונאת הגר בצורה הקשה ביותר ".  
מוקדם יותר אתמול תקף הרב חיים דרוקמן ,  ראש מערך הגיור לשעבר ומבכירי הציונות הדתית ,  את החוק ואמר כי הוא  " מהווה גיחוך ובדיחה ואין לו שום תוקף ואינו שווה את הנייר שעליו נכתב ".  לדבריו , " הכנסת אינה יכולה לקבוע דבר שקשור בענייני הלכה ללא אישור הרבנות הראשית לישראל ,  וחשוב שהדבר יובן ללא כל קשר להסכם קואליציוני כזה או אחר ". 
מהבית היהודי נמסר : " הבאנו לפתרון ששומר על הערכים שלנו ,  ובנוסף מנענו המשך מאבקים בקואליציה .  נושא הגיור לא יטופל בהכתבות לבית היהודי ".  

חוק הגיור :  פשרה בין הבית היהודי לקואליציה
לפי מתווה הפשרה ,  חוק הגיור הממשלתי שניסח סגן שר הדתות בן דהן ,  יקודם במהלך המושב הבא של הכנסת .  במקביל ,  הבית היהודי תשוב להצביע לצד הקואליציה בדיוני מליאת הכנסת

