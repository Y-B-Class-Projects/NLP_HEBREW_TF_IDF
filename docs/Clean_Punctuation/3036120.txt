שר החוץ של מקסיקו : " ציוץ נתניהו תוקפני ";  רה"מ : " לא פגעתי ביחסים "
 ראש הממשלה התייחס למחלוקת הדיפלומטית עם מקסיקו שנוצרה עם הציוץ שלו ,  שהביע תמיכה בהקמת חומה בינה לבין ארה"ב .  הוא דחה את הטענות כי פגע ביחסים והאשים את התקשורת : " מסע ציד בולשביקי "
 ראש הממשלה בנימין נתניהו התייחס היום  ( שני )  בישיבת סיעת הליכוד לציוצו על החומה שמבקש נשיא ארצות הברית דונלד טראמפ להקים בגבול מקסיקו ,  ועל המחלוקת הדיפלומטית שנוצרה בעקבותיו ,  שבמסגרתה זומן שגריר ישראל במקסיקו לשיחת נזיפה .  הוא דחה את הטענות כי פגע ביחסים עם מקסיקו והציג גרסה אחרת לחילופי הדברים עם טראמפ על החומה .  
מנגד ,  שר החוץ של מקסיקו ,  לואיס וידגראי ,  הגיב לציוצו של נתניהו ואמר כי  " מקסיקו היא חברה של ישראל ,  וציוצו של ראש הממשלה על החומה אינו מובן .  המעשה מרגיש תוקפני ".  עוד הוסיף וידגראי כי באחריות ממשלת ישראל להבהיר ולתקן את עמדתה בנוגע לציוץ . 
" הנשיא טראמפ שיבח את הגדר שנבנתה בהנחייתי בגבולנו עם מצרים ",  אמר נתניהו . " הוא אמר שהיא בלמה כמעט כליל את ההסתננות הבלתי חוקית לישראל .  ואני אמרתי בתגובה שהוא צודק .  ובתגובה לדבריי הוא עשה ריטוויט לאותם דברים שאמרתי ".  לדבריו , " מזה  פרשנים עשו תיל-תילים בתקשורת ". 
עוד בוואלה !  NEWS:ליברמן : " מי שמדליף מהקבינט הוא קרימינל ,  מדובר בעבירה פלילית"הבית הלבן : " הלוואי שהיינו יכולים למחוק את השואה מההיסטוריה "" זה לא נגמר בחוק ההסדרה ":  מאות מפגינים בירושלים נגד פינוי עמונה  
" אלה אותם פרשנים שאמרו קודם לכן שהייתי צריך לוותר על נכסים ביטחוניים ראשונים במעלה של ישראל למען יחסים טובים עם הנשיא הקודם שהיה בבית הלבן .  ועכשיו הם אומרים :  פגעת במקסיקו ,  הרסת את היחסים איתם .  מי בכלל התייחס למקסיקו ?  היו לנו יחסים טובים איתם ,  יהיו לנו .  גם כשיש לנו ויכוחים אמיתיים ולא מדומים ,  כמו ההצבעה שלהם באונסק"ו ".  
" אבל מה שההתמקדות התקשורתית כרגע עושה זה להסיט את הדעת מהדבר העיקרי  וזה ההצלחה הפנטסטית של הגדר שבנינו בדרום בבלימת ההסתננות ,  הצלחה של העולם ובראשם נשיא ארה"ב מכירים בה .  אותי זה לא מפתיע .  התקשורת השמאלנית מגויסת למסע ציד בולשביקי ,  שטיפת מוח ורצח אופי נגדי ונגד משפחתי .  זה קורה יום-יום וערב-ערב .  הם מייצרים עלינו מבול ,  אין מילה אחרת ,  של חדשות מזוייפות  מה שקוראים 'פייק ניוז' ".  
מוקדם יותר גינה שר הביטחון אביגדור ליברמן בישיבת סיעת ישראל ביתנו את הדלפות התמלילים מהקבינט המדיני-ביטחוני ממבצע  " צוק איתן "  לתקשורת ,.  לדבריו , " מי שמדליף הוא קרימינל .  עצם העובדה שמישהו הדליף פרוטוקולים של הקבינט לתקשורת ,  וברור שמישהו שמדליף ,  מדליף בכוונה מאוד מסוימת ".  הוא הוסיף כי  " מדובר בעבירה פלילית ". 
בדבריו נדרש ליברמן לדוח המבקר על  " צוק איתן ",  ששיחות בקבינט שמופיעות בו ,  הודלפו לכלי תקשורת ,  בהם  " ידיעות אחרונות ".  שר הביטחון לשעבר משה יעלון האשים את יו"ר הבית היהודי נפתלי בנט בהדלפות . " אני לא מתכוון לדון בדוח המבקר כל עוד הוא לא פורסם ",  אמר ליברמן ,  וטען כי  " לקחו את הסוגיה הביטחונית והפכו אותה לסוגיה פוליטית .  מי שמדליף לא דואג לביטחון ,  הוא פוגע בביטחון של מדינת ישראל ואני לא מתכוון לקחת בזה חלק ".  

שר החוץ של מקסיקו : " ציוץ נתניהו תוקפני ";  רה"מ : " לא פגעתי ביחסים "
 ראש הממשלה התייחס למחלוקת הדיפלומטית עם מקסיקו שנוצרה עם הציוץ שלו ,  שהביע תמיכה בהקמת חומה בינה לבין ארה"ב .  הוא דחה את הטענות כי פגע ביחסים והאשים את התקשורת : " מסע ציד בולשביקי "
 
