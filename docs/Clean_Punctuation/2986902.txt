 " אמסלם לא תיאם עם נתניהו את ההצעה האוסרת לחקור את רה"מ "
 בהצהרה מטעם הליכוד נמסר כי חבר הכנסת שהודיע על כוונתו ליזום הצעה שתאסור על קיום חקירה נגד ראשי ממשלה ,  לא תיאם אותה עם נתניהו . " מה גם שהדברים לא חלים על בדיקות שכבר מתקיימות ",  הובהר
 ( היועץ המשפטי מנדלבליט על מעבר לחקירה : " צריך להיות זהירים כשמדובר בראש ממשלה ")  
מפלגת הליכוד התייחסה היום  ( שלישי )  להצעת החוק שיוזם ח"כ דוד אמסלם ,  לפיה תיאסר כל חקירה פלילית נגד ראש ממשלה בגין עבירות קלות שעונשן עד שישה חודשי מאסר . " הצעת החוק שיזם ח"כ אמסלם לא תואמה עם ראש הממשלה ונעשתה ללא ידיעתו ",  מסרה המפלגה . " מה גם שכל חקיקה באשר היא איננה רטרואקטיבית וברור מאליו שהדברים לא חלים על בדיקות שכבר מתקיימות ".  הצעת החוק של אמסלם מגיעה על רקע הבדיקה המתנהלת בעניינו של ראש הממשלה בנימין נתניהו .
 מוקדם יותר אמר אמסלם כי יגיש את ההצעה במושב החורף של הכנסת . " ב-30 השנים האחרונות לא היה ראש ממשלה אחד שלא היה עסוק בחקירות ",  כתב בעמוד הפייסבוק שלו . " ראש ממשלה בישראל הוא התפקיד החשוב ביותר ,  עליו לקבל החלטות הרות גורל .  אי אפשר להעסיק אותו כמעט בכל יום בחקירות ".  
לדבריו , " אני לא מכיר מדינה דמוקרטית אחת בעולם שראש הממשלה שלה מככב בתדירות כזו בענייני חקירות ופרשיות שונות ומשונות .  אף אחד לא באמת מאמין שבכל העולם יש צדקנים ורק בישראל יש גנבים ".  בהמשך מנה ראשי ממשלה שבעשורים האחרונים התנהלו בעניינם או נגד רעיותיהם חקירות פליליות . " יצחק רבין ופרשת הדולרים של רעייתו ,  אהוד ברק והעמותות ,  אריאל שרון והאי היווני ,  אהוד אולמרט והנסיעות ,  בנימין נתניהו והמתנות ,  הבקבוקים ועוד ". 
אמסלם טען כי כדי להימנע ממצב קשה הוא מציע שלא תיפתח חקירה פלילית נגד ראש ממשלה בעבירה שעונשה הוא עד שישה חודשי מאסר . " עם זאת ,  מאחר שאין זה ראוי כי ראש הממשלה לא ייתן את הדין על עבירות אלה ,  מוצע לקבוע כי תקופת כהונתו לא תבוא במניין תקופת ההתיישנות של העבירה ,  וכך יהיה ניתן לחקור אותו בעניינה לאחר תום תקופת כהונתו ".   

" אמסלם לא תיאם עם נתניהו את ההצעה האוסרת לחקור את רה"מ "
 בהצהרה מטעם הליכוד נמסר כי חבר הכנסת שהודיע על כוונתו ליזום הצעה שתאסור על קיום חקירה נגד ראשי ממשלה ,  לא תיאם אותה עם נתניהו . " מה גם שהדברים לא חלים על בדיקות שכבר מתקיימות ",  הובהר

