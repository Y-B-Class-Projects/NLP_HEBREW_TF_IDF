22 ישראלים ביפן טרם יצרו קשר ,  רה"מ הציע סיוע
22 ישראלים השוהים ביפן טרם יצרו קשר ,  על אף שלהפתעת השגרירות ,  היו גם רבים שמיהרו להודיע בעצמם כי הם בסדר .  ראש הממשלה נתניהו יצר קשר עם שגרירות יפן בארץ והציע להגיש סיוע
 ( צילום :  רויטרס ,  עריכה :  יותם בן דוד )  
" מדובר באחד האסונות הגדולים שהעולם ראה .  זו עוצמה חסרת תקדים של רעידת אדמה ".  כך אמר היום  ( שישי )  שגריר ישראל ביפן ,  ניסים בן שטרית ,  בשיחה עם וואלה !  חדשות . " רק היפנים יודעים להתמודד עם עוצמות כאלה של רעידת אדמה ,  כל מדינה אחרת כבר הייתה קורסת לגמרי .  טוקיו עמדה בכבוד ברעידה ולא היו כמויות בניינים שקרסו ",  הוסיף בן שטרית . " הצונאמי שהגיע בעקבות הרעידה מצפון לטוקיו הוא הגורם לנזק הרציני .  אני מאמין שרק בעוד מספר ימים נדע להעריך את גודל הנזק ,  שלדעתי הוא עצום ". 
ממשרד החוץ נמסר כי לפי שעה מספר מנותקי קשר הישראלים עומד על 22 בני אדם .  בנוסף ,  משרד החוץ פרסם הודעה לתיירים הישראלים בהוואי וקרא להם להתרחק מאזורי החופים ,  בעקבות הדף הגלים שאמור להגיע גם לאזור זה .
" בשגרירות הכל עומד על מקומו בשלום .  יש מספר רעידות משנה אבל אנחנו אופטימיים .  הטלפונים ביפן קרסו מרוב שיחות ולכן קשה לנו ליצור קשר עם כל הישראלים ,  אבל להפתעתנו ישראלים רבים מיהרו ליצור איתנו קשר במיילים להודיע שהכל בסדר ",  הוסיף בן שטרית .
 ראש הממשלה בנימין נתניהו העביר מסר לממשלת יפן ,  לפיו עם ישראל מביע צער עמוק על הטרגדיה שפקדה את יפן ,  והבטיח כי יפעל לגייס כל עזרה שתתבקש .  את הדברים העביר נתניהו באמצעות המשנה לראש המועצה לבטחון לאומי לשגריר יפן בישראל .  בנוסף גם שר החוץ ,  אביגדור ליברמן ,  ששוחח עם השגריר ניסים בן שטרית ,  הנחה אותו להציע לממשלה היפנית כל סיוע שיזדקקו לו ,  וביקש להעביר את השתתפות אזרחי ישראל בצערם של אזרחי יפן על האסון .
 לצד ההצעות ,  התקיימה הבוקר הערכת מצב מיוחדת במד"א בעקבות האסון .  בסיומו של הדיון הוחלט כי צוות ההתערבות למצבי אסון של מד"א והצלב האדום יעמוד בכוננות להפעלה מיידית .  במד"א שומרים על קשר רציף עם האגודות והפדרציה של הצלב האדום ,  על מנת להעניק סיוע אם יידרש .
 
22 ישראלים ביפן טרם יצרו קשר ,  רה"מ הציע סיוע
22 ישראלים השוהים ביפן טרם יצרו קשר ,  על אף שלהפתעת השגרירות ,  היו גם רבים שמיהרו להודיע בעצמם כי הם בסדר .  ראש הממשלה נתניהו יצר קשר עם שגרירות יפן בארץ והציע להגיש סיוע

