ח"כ תירוש : " נתמוך ברה"מ במקום הליכוד "
 חברת הכנסת מקדימה אמרה כי  " הנסיון להגיע לשלום חשוב יותר מכל שיקול פוליטי ".  בליכוד מתרבים הקולות המאיימים על נתניהו שיודח אם יסכים על הקפאת הבנייה בהנתחלויות
ראש הממשלה בנימין נתניהו קיבל הערב  ( חמישי )  תמיכה מכיוון בלתי צפוי .  ח"כ רונית תירוש  ( קדימה )  אמרה כי  " על מפגלת קדימה להודיע שתחזק את נתניהו לקראת ההסכמות שיגיע אליהם עם אובמה ".  לדבריה , " עלינו להבטיח לנתניהו שהאצבעות שיגרעו מחברי הליכוד יושלמו מחברי קדימה ".  הניסיון להגיע לשלום חשוב יותר מכל שיקול פוליטי כזה או אחר ,  הדגישה .  
כידוע ,  בסיעת הליכוד ישנם מתנגדים רבים לתהליך המדיני בכלל ולהקפאת הבנייה בהתנחלויות לרבות עבור ה"ריבוי הטבעי "  בפרט .  השבוע ,  דרש ח"כ דני דנון  ( ליכוד )  מראש הממשלה להעלות את נושא הבנייה בהתנחלויות לדיון בסיעת הליכוד ,  בקבינט ובממשלה ,  זאת שכן לדבריו הליך קבלת ההחלטות בנושא אינו דמוקרטי ונסגר במעגל הקרוב סביב ראש הממשלה .
 בשבוע שעבר ,  כינסה חברת הכנסת מהליכוד ,  ציפי חוטובלי את ראשי ההתנחלויות בגדה המערבית בכדי לדון בהתנגדות למהלכיו העתידיים של נתניהו בכל הקשור להקפאת הבנייה בהתנחלויות .  במה שכינו אנשי חוטובלי  " פורום ראשוני ",  השתתפו כ-20 נציגים ממנהיגי המתנחלים בכל קצות הקשת הפוליטית .  מטרת המפגש ,  טענו ,  הייתה למצוא  " מכנה משותף ולמצוא דרכים למניעת הקפאת הבנייה בהתנחלויות ".  אנשי חוטובלי הוסיפו כי בסיום הפגישה הוחלט להקים  " שדולה למען יש"ע ",  וכן להיערך למאבק הסברתי נגד הקפאת הבנייה ופינוי המאחזים .  
הפורום החליט להמשיך ולהיפגש לקביעת דרכי פעולה עתידיות .  הכינוס הגיע בעקבות דיווחים לפיהם במהלך פגישתם של נתניהו והשליח האמריקאי המיוחד למזרח התיכון ,  ג'ורג' מיטשל בלונדון ,  סיכמו השניים כי בעוד שבועיים תוקפא הבנייה בהתנחלויות .  
לפני כחודשיים אמר השר להגנת הסביבה ,  גלעד ארדן ,  כי  " אי אפשר להתעלם מהצרכים השוטפים של יישובי קבע שהוקמו בתמיכת ממשלות ישראל ". 

ח"כ תירוש : " נתמוך ברה"מ במקום הליכוד "
 חברת הכנסת מקדימה אמרה כי  " הנסיון להגיע לשלום חשוב יותר מכל שיקול פוליטי ".  בליכוד מתרבים הקולות המאיימים על נתניהו שיודח אם יסכים על הקפאת הבנייה בהנתחלויות

