סוכנות הביון האוסטרלית לשרים :  העברת השגרירות לי-ם תעורר אלימות
לאחר הודעתו של ראש ממשלת אוסטרליה סקוט מוריסון ,  כי הוא שוקל להעביר את השגרירות לירושלים ,  הסוכנות הזהירה כי הדבר עלול להצית מחאה אלימה בגדה המערבית וברצועת עזה .  השגריר המצרי בקנברה התריע אף הוא מהשלכות המהלך
סוכנות הביון האוסטרלית הזהירה שרים כי הצעתו של ראש הממשלה סקוט מוריסון להעביר את שגרירות המדינה לירושלים עלולה  " לעורר מחאה ,  אי-שקט וייתכן שגם אלימות בעזה ובגדה המערבית "  - כך פירסם הבוקר  ( חמישי )  הגרדיאן הבריטי .  המסמך המסווג הופץ לשרים לפני כשלושה ימים ,  ונכתב בו כי הסוכנות צופה  " שכל הכרזה על מעבר אפשרי של השגרירות לירושלים או ניסיונות לשקול הצבעה נגד פלסטינים באו"ם "  תוביל לתוצאה שכזו ,  ואולי אף לפגיעה ביעדים שלאוסטרליה יש עניין בהם .  
מלבד סוכנות הביון ,  גם שגריר מצרים בקנברה התגייס למהלך ואמר כי 13 מדינות ערביות שלחו מכתב לממשלה המזהיר מהמהלך .  יחד עם זאת ,  שר החוץ הפלסטיני ריאד אל-מאלכי ,  אמר כי הוא מאוכזב מכך שאוסטרליה עלולה להפר בכך את החוק הבינלאומי ובניגוד להחלטות מועצת הביטחון של האו''ם .  
עוד בוואלה !  NEWS:הפלסטינים : " הוחלט להפחית את העימותים בגדר כדי לצמצם אבידות"העיתונאי הסעודי עונה בתוך הקונסוליה : " אצבעותיו נתלשו וראשו נערף"עשן וריח שריפה :  המטוס של מלניה טראמפ ביצע נחיתת חירום 
בתחילת השבוע ,  עדכן ראש ממשלת אוסטרליה את ראש הממשלה בנימין נתניהו ,  כי הוא שוקל להכיר באופן רשמי בירושלים כבירת ישראל .  כמו כן ,  שוחחו המנהיגים על צעדים להמשך חיזוק הקשרים בין המדינות .  החלטת מוריסון מנוגדת לעמדתו של ראש הממשלה לשעבר ,  מלקולם טרנבול ,  שאמר כי החלטת נשיא ארצות הברית דונלד טראמפ להכיר בירושלים כבירת ישראל ,  לא תשנה את מדיניותה של אוסטרליה באזור .  גם שרת החוץ לשעבר ,  ג'ולי בישופ ,  התנגדה לרעיון .  
אם השגרירות אכן תועבר בסופו של דבר השגרירות האוסטרלית ,  זו תהיה השגרירות השלישית בירושלים ,  בנוסף לארצות הברית וגואטמלה .  פרגוואי העבירה את שגרירותה לירושלים ,  אך ביטלה את ההעברה בחודש שעבר בעקבות לחץ פלסטיני .  

סוכנות הביון האוסטרלית לשרים :  העברת השגרירות לי-ם תעורר אלימות
לאחר הודעתו של ראש ממשלת אוסטרליה סקוט מוריסון ,  כי הוא שוקל להעביר את השגרירות לירושלים ,  הסוכנות הזהירה כי הדבר עלול להצית מחאה אלימה בגדה המערבית וברצועת עזה .  השגריר המצרי בקנברה התריע אף הוא מהשלכות המהלך

