בנק המטרות של  " ידיעות "
 ערב יום הזיכרון .  העיתונים מלאים צלקות שמעולם לא הגלידו .  האומה מנסה להתאחד סביב כמה נושאים שעוד איכשהו נמצאים בקונצנזוס .  לא כך ב"ידיעות אחרונות ".  מבחינתו ,  המפה ברורה והאויבים ידועים .  למשל - בן לאדן .  למשל אחד ,  נתניהו .
 הנה מקראה לגיליון  " ידיעות "  מיום ראשון השבוע :  בחלק העליון ידיעת קונצנזוס  - " נזכור ".  בצד - מכבי ת"א , " רוצים גביע ".  בחלק התחתון - תמונה של  " בן לאדן בנעלי בית ",  זכר למבצע החיסול המוצלח .  עד כאן סביר .  אבל במקביל לבן לאדן ,  באנלוגיה נבזית ואופיינית מופיע אויב מר ואכזר לא פחות :  בנימין נתניהו .
 ובכן ,  נתניהו נסע לביקור קצר בלונדון כדי לשכנע את הבריטים שבתנאים הנוכחיים - במיוחד לאור החבירה של הרשות לבן לאדנים בעזה - תמיכה במדינה פלשתינית תביא אסון לאזור כולו .  האם  " ידיעות "  רוצה לספר לנו מעוללות הנסיעה ומפגישת המנהיגים ?  הצחקתם את מוזס .  נתניהו ,  נאמר בידיעה , " מצא זמן לפגוש יחד עם שרה את אורי גלר ",  ולא זאת אלא ש"הם ישבו במועדון שמפעיל בקומה התחתונה שלו בית הימורים ". 
ראשית ,  ממתיק העיתון סוד עם קוראיו המתמעטים ,  ראש הממשלה לא דואג לאינטרסים של המדינה ;  הוא בכלל נסע כדי לפגוש קוסם ,  כמו שאול שהלך לבעלת האוב ערב התבוסה בגלבוע .  והיכן ?  במסעדת פאר הנמצאת מעל לקזינו .  האם נתניהו הימר שם ?  לא .  אבל מה רע לקשור אותו עם נהנתנות וקזינו ?  ולחשוב ש"ידיעות "  הוא עיתון הבית של ויסגלס ,  מרטין שלאף והקזינו ביריחו .  הצביעות מעולם לא היתה כה פוטוגנית .
 כמובן שלא שכחנו את  " שרה ".  המינוח בידיעה אינו  " בני הזוג נתניהו "  או  " ראש הממשלה ורעייתו ",  אלא  " שרה "  - אתם יודעים ,  ההיא ,  המפחידה ,  שמבקשת פירות ודגנים לארוחת הבוקר של ילדיה .  ועוד הערה נבזית : " הלשכה סירבה למסור מי שילם עבור הארוחה ".  זה כמו שנאמר : " נוני מוזס עבר ליד ביתו של עבריין צמרת ;  ב'ידיעות' סירבו למסור אם הוא ביקש לקשור קשרים עם אותו עבריין ". 
הלאה .  השבת האחרונה .  גיליון 7 ימים .  הכתבה הפותחת עוסקת באייקון ישראלי ,  נעה בן ארצי ,  נכדתו של יצחק רבין ז"ל .  הפסקאות הפותחות עוסקות בנתניהו - הפלא ופלא - בהקשר שלילי .  כמה קשה לבן ארצי להיפגש איתו ,  ולא נעים לנתניהו כי ,  אתם יודעים ,  נתניהו  " מעולם לא התנצל על החלק שלו בהסתה "  ולכן  " יש לו בעיה עמוקה "  עם משפחת רבין .
 ובכן ,  נתניהו לא צריך להתנצל כמו גם כל החלק השמרני והניאו-שמרני בחברה הישראלית  ( כלומר ,  הרוב )  ,  משום שהטענות נגד רבין והסכם אוסלו התבררו כנכונות .  ההסתה היא דווקא כתבה מעין זו המשמרת ערב יום הזיכרון את מדורת השנאה שחווינו לאחר הרצח ,  וממשיכה את רצח האופי של נתניהו בהתאם למדיניות של  " ידיעות ".  ממשיכים למחזר את השקרים על  " ארון הקבורה "  ו"תהלוכה "  שנתניהו צעד בראשה  " שכולה קריאות רצח לרבין ".  על מי אתם עובדים ?  מי מאמין לשטויות שאתם מפריחים באוויר ? 
מאז רצח רבין ,  דומה שבני משפחתו נוהגים לדרוש ממי שלא חשב פוליטית כמותם ,  שיתנצל .  תביעת ההתנצלות מניחה שלרוב העם היה חלק ברצח .  זאת הסתה !  כמו כולם ,  גם אנחנו בכינו וכאבנו את הירצחו של ראש ממשלה בישראל .  כמו רבים ,  לא שמענו מעולם דיון אמיתי בחלקו של השמאל בהסתה שקדמה לרצח .
 הבנתם את השיטה ?  אני בספק ,  משום שבכל פעם שאני משוחח עם איש תקשורת כלשהו על הנושא ,  מתחילה מסכת היתממות משעשעת . " ידיעות "  לא לבד בקמפיין המטורף הזה .
 מדוע לא ממש מתקיים על כך דיון ציבורי ?  כי גם אנשי התקשורת מפחדים מ"ידיעות "  - כלומר מצד אחד  " ידיעות "  עושה עבורם את העבודה המלוכלכת - הפלת ממשלת נתניהו - אבל מצד שני שווה לדבר על זה רק כדי לתת את הרושם שאנחנו  " אובייקטיביים ".  אבל לך תסתבך עם  " ידיעות ";  עדיף כבר בן לאדן .
 
בנק המטרות של  " ידיעות "
 nan
