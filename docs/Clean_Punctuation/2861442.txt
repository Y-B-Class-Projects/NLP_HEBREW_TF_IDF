 " נתחזק או נידרדר ":  הצעת הפשרה של נתניהו בנוגע לפריימריז בליכוד
ראש הממשלה מציע שכלל המתפקדים יבחרו את נציגי הרשימה הארצית ,  מקומות 16-1 ,  ואילו חברי המרכז יבחרו את נציגי המחוזות ,  ממקום 17 ואילך : " אם לא נמצא שיטה מאוזנת יריבינו יפגעו בנו ".  ח"כ אמסלם מתנגד
ראש הממשלה ,  בנימין נתניהו ,  הודיע הלילה  ( שני )  כי יקדם הצעת פשרה בנוגע לדרך בחירת חברי רשימת הליכוד לכנסת .  על פי הצעת נתניהו ,  כלל המתפקדים יבחרו את נציגי הרשימה הארצית ,  מקומות 16-1 ,  ואילו חברי המרכז יבחרו את נציגי המחוזות ,  שממוקמים לסירוגים מהמקום ה-17 ואילך .  
במכתב ששלח אמש נתניהו לחברי המרכז הוא כתב : " ההחלטה בידיכם ,  אם נמשיך לחזק את תנועתנו או שנדרדר לאחור ונסכן את שלטון הליכוד .  עלינו לשמור על אחדות התנועה ולא להכניס אותה למעגל בלתי נגמר של סכסוכים פנימיים ".  
וואלה ! NEWS - עוד סיפורים:82% מהישראלים :  יש לאפשר להומואים ולסביות להביא ילדיםחשד ל"פגע וברח "  בדרום הר חברון :  פקח בן 46 נהרגהמדינה :  כך מחושבת המשכורת החודשית של חיילי החובה 
עוד כתב נתניהו ,  כי הצעתו מאזנת בין הצורך לתת למתפקדי הליכוד להשפיע לבין חיזוק מרכז הליכוד  " שהוא עמוד השדרה של התנועה ".  לדבריו , " אין זה סוד שהתנועה סבלה במשך שנים ממיתוג שלילי של מרכז הליכוד .  גם אם הדבר נעשה שלא בצדק ,  הרי שהוא פגע בנו קשות .  אין ספק שאם לא נשכיל למצוא שיטה מאוזנת ,  יריבינו ישתמשו בכך כדי לפגוע בנו בבחירות הבאות ".  
את דבריו חתם נתניהו בהצבת יעד של 40 מנדטים לליכוד בבחירות הבאות ,  וציין כי הצעתו נתמכת על ידי  " רוב מוחלט של השרים ,  חברי הכנסת ופעילי התנועה ".  ההצבעה תתקיים ביום ראשון הקרוב ,  וגורמים בליכוד העריכו אמש כי ההצעה אכן תזכה לרוב גדול בקרב חברי המרכז .
 במקביל ,  זימן נתניהו את כל חברי הסיעה להתכנס הערב בשעה 20:00 בלשכתו בכנסת על מנת לעדכן אותם בפרטי ההצעה .  מי שלא מוזמן לכנס הוא ח"כ דוד אמסלם ,  שמקדם מזה כמה חודשים הצעה נגדית שלפיה המרכז יהיה זה שיבחר את כל חברי הרשימה .  ח"כ אמסלם הגיב בחשבון הטוויטר שלו לדיווח בוואלה ! NEWS ,  שלפיו הוא הח"כ היחיד שלא הוזמן לכנס . " הבנתי שהתפנה לי חלון בלו"ז .  הזדמנות טובה לפגוש עוד חברי מרכז ",  כתב .  
הבנתי שהתפנה לי חלון בלו"ז מחר בערב .  הזדמנות טובה לפגוש עוד חברי מרכז .
 לפניות לכתב עמרי נחמיאס :  omri_n@walla.net.il  

" נתחזק או נידרדר ":  הצעת הפשרה של נתניהו בנוגע לפריימריז בליכוד
ראש הממשלה מציע שכלל המתפקדים יבחרו את נציגי הרשימה הארצית ,  מקומות 16-1 ,  ואילו חברי המרכז יבחרו את נציגי המחוזות ,  ממקום 17 ואילך : " אם לא נמצא שיטה מאוזנת יריבינו יפגעו בנו ".  ח"כ אמסלם מתנגד

