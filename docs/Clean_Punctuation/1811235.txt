דיראר אבו-סיסי : " אין לי קשר לשליט ,  הכל שקר "
 המהנדס הפלסטיני דיראר אבו-סיסי שנחטף ע"פ מקורות זרים מאוקראינה והוטס לישראל ,  אמר היום בפתח דיון בהארכת מעצרו כי בניגוד לדיווחים שונים ,  אין בידיו מידע אודות החייל החטוף
 ( צילום :  דניאל בוק ,  עריכת וידאו :  גדי וינסטוק ) 
לבית משפט השלום בפתח תקווה הוגשה הבוקר  ( חמישי )  הצהרת תובע כנגד המהנדס הפלסטיני ,  דיראר אבו-סיסי בגין  " עבירות חמורות "  שביצע לכאורה נגד ישראל .  עם כניסתו לדיון ,  אמר אבו-סיסי לכלי התקשורת : " חקרו אותי על גלעד שליט אבל אין לי שום קשר אליו או מידע בעניינו .  הכל שקר - אני רק בן אדם פשוט ומהנדס חשמל .  אני מוסר ד"ש למשפחתי ,  אני חף מפשע ".  את הדברים אמר אבו-סיסי באנגלית מעורבת עם ערבית .  טרם הוסר צו איסור פרסום שהוטל על פרטי הפרשה והעבירות בגינן חשוד אבו-סיסי אולם בעוד חמישה ימים יוגש כתב אישום נגדו .  
פרקליטיו של אבו-סיסי ,  עו"ד סמדר בן נתן ועו"ד טל לינוי אמרו כי למרשם אין כל קשר לחטיפת שליט או מידע בעניינו . " אנו מבקשים היום להסיר את צו איסור הפרסום שמוטל על הפרשה ,  אשר פרטיה נחשפו ופורסמו כבר בכלי תקשורת זרים ,  ואף ראש הממשלה התייחס אליה ",  אמרה עורכת הדין בן נתן .
 בן נתן התייחסה גם לדבריו של ראש הממשלה ,  לפיהם אבו-סיסי העביר מידע בעל ערך לישראל ,  ואמרה כי  : " נתניהו אכן אמר שהועבר מידע ,  אך לא ציין כי מדובר במידע שקשור לשליט .  אני ממליצה להקשיב היטב לדבריו ולהמתין עד שיותר לנו להגיד יותר ,  או עד שיותר לפרסם את הפרטים .  בנוגע להשתייכותו הפוליטית של המהנדס הפלסטיני אמרה בן נתן כי אבו-סיסי  " אינו משתייך לחמאס ". 
אבו-סיסי ,  מהנדס בתחנת הכוח ברצועת עזה ,  נחטף ,  על פי מקורות זרים ,  בידי המוסד ב-19 בפברואר באוקראינה .  בשבוע שעבר אישרה ישראל כי אבו-סיסי מוחזק במעצר .  לדבריו ,  המוסד חושד כי הוא מחזיק במידע הקשור לחטיפת גלעד שליט ,  אך אפילו במטה למען שחרורו של החייל סבורים כי מדובר ב"ספין של הממשלה כדי להראות כאילו היא פועלת לשחרורו ". 

דיראר אבו-סיסי : " אין לי קשר לשליט ,  הכל שקר "
 המהנדס הפלסטיני דיראר אבו-סיסי שנחטף ע"פ מקורות זרים מאוקראינה והוטס לישראל ,  אמר היום בפתח דיון בהארכת מעצרו כי בניגוד לדיווחים שונים ,  אין בידיו מידע אודות החייל החטוף

