פרטים חדשים על החילוץ בקהיר :  המאבטחים ירו באוויר
פרטים חדשים נחשפו על חילוץ ששת המאבטחים מבניין השגרירות בקהיר .  בין היתר ,  עולה כי משהובן כי אין אפשרות לחלצם באמצעות מסוק מהאוויר או דרך החלונות ,  חסמו המאבטחים את החדר
פרטים חדשים על הדרמה הלילית בשגרירות ישראל בקהיר נחשפו הבוקר  ( ראשון )  .  מהפרטים שנחשפו עולה ,  כי בעת שהמוני המפגינים צבאו על בניין השגרירות ,  הסתגרו ששת המאבטחים הישראלים במקום בחדר אחד ,  וכאשר חשו שהמפגינים מתדפקים על דלתם ,  החלו לירות באוויר לכיוון גגון שהיה מעליהם .
 הדרמה בשגרירות ישראל בקהיר - כותרות אחרונותגורם ביטחוני :  התיאום עם צבא מצרים נותר כפי שהיהתקיפת השגרירות בקהיר ,  שלב אחרי שלבצפו במראות ההרס ביום שאחרי הפריצה לשגרירותהמהומות במצרים :  חילופי האשמות והתנערות מאחריות
במהלך ניסיונות החילוץ נערכה שיחה בין קצין הביטחון בשגרירות יונתן ,  לבין ראש הממשלה בנימין נתניהו ,  ראש השב"כ יורם כהן ,  ראש המודיעין המצרי הגנרל מוראד מועפי ,  בה התברר כי לא ניתן להנחית מסוק במקום או לחלצם מהגג ,  זאת משום שהמפגינים כבר הגיעו גם לשם .  גם הרעיון לנסות ולחלצם דרך החלון עלה בתוהו שכן גם לשם הגיעו הפורעים .
 כניסיון להגן על עצמם ,  מיגנו הישראלים את החדר במחסומים שונים ואף ירו באוויר כדי להבריח את המפגינים .  הדרמה נראתה בחמ"ל במשרד החוץ וראש הממשלה שאל את יונתן : " הם מבינים שירינו ?  ".  יונתן השיב : " הם מבינים וכעת הם מתרכזים במקום אחר ". 
כאשר כוחות הקומנדו המצרי התחילו להתפרש במקום לקראת החילוץ ,  אמר ראש השב"כ ליונתן : " שימו כובעים צהובים עליכם כדי שלא יירו עליכם ".  אלא שאז מפקד הקומנדו המצרי אמר כי הדבר יגרום לזיהויים בידי ההמון ומשום כך הם חבשו את הכאפיות שהקומנדו המצרי חילק להם .
 גורמים בכירים שנכחו באותו זמן בחדר המצב אמרו היום כי  " מזל שלא הגיעו לחדר האחרון .  אם היו פורצים אותו זה היה אסון גדול ,  טרגדיה אנושית ואסון אסטרטגי לשלום עם מצרים .  זה לא היה פשוט ,  זה היה כפסע .  דיברו עם המצרים אך הם דיברו בקצב פחות מהיר ממה שהיה אפשר ". 
ראש הממשלה בנימין נתניהו התייחס לאירועים גם בפורום שרינו של הליכוד ואמר כי  " מסבירים לנו שזו אחריות שלנו מה שקורה במזרח התיכון .  אנחנו לא חטאנו ולא פשענו .  מספיק עם ההלקאה העצמית הזו .  יש לוחות טקטוניים שזזים באזור יש שינוי טקטוני במדיניות הפנימית והחיצונית של טורקיה ויש בעיות במצרים ".  נתניהו הוסיף בנימה צינית כי  " הכל יהיה בסדר אם ישראל תוותר ". 
השר דן מרידור התייחס בישיבה להתערבותה של ארצות הברית בנעשה בשגרירות בקהיר ואמר כי  " אני מציע שלא לקחת את הידידות עם ארצות הברית כמובנת מאליה ".  לכך השיב נתניהו : " ארצות הברית היא ידידה גדולה שלנו .  העובדה שבערב שבת הנשיא אובמה היה שם בשבילנו מעידה יותר מכל שיש ברית איתנה בינינו .  אובמה אמר לי שהוא רואה את הבעיות במשילות במזרח התיכון כבעיה של האמריקאים .  זה אינטרס שלהם ולכן הם גם עזרו בעניין ".  
לפניות לכתב :  pinhas_wolf@walla.co.il

פרטים חדשים על החילוץ בקהיר :  המאבטחים ירו באוויר
פרטים חדשים נחשפו על חילוץ ששת המאבטחים מבניין השגרירות בקהיר .  בין היתר ,  עולה כי משהובן כי אין אפשרות לחלצם באמצעות מסוק מהאוויר או דרך החלונות ,  חסמו המאבטחים את החדר

