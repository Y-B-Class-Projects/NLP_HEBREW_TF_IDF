 " לא נקים קואליציה אחרת בתנאי שנתניהו יילך לבחירות "
 יו"ר ש"ס ,  אריה דרעי ,  אמר כי הוצע לו להצטרף ללפיד והרצוג בניסיון להקים קואליציה חלופית .  עם זאת טען כי סיכם עם נתניהו  " לא לעשות לו תרגיל "  - בתנאי שיפזר את הכנסת . " נחליט איך לפעול אחרי הבחירות "
  ( הבקיעים בקואליציה - צפו בלפיד תוקף את נתניהו בשבת )  
יו"ר ש"ס אריה דרעי ,  התייחס אתמול  ( שבת )  למתחים בקואליציה ולדיווחים על פניות מצד גורמים בליכוד וביש עתיד אל החרדים בניסיון לגשש אם ניתן להקים עמם קואליציה חלופית . " עשיתי עם נתניהו הסכם שלא נעשה לו תרגיל אם יחליט לפזר את הכנסת .  לא נקים קואליציה חלופית ",  אמר דרעי . " נחליט איך לפעול אחרי הבחירות .  הציעו לנו ממשלה חלופית עם לפיד והרצוג ".  
" נקים ממשלה רק עם מי שיעמוד בשני התנאים שלי ,  העלאת שכר המינימום ל-30 שקלים וביטול המע"מ על מוצרי יסוד ",  הוסיף .  דרעי אף פנה לראש הממשלה נתניהו ואמר : " אם לא תפרק את הממשלה עכשיו אנחנו משוחררים מההתחייבות לא להקים קואליציה חלופית ". 
עוד בוואלה !  חדשות:מחאה על זיכוי מובארק : " המהפכנים שבו לכיכר תחריר ! "שריפה בבית הספר הדו-לשוני בבירה ,  כתובות גזעניות התגלוצפו :  הרגע המרגש שבו גילה איזנקוט על מינויו לרמטכ"ל 
מי שסיפק עדות נוספת למשבר הקואליציוני הוא שר האוצר יאיר לפיד ,  שתקף מוקדם יותר אתמול את ראש הממשלה ,  בנימין נתניהו ,  ועמיתיו למפלגה . " הנושאים הדרמטיים - תקציב המדינה ,  יחסיה הבינלאומיים של ישראל ,  הביטחון האישי של האזרחים ,  סוגיית הדיור - תקועים במקום ,  וראש הממשלה עומד בצד .  במקום זה מתעסקים בפוליטיקה הכי קטנה ,  בסקרים ובהישרדות פוליטית ",  האשים לפיד באירוע שבתרבות בתל אביב .  לדבריו , " חמישה חברי מרכז ליכוד חזקים שולטים במדינה ומשפיעים על הפוליטיקאים שלה ".   
" צר לי שתקציב המדינה הוא בן ערובה לעסקנות פוליטיות ",  אמר . " התקציב נתקע כי אותם חברי מרכז יושבים על ראש הממשלה ומשכנעים אותו שלא לקבל את התקציב .  אני לא מבין למה ראש הממשלה משתף עם זה פעולה .  רפורמות כמו 'חוק מע"מ אפס' תקועות בגלל זה ,  ועל זה בדיוק המשבר .  תקציב המדינה הוגש לממשלה וראש הממשלה הצביע בעד ואז ניתק מגע ולא דיבר אתנו ". 
בהתייחסו לאפשרות של הפלת הממשלה וקיום בחירות מוקדמות ,  הבהיר לפיד כי הוא  " אינו מפחד ,  אך זה לא מה שהמדינה צריכה כעת ".  לדבריו , " אם אני מחר בא ומודיע שאני פורש ,  יש מסיבה במרכז הליכוד כי כל הג'ובים יישארו בידיהם ".  על הטענות כי פעל בחתרנות להקמת קואליציה חלופית ,  השיב : " מדובר בשטות גמורה ,  אני לא מנסה להקים קואליציה חלופית .  אני לא אידיוט גמור .  הרי החרדים בחיים לא ילכו איתי ".  
בתגובה לדבריו של לפיד ,  טענו בכירים בליכוד : " אין גבול ואין בושה לפרצוף הכפול של לפיד ,  אשר מצד אחד מדבר על פוליטיקה חדשה ,  ומצד שני בוחש ועוסק בפוליטיקה ישנה במלוא כיעורה ".  לדבריהם , " לאחר שנכשל בניהול הכלכלה ,  ניסה להעביר תקציב שפוגע בצה"ל ובביטחון וקידם חוק שלא יוריד את מחירי הדיור וייטיב רק עם קבלנים המקורבים ליועציו ולמפלגתו ".  עוד טענו ,  כי לפיד פעל נגד הצהרותיו הפומביות וניסה לשכנע את החרדים להצטרף לקואליציה בראשותו .
  ( עדכון ראשון :  22:02 ) 
לפניות לכתב עמרי נחמיאס :  omri_n@walla.net.il  

" לא נקים קואליציה אחרת בתנאי שנתניהו יילך לבחירות "
 יו"ר ש"ס ,  אריה דרעי ,  אמר כי הוצע לו להצטרף ללפיד והרצוג בניסיון להקים קואליציה חלופית .  עם זאת טען כי סיכם עם נתניהו  " לא לעשות לו תרגיל "  - בתנאי שיפזר את הכנסת . " נחליט איך לפעול אחרי הבחירות "
 
