גנץ במכתב לנתניהו :  מתריע על משבר אמון בין צה"ל לשב"כ
הרמטכ"ל העביר לראש הממשלה מכתב ובו התריע מפני משבר אמון בין גופי הביטחון על רקע מלחמת הגרסאות באשר להתרעה מפני מלחמה בקיץ 2014 .  גורם בכיר : " גנץ עשה מהלך בלתי נמנע "
 הרמטכ"ל רב-אלוף בני גנץ שלח ללשכת ראש הממשלה בנימין נתניהו מכתב תלונה נגד ראש השב"כ יורם כהן ובו התריע מפני משבר אמון בין צה"ל לשירות הביטחון הכללי ,  כך פורסם הערב  ( רביעי )  ב"הארץ ".  לא ברור אם שר הביטחון משה  ( בוגי )  יעלון ידע על המכתב ואישר את תוכנו ,  ואם ניסה לפשר בין הצדדים .  
במכתב תיאר גנץ את מלחמת גרסאות בין השב"כ לאגף המודיעין בצה"ל בנוגע להתרעה מפני המלחמה שאירעה בקיץ האחרון - שהגיעה לשיאה בפרק התכנית  " עובדה "  ששודר השבוע בערוץ 2 .  בשב"כ טוענים כי התריעו כבר בחודש ינואר על מלחמה בקיץ 2014 ,  אותה מכין חמאס .  מנגד ,  גורמי ביטחון טוענים כי בפועל השב"כ העביר רק בחודש אפריל התרעה על פיגוע אסטרטגי שעשוי להוביל להתלקחות באזור .  מהמידע שזרם לשב"כ ,  התברר כי חמאס מכין פיגוע משולב של חדירה באמצעות מנהרות והאפקט שלו עשוי לגרור את מדינת ישראל בעל כורחה למלחמה מולו .
 עוד בוואלה !  חדשות:אחרי הקלטות והעדויות :  מה הסיכוי של אולמרט להיחלץ מהרשעה ? באיזו עיר בארץ אחוזי הגיוס הגבוהים ביותר ? ברגותי קרא לאינתיפאדה שלישית - ונשלח ל-7 ימים בצינוק 
גורמי צבא בכירים אמרו כי הטענות שהעלו בשב"כ אינן מוכרות וכי מעולם לא הוצגו בפני צה"ל או בפני הקבינט המדיני-ביטחוני - ובטח שלא בפני ראש הממשלה .  עוד נאמר כי הטענות סותרות את כל המידע שהיה בידי צה"ל .
 מערכת היחסים בין צה"ל לשב"כ ידעה עליות ומורדות לאורך השנים ,  אך מאז מלחמת לבנון השנייה השתדלו הצדדים להפגין יחסים תקינים ושיתוף פעולה כלפי חוץ ,  כפי שהיה במהלך מבצע  " צוק איתן ".  שליחת המכתב נגד ראש השב"כ יורם כהן וראשי הארגון התקבלה בתדהמה על ידי בכירים במערכת הביטחון שכן במהלך זה נהרסה מערכת יחסים משובחת בדרגי השטח .  
גורם ביטחוני בכיר הסביר כי  " מה שהצית את האש מחדש היו ראיונות שניתנו היום בגלי צה"ל על הסוגיה הזו .  מקורבי הרמטכ"ל ניסו ללבן את הסוגיה מול השב"כ בדרכי נועם ומשלא הצליחו הלך הרמטכ"ל למהלך בלתי נמנע וביקש מראש הממשלה לעשות סדר .  מישהו כאן ניסה להכתים את הרמטכ"ל והוא מנסה למנוע את זה ".  
קצין בכיר הפנה אצבע מאשימה לשב"כ כאחראי למשבר . " תקראו לזה איך שאתם רוצים ",  אמר . " מי שבחר ללכת לתקשורת וללכלך על עשיית הקודש של אמ"ן ושאר הצבא היו השב"כ .  זו לא מלחמה אלא מאבק על שמם הטוב של העוסקים במלאכה ואם גנץ עשה את מה שעשה סימן שנפל דבר ". 
הצנזורית הראשית ,  תא"ל סימה ועקנין ,  התייחסה בשיחה עם וואלה !  חדשות לכתבה ששודרה ב"עובדה "  כי  " הכתבה עברה צנזורה ואושרה לפרסום במתכונתה הנוכחית .  מידע שחשבה הצנזורה שיש בו פגיעה במבחן הוודאות הקרובה ,  הוסר מהכתבה .  עם זאת חשוב לציין ,  כי לחשיפה יזומה של מידע על ידי גופי מערכת הביטחון יש משקל רב ומשמעות משל עצמם ".  
בדובר צה"ל ,  לשכת שר הביטחון והשב"כ סירבו להגיב .
 לפניות לכתב אמיר בוחבוט :  amirbohbot@walla.com 

גנץ במכתב לנתניהו :  מתריע על משבר אמון בין צה"ל לשב"כ
הרמטכ"ל העביר לראש הממשלה מכתב ובו התריע מפני משבר אמון בין גופי הביטחון על רקע מלחמת הגרסאות באשר להתרעה מפני מלחמה בקיץ 2014 .  גורם בכיר : " גנץ עשה מהלך בלתי נמנע "
 
