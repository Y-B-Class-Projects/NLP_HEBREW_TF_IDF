ח"כים : " רה"מ טעה ביחסו למשפ' שליט בליל הסדר "
 גורמים במערכת הפוליטית מותחים ביקורת על ראש הממשלה בנימין נתניהו ,  שלא יצא אל משפחת שליט כאשר בילתה את ליל הסדר על המדרכה מול מעונו . " קצת נימוס לא היה מזיק "
 הדעות חלוקות במערכת הפוליטית באשר להתנהלות ראש הממשלה בנימין נתניהו בליל הסדר ,  כאשר משפחת שליט שהתה מול מעונו הרשמי בירושלים ולא זכתה לכל תגובה ממנו .
 ראשי שדולת שליט בכנסת ,  חברי הכנסת איתן כבל  ( העבודה )  ומירי רגב  ( ליכוד )  ,  סבורים שראש הממשלה היה צריך לצאת אל המשפחה . " את גלעד הוא לא הביא להם לחג ",  אמר כבל לוואלה !  חדשות , " אבל קצת נימוס לא היה מזיק .  הוא יכול היה לצאת אליהם ולברך אותם לחג ,  ואולי אף להזמין אותם להסב עם משפחתו ,  גם אם היו מסרבים ". 
גם רגב חושבת שנכון היה שראש הממשלה ייצא אל המשפחה בליל הסדר ,  אולם גילתה הבנה להתנהלותו ,  לאור העובדה שערב לפני כן נתניהו ורעייתו שרה קיימו פגישה בת כשעה וחצי עם נעם ואביבה שליט במעונם בירושלים .  לדברי רגב , " הלב נקרע מלראות את המשפחה .  דיברתי עם נעם בערב החג ,  והוא אמר לי שלראש הממשלה לא הייתה שום בשורה .  אין ספק שנכון היה שראש הממשלה ייצא אליהם בליל הסדר ויאמר שהוא מצטער לראותם על המדרכה ,  אבל כנראה הדבר לא נעשה בשל העובדה שהוא נפגש איתם יום לפני ,  ואני מברכת על קיום הפגישה ".   
" לדעתי ,  ראש הממשלה צריך לקבוע איתם פגישות סדירות ",  הוסיפה רגב , " אני מקווה שלאחר ההתבטאויות האחרונות של הרמטכ"ל בני גנץ ,  ועם חילופי ראשי השב"כ והמוסד ,  הדרג הביטחוני ייתן רוח גבית לכך שראש הממשלה ישנה את דעתו בעניין עסקת שליט ". 
לעומת השניים ,  יו"ר האיחוד הלאומי ,  ח"כ יעקב כץ  ( כצל'ה )  ,  סירב להגיב להתנהלות האישית של נתניהו . " נתניהו הוא ראש ממשלה ויש לו את המעון שלו ,  ואנחנו לא יודעים בדיוק מה היה בבית ומה היו שיקוליו ואיפה היה או לא היה .  העניין הפרטי לא מעסיק אותי ".  עם זאת ,  כץ מתח ביקורת נוקבת על התקשורת ועל  " גורמים פוסט ציוניים ",  כהגדרתו ,  שלדבריו , " מנסים לנקז את המאבק נגד נתניהו דרך הנושא של גלעד שליט ודרך משפחת שליט ".  
כץ הוסיף : " אני מבין את משפחת שליט במאבקה אבל לא מקבל את עמדתה .  אני מאשים בעיקר את התקשורת שאליה חוברים גורמים פוסט ציוניים שמנסים לערער את הלגיטימיות של המדינה לחשוב בצורה רציונלית ולא רגשית על עתידה .  בשביל זה יש ממשלה וצבא .  אני בטוח שהיו הרבה משפחות שילדיהם נרצחו כתוצאה מעסקת ג'יבריל ולא משמיעים אף אחד מהם .  הייתי שמח שהצבא ישלח את חייליו לעזה ,  גם את בניי ,  כדי לשחרר את גלעד שליט ,  גם במחיר חייהם .  מאחל למשפחת שליט שיראו את בנם בקרוב ,  שחיילי צה"ל ישחררו אותו ושמדינת ישראל לא תעשה שטויות ושלא תשחרר מחבלים ",  אמר כץ .
 יו"ר סיעת מרצ ,  ח"כ אילן גילאון ,  מתח ביקורת על נתניהו . " אין בהתעלמות של נתניהו ממשפחת שליט המציינת את סדר פסח על מפתן מעונו של ראש הממשלה משום חידוש והפתעה ",  אמר . " זה האיש וזה סגנונו .  ראוי לזכור שהתמשכותה הבלתי נסבלת של טרגדית שליט היא באחריותו הישירה של נתניהו ומכאן גם התעלמותו השיטתית מההורים ". 

ח"כים : " רה"מ טעה ביחסו למשפ' שליט בליל הסדר "
 גורמים במערכת הפוליטית מותחים ביקורת על ראש הממשלה בנימין נתניהו ,  שלא יצא אל משפחת שליט כאשר בילתה את ליל הסדר על המדרכה מול מעונו . " קצת נימוס לא היה מזיק "
 
