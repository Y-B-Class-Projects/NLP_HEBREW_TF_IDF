גורמים בי-ם : " מצפים לנאום היסטורי של נתניהו "
 לקראת נאומו הצפוי של ראש הממשלה הערב בפני שני בתי הקונגרס האמריקאי ,  סבורים גורמים מדיניים כי ראש הממשלה יישא נאום תקיף ,  שלא יחרוג מהעקרונות עליהם הצהיר בכנסת
 ( צילום :  רויטרס .  עריכה :  גדי וינסטוק .  קריינות :  אביב אברמוביץ' )  
" אנחנו מצפים לנאום היסטורי ותקיף של ראש הממשלה בקונגרס ,  שמבהיר את המצב האמיתי במזרח התיכון ושבמערב לא יחיו באשליות "   כך אמרו היום  ( שלישי )  גורמים מדיניים בירושלים לוואלה !  חדשות ,  לקראת נאומו הצפוי של ראש הממשלה הערב ,  שעון ישראל .  לדברי אותם גורמים ,  הציפייה היא שבאשר לעקרונות המדיניים ,  לא יחרוג הנאום מהדברים שנאמרו במליאת הכנסת בשבוע שעבר .  לדברי אותם גורמים ,  בפגישתו עם נשיא ארצות הברית ברק אובמה ,  אמר נתניהו על קצה המזלג את עמדתה העקרונית של ישראל ,  וכעת תהיה לו הזדמנות להציגה בצורה סדורה בפני כל העולם המערבי .  
נתניהו יוכל ,  לדברי הגורמים ,  להסביר למערב שהוא טועה בגישתו לסכסוך הישראלי פלסטיני ,  וכי בדרך כזו לא יהיה סיכוי להגיע להסדר .  בין היתר ,  הציפייה היא שנתניהו יפריך את התיאוריה לפיה ההתרחשות באזור היא בגלל סירובה של ישראל לשבת למו"מ עם הפלסטינים ,  ושהסכסוך הוא על גבולות 67' .
 בירושלים מצפים שנתניהו ישוב ויסביר בנאומו שגבולות 67' אינם בני הגנה ,  וכי הסכמה לזכות שיבה - כמוה כהכרזה שלא יהיה סוף לסכסוך .  ככל הנראה נתניהו גם יאמר לחברי הקונגרס את הנקודות המשותפות עם האמריקאים ,  כמו המאבק נגד אירן והערכים הדמוקרטים המשותפים .
 בימים האחרונים נוצרה מתיחות ביחסים בין שני המנהיגים לאחר הצהרתו של אובמה על חזונו להקים מדינה פלסטינית בגבולות 67' .  ההצהרה הפתיעה את ההנהגה הישראלית ,  ובתגובה אמר נתניהו במהלך פגישתו עם הנשיא האמריקאי כי גבולות אלה אינם בני הגנה .  לאחר מכן חידד אובמה את דבריו בנאומו בוועידת איפא"ק ,  כשהבהיר כי התכוון כי גבולות אלו ישמשו כבסיס למשא ומתן .
 הלילה נאם נתניהו אף הוא בפני ועידת איפא"ק ,  והצהיר שוב כי ישראל לא תשוב לגבולות 67' במסגרת הסדר שלום עם הפלסטינים .  נתניהו סיפר לנוכחים כי בנאומו הצפוי היום בבתי הקונגרס הוא מתכוון לתאר את חזונו שלו לשלום בין ישראל לפלסטינים ובחזון זה  " ביטחונה של ישראל חייב להישמר ולכן היא אינה יכולה לחזור לגבולות 67' ,  שאינם ברי הגנה ".  לגבי כישלון השיחות עם הפלסטינים אמר כי  " ישראל רוצה שלום ,  הפלסטינים מסרבים לסיים את הסכסוך ". 
לפניות לכתב :  pinhas_wolf@walla.co.il

גורמים בי-ם : " מצפים לנאום היסטורי של נתניהו "
 לקראת נאומו הצפוי של ראש הממשלה הערב בפני שני בתי הקונגרס האמריקאי ,  סבורים גורמים מדיניים כי ראש הממשלה יישא נאום תקיף ,  שלא יחרוג מהעקרונות עליהם הצהיר בכנסת

