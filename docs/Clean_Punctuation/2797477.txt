קרי : " האמירות נגד נתניהו מבישות ומזיקות "
 שר החוץ של ארה"ב התייחס לראשונה להתבטאויות של גורמים בכירים בבית הלבן ,  אשר כינו את ראש הממשלה  " פחדן ,  רברבן ,  שחצן ולוקה באספרגר ".   " לא אני ולא הנשיא אובמה שמענו התבטאויות מסוג זה "
  ( נתניהו מגיב להתבטאויות החריפות נגדו ,  אתמול )  
שר החוץ של ארצות הברית ,  ג'ון קרי ,  התייחס הערב  ( חמישי )  להתבטאויות החריפות מצד גורמים בכירים בממשל אובמה נגד ראש הממשלה ,  בנימין נתניהו ,  אשר צוטטו השבוע במגזין האמריקני  " אטלנטיק ",  כאומרים ,  בין השאר ,  כי הוא  " פחדן ולוקה באספרגר ".   " האמירות האלה מבישות ,  לא מקובלות ומזיקות ",  אמר קרי במהלך כנס בוושינגטון הבירה . " אני חושב שלא אני ולא הנשיא אובמה שמענו התבטאויות מסוג זה בבית הלבן או בכל מקום אחר ".  עוד הוסיף קרי כי הוא  " לא יודע מי היו אותם גורמים אנונימיים שצוטטו בעיתון ,  אבל הם הופכים את החיים להרבה יותר קשים ".  
משבר עם ארה"ב - כותרות אחרונות:בכיר בבית הלבן : " נתניהו פחדן ,  ומבלף בנושא איראן"שיחת התנצלות ?  קרי יתקשר לנתניהו לגבי הערות הבכירים 
ביום שלישי האחרון ציטט  " אטלנטיק "  גורמים בכירים בבית הלבן ,  אשר תקפו במילים חריפות את נתניהו . " נתניהו מבלף בנושא איראן ואין לו את האומץ לפעול צבאית נגד תכנית הגרעין שלה "   ,  אמר אחד הגורמים . 
" הדבר הטוב בנתניהו ,  זה שהוא מפחד לפתוח במלחמות .  הדבר הרע ,  זה שהוא לא יעשה דבר כדי להגיע להסכם עם הפלסטינים או עם מדינות ערב ".  הגורם הוסיף כי נתניהו  " מעוניין אך ורק לשמור על הישרדותו הפוליטית .  הוא לא רבין ,  הוא לא שרון ,  הוא בוודאי לא מנחם בגין .  אין לו אומץ ".  פקיד בכיר אחר בבית הלבן אמר דברים דומים ,  תיאר את נתניהו כ"פחדן "  בכל מה שנוגע לאיראן ואמר כי בבית הלבן לא מאמינים לאיומיו לגבי תקיפה באיראן .  בהמשך ,  ציין כותב המאמר ,  העיתונאי ג'פרי גולדברג ,  כי במהלך השנים גורמים בממשל אובמה תיארו באוזניי את נתניהו כ"סרבן ,  קצר ראייה ,  ריאקציונר ,  אטום ,  רברבן ,  שחצן ולוקה באספרגר ".  
אתמול הגיב ראש הממשלה לעלבונות שספג מפי הבכירים האמריקניים ,  וטען כי הוא הותקף משום שהוא מגן על מדינת ישראל . " כשיש לחצים על ישראל לוותר על ביטחונה הכי קל זה לוותר .  כראש ממשלה אני עומד על ביטחונה של ישראל ,  אני עומד על חייהם של כל אזרח ואזרח וכל חייל וחייל ",  אמר נתניהו בישיבה מיוחדת בכנסת לציון 13 שנה לרצח רחבעם זאבי .
" אני לא מוכן לעשות ויתורים .  האינטרסים העליונים שלנו ,  בראשם הביטחון ואחדות ירושלים ,  אינם עומדים בראש מעייניהם של התוקפים אותנו ואותי ",  הוסיף .  כמו דובר המועצה האמריקנית לביטחון לאומי ,  גם הוא הדגיש כי אין משבר ביחסים .  לדבריו , " היו לנו חילוקי דעות ועוד יהיו .  אנחנו רואים גם השנה עלייה בתמיכה של האמריקנים בישראל .  הברית האסטרטגית שלנו תימשך ".  

קרי : " האמירות נגד נתניהו מבישות ומזיקות "
 שר החוץ של ארה"ב התייחס לראשונה להתבטאויות של גורמים בכירים בבית הלבן ,  אשר כינו את ראש הממשלה  " פחדן ,  רברבן ,  שחצן ולוקה באספרגר ".   " לא אני ולא הנשיא אובמה שמענו התבטאויות מסוג זה "
 
