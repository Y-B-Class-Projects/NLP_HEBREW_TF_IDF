בפעם האחרונה ?  ראש הממשלה צפוי להיחקר מחר בפרשות 1000 ו-2000
בפעם השביעית ,  וככל הנראה האחרונה ,  יגיעו חוקרי יאח"ה למעונו של נתניהו בירושלים ויחקרו אותו בתיקים המכונים פרשת המתנות ופרשת נתניהו-מוזס .  הם צפויים לעמת אותו עם העדויות שנאספו מפאקר וממילצ'ן
ראש הממשלה בנימין נתניהו צפוי להיחקר מחר  ( שישי )  בפעם השביעית בפרשות 1000 ו-2000 ,  הידועות גם כפרשת המתנות ופרשת נתניהו-מוזס .  חוקרי יאח"ה יגיעו למעונו בשעות הבוקר ,  וככל הנראה תהיה זו חקירתו האחרונה בשני התיקים .
 ראש הממשלה יעומת עם פרטי העדויות שנגבו מאיש העסקים האוסטרלי ג'יימס פאקר שסיפק לנתניהו לכאורה טובות הנאה ,  ומאיש העסקים ארנון מילצ'ן והעוזרת האישית שלו הדס קליין .  ביממה האחרונה נערך ראש הממשלה גם הוא לחקירה ,  וקיים שורת פגישות עם יועציו המשפטיים .  
לפני פחות משבועיים נחקר פאקר באוסטרליה בחשד לעבירות שוחד במסגרת פרשת המתנות .  עדותו ,  כך העריכו גורמי משטרה ,  חיזקה את עדותה של קליין .  כמו כן ,  היא נחשבת משמעותית במיוחד שכן בעתיד ,  ניתן להניח שפאקר ישמש עד הגנה מטעם נתניהו .
 נוסף על כך ,  לפני כשבועיים דווח כי המשטרה שוקלת בחיוב לפצל את ההמלצות בתיקים 1000 ו-2000 .  למרות ההערכות כי תינתן המלצה משותפת בשני התיקים ,  במשטרה שוקלים לפרסם בקרוב את ההמלצות רק בתיק 1000 ,  המתקדם יותר .  לפי גורם בכיר ,  התיק מגובש גם מבחינת כתב האישום בו ,  ועדותו של פאקר חיזקה מאוד את החשדות נגד נתניהו בעבירות מרמה והפרת אמונים .  

בפעם האחרונה ?  ראש הממשלה צפוי להיחקר מחר בפרשות 1000 ו-2000
בפעם השביעית ,  וככל הנראה האחרונה ,  יגיעו חוקרי יאח"ה למעונו של נתניהו בירושלים ויחקרו אותו בתיקים המכונים פרשת המתנות ופרשת נתניהו-מוזס .  הם צפויים לעמת אותו עם העדויות שנאספו מפאקר וממילצ'ן

