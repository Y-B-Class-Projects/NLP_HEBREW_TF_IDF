 " אם יפונו ישובים - ינסו לפגוע בבכירים "
 במערכת הביטחון חוששים מניסיון לפגוע בבכירים בצה"ל או במערכת הפוליטית אם יפונו ישובים ביהודה ושומרון .  ההתנגדות לפינוי ,  לפי ההערכות ,  תהיה חריפה הרבה יותר מבהתנתקות
במערכת הביטחון עוקבים בשבועות האחרונים אחר הלך הרוחות בימין הקיצוני .  לדברי גורמים בכירים ,  עד מכתב האיום האחרון שנשלח לשר הביטחון ,  לא התקבלו איומים קונקרטיים על חייו של מישהו מהדרג הביטחוני או המדיני .  עם זאת ,  מעריכים במערכת הביטחון כי במידה שיוחלט על פינוי ישובים יהיו מי מקרב המתנחלים שיבקשו לפגוע פיזית בגורם פוליטי בכיר .  במערכת הביטחון אומרים כי לאחר ההתנתקות ,  הלך הנוער ביהודה ושומרון והקצין ימינה .  עוד מעריכים שתהיה התנגדות כוחנית וחריפה הרבה יותר ממה שהיה בהתנתקות במצב עתידי של פינוי ישובים .
 אתמול קיבל שר הביטחון אהוד ברק מכתב ובו איום מפורש על חייו .  במכתב ,  שנכתב בכתב יד ,  כתוב בין היתר : " אם תפגע בהתנחלויות אחסל אותך ".  מתוכן המכתב עולה כי כותב המכתב אף איים לפגוע בילדיו של ברק .  לשכת שר הביטחון מיהרה להעביר את המכתב לטיפול השב"כ ,  אך סירבה להתייחס לנושא .  מהשב"כ נמסר כי  " הנושא נמצא בבדיקה ". 
השב"כ הזהיר באחרונה את הדרג המדיני ,  כי עשרות פעילי ימין קיצוני עלולים לפגוע בו או בפלסטינים ,  ברגע שתהיה התקדמות במשא ומתן עם הרשות הפלסטינית או כשיפונו ישובים .  לפי האזהרה ,  האיום החמור ביותר הוא על חייהם של ראש הממשלה בנימין נתניהו ושר הביטחון ברק .
 בשבוע שעבר הוחלט לתגבר את האבטחה על שר הביטחון ,  בעקבות איומים מפורשים שהתקבלו על חייו ,  לאחר שגורמים בימין הקיצוני שלחו מכתב איומים לברק ,  שדומה למכתב שנשלח גם למפכ"ל המשטרה ,  רב ניצב דודי כהן .  בעקבות קבלת המכתב ,  הוחלט בשירות הביטחון הכללי להכפיל את מספר המאבטחים שינועו עם ברק ויגנו עליו ,  לפחות במהלך התקופה הקרובה .  
במכתב ,  שהופנה אל המפכ"ל ,  נכתב בין היתר כי  " אתה סומנת לעולם הבא "  וכי  " יום הדין שלך קרב ".  כיוון החקירה המרכזי של השב"כ ,  שחוקר את הפרשה ,  מתרכז בימין הקיצוני .  זאת ,  בעקבות דברים שאמר המפכ"ל לאחרונה נגד המתנחלים שפועלים נגד הקפאת הבנייה ,  ולפיהם  " הפורעים חצו הפעם קו אדום ".  

" אם יפונו ישובים - ינסו לפגוע בבכירים "
 במערכת הביטחון חוששים מניסיון לפגוע בבכירים בצה"ל או במערכת הפוליטית אם יפונו ישובים ביהודה ושומרון .  ההתנגדות לפינוי ,  לפי ההערכות ,  תהיה חריפה הרבה יותר מבהתנתקות

