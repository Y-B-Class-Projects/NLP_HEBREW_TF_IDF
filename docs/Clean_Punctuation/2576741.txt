חיזוק לעבודה ?  במאי שמולי דווקא שיבח את נתניהו
במסיבת עיתונאים לצד שמולי אמרה יחימוביץ' כי  " היריב היחיד שלי הוא נתניהו ".  רק לפני 5 חודשים הופיע הרכש הטרי בישיבת ממשלה ,  הרעיף מחמאות ודיבר על  " שותפות חסרת תקדים "
 ראש הממשלה לא יכול היה לבקש סנגור טוב יותר מאיציק שמולי ,  שהצטרף היום  ( רביעי )  למפלגת העבודה  היריבה העיקרית של הליכוד בבחירות הנוכחיות .  במהלך מסיבת עיתונאים לרגל הצטרפותו של שמולי למפלגתה ,  אמרה היו"ר שלי יחימוביץ' ,  כי  " היריב היחיד של המפלגה בראשותי הוא בנימין נתניהו ".  אך רק בחודש מאי ,  זמן לא רב לאחר שהכנסת אמורה הייתה להתפזר ,  הגיע שמולי ,  אז יו"ר התאחדות הסטודנטים ,  לישיבת הממשלה .  במעמד זה אמר שמולי לשרים מה בדיוק הוא חושב עליהם .  את המחמאות ,  למרבה ההפתעה ,  הוא הרעיף רק על שרי הליכוד .  אם לא היה מתמודד מטעם העבודה ,  היה קשה לנחש שהוא איש אופוזיציה לממשלה .
 באותה ישיבה לא שכח שמולי להודות לראש הממשלה ,  בנימין נתניהו . " הגישה שלנו מאוד עניינית .  יש מקומות שאולי אנחנו מסכימים פחות ,  אבל גם כשמגיעה מילה טובה על הרפורמה הגדולה בהשכלה הגבוהה ,  על דוח ששינסקי ,  על הבשורות האחרונות בשוק הסלולר ,  אנחנו יודעים להוקיר טובה ולהעריך את הדברים מאוד ",  אמר אז . " זה לא מובן מאליו ,  וברור לנו שכשיש כל כך הרבה שרים שעמלים גם עבורנו הסטודנטים והצעירים ,  יש יד מכוונת מלמעלה ,  כלומר יש כאן עניין של מדיניות ולא יד המקרה ,  ולכן תודה והוקרה אישית  ( לראש הממשלה ,  פ.ו )  ".   
" הדבר ההגון והישר ביותר להגיד ,  והשרים שיושבים כאן מייצגים זאת בצורה הטובה ביותר ,  הוא שגם הממשלה עשתה למען הסטודנטים בתחומים שונים ומגוונים ",  אמר שמולי בפתח אותה ישיבה ,  והחל לשבח את השרים . " עם שר החינוך ,  ביושבו כיו"ר המועצה להשכלה גבוהה ,  השותפות היא באמת חסרת תקדים .  אני נמצא שבע שנים בעולם הסטודנטים ,  ולא הייתה שותפות כזאת עם שר חינוך בישראל ". 
לאחר מכן פנה שמולי להלל את שר התחבורה ישראל כץ ,  את שרת התרבות והספורט לימור לבנת ואת סגניות השרים גילה גמליאל ולאה נס . " השותפות עם השר כץ ,  שפועל למעננו בנושא התחבורה הציבורית ,  לא נולדה היום ",  אמר .  באשר לגילה גמליאל ,  סגנית השר הממונה על הטיפול בנשים ובצעירים ,  אמר שמולי : " גילה הגיעה מתוך הסטודנטים ,  והמצוקות והאתגרים שלנו אף פעם לא זרים לה .  הם תמיד מקבלים אצלה אוזן קשבת ,  גם בנושא סטודנטיות בהיריון ,  אבל במנעד מאוד מאוד רחב של נושאים ". 
גם מהשרה לבנת ומסגנית השר לאזרחים ותיקים ,  לאה נס ,  לא נחסכו השבחים . " יש לנו שיתוף פעולה מאוד פורה עם המשרד לענייני אזרחים ותיקים ,  כשסטודנטים הולכים לבתים של ניצולי שואה .  יש גם שיתופי פעולה פוריים מאוד עם משרד התרבות והספורט לקידום ולעידוד העניין של תרבות בקרב הסטודנטים ,  שלא תמיד יש להם את האמצעים לממש את מה שהם מאמינים בו ". 
אייל בסון ,  מקורבו של שמולי ,  מסר בתגובה : " במסגרת יום הסטודנט הלאומי ,  הגיעה משלחת סטודנטים ברשות שמולי להיפגש עם ראש הממשלה .  מתוך הגינות הוא הביע תודה עבור פעולות מסוימות שעשה ראש הממשלה ,  כמו הנחה בתחבורה הציבורית .  יחד עם זאת ,  הפגישה התארכה משעה אחת לארבע שעות ,  בשל חילוקי דעות עמוקים עם ראש הממשלה על נושא השוויון בנטל והמדיניות החברתית-כלכלית של ראש הממשלה .  במערך הדוברות של ראש הממשלה שידרו את הדקות הראשונות של דברי הנימוס ולא את הביקורת הנוקבת שנאמרה מצד שמולי והסטודנטים ".  
באותו נושא:שמולי הצטרף לעבודה : " האפשרות היחידה להשפיע"מיקי רוזנטל אישר כי ייכנס לפוליטיקהסקר וואלה !  :  מפלגה עם אולמרט ולפיד זוכה רק ל-23 מנדטים
לפניות לכתב פנחס וולף pinhas_wolf@walla.co.il 

חיזוק לעבודה ?  במאי שמולי דווקא שיבח את נתניהו
במסיבת עיתונאים לצד שמולי אמרה יחימוביץ' כי  " היריב היחיד שלי הוא נתניהו ".  רק לפני 5 חודשים הופיע הרכש הטרי בישיבת ממשלה ,  הרעיף מחמאות ודיבר על  " שותפות חסרת תקדים "
 
