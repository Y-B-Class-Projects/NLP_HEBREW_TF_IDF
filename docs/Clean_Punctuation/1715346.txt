ארה"ב :  לחץ מכל הכיוונים לקידום המו"מ הישיר
בצל ביקוריהם של נתניהו בירדן ושל ברק בארה"ב ,  הבית הלבן הודיע כי הגביר את הלחץ על ישראל והפלסטינים לפתיחת המו"מ הישיר . " אנו מלאי תקווה כי שני הצדדים יתקדמו ויפתחו בשיחות "  
הלחץ על נתניהו ואבו מאזן גובר .  דובר מחלקת המדינה האמריקאית פיליפ קראולי אמר אמש  ( שלישי )  כי ארצו מפעילה לחץ רב על ישראל והרשות הפלסטינית במטרה להביא לפתיחה מחודשת של המגעים הישירים בין הצדדים . " אנחנו מפעילים לחץ מכל כיוון ,  במטרה לבדוק אם ביכולתנו לקדם את השיחות הישירות ",  אמר קראולי בישיבת עיתונאים בבית הלבן . " אנחנו מלאי תקווה כי גם הצדדים הנוגעים בדבר יגיעו במהרה לנקודה זו ",  הוסיף הבכיר האמריקאי ,  אך הסביר כי קשה להצביע בשלב זה על תאריך מדויק .  
קראולי ציין עוד כי בטרם נפגשה שלשום עם שר הביטחון אהוד ברק המבקר בוושינגטון ,  ניהלה מזכירת המדינה האמריקאית הילרי קלינטון שיחת טלפון בסוף השבוע עם ראש הממשלה בנימין נתניהו .  לדבריו ,  במהלך שיחת הטלפון דנו קלינטון ונתניהו באופנים שבהם אפשר יהיה לקדם את השיחות ,  וכן הזכירו השניים את כל הגורמים הבינלאומיים שעשויים להיות לעזר עבור מטרה זו .  כמו כן ,  השניים דנו גם בנושא המצב ההומניטרי ברצועת עזה ובשורת ההקלות בסגר שישראל התירה .  בנוסף ,  קראולי ציין כי קלינטון שוחחה בנושא גם עם ראשי המדינות של ירדן וקטאר .
 בפגישתם של ברק וקלינטון דנו השניים במצב העניינים במזרח התיכון ,  תוך הדגשת החשיבות של חידוש המו"מ בין ישראל לפלסטינים .  לאחר תום הפגישה חזר ברק והדגיש כי  " על הפלסטינים לחזור למו"מ ישיר עם ישראל באופן מיידי ".  לדבריו , " רק מו"מ ישיר יכול להביא לפריצת דרך ולהסכם היסטורי בין ישראל לפלסטינים .  ישראל מבינה כי זה הזמן להכרעות אמיצות מצד שני הצדדים ".  במהלך הביקור בוושינגטון נפגש ברק גם עם שר ההגנה האמריקאי רוברט גייטס .
 בתוך כך ,  ראש הממשלה נתניהו נועד בעמאן עם מלך ירדן עבדאללה .  במהלך הפגישה דנו השניים בדרכים לקידום המו"מ הישיר .  מלשכת ראש הממשלה נמסר כי  " שני המנהיגים דנו בצורך לקיים משא ומתן ישיר ,  אפקטיבי ורציני בין ישראל לפלסטיניים בכל הנושאים ,  על מנת להגיע להסדר שלום יציב ,  בטוח ובר קיימא של שתי מדינות לשני עמים ".  

ארה"ב :  לחץ מכל הכיוונים לקידום המו"מ הישיר
בצל ביקוריהם של נתניהו בירדן ושל ברק בארה"ב ,  הבית הלבן הודיע כי הגביר את הלחץ על ישראל והפלסטינים לפתיחת המו"מ הישיר . " אנו מלאי תקווה כי שני הצדדים יתקדמו ויפתחו בשיחות "  

