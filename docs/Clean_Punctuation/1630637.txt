רה"מ : " לא נשחרר סמלי טרור במסגרת העסקה "
 בעקבות הקיפאון שאליו נקלעה העסקה להשבתו של החייל החטוף גלעד שליט ,  אומר רה"מ נתניהו כי לא ישוחררו סמלי טרור במסגרת עסקת שבויים .  דיווח באל-ג'זירה : " לחצים אמריקאים וערבים גרמו לישראל לחזור בה מההבנות עם חמאס "
 ראש הממשלה בנימין נתניהו התייחס הערב  ( ראשון )  לקיפאון בעסקת שליט .  במהלך פגישה עם חברי כנסת של הליכוד אמר נתניהו בנוגע להמשך המשא ומתן על שחרור החייל החטוף כי  " לא נשחרר סמלי טרור במסגרת עסקת שבויים ".  ראש הממשלה אמר את הדברים בפגישה עם חברי כנסת מסעת הליכוד .  
לפני שבועיים התייחס נתניהו למאמצים לשחרור שליט .  בישיבת שרי מפלגתו לפני ישיבת הממשלה השבועית ,  אמר נתניהו : " בשלב זה אין עסקה ולא ברור אם בכלל תהיה עסקה .  אם זה יגיע להצבעה מעשית ,  אביא זאת לממשלה ,  אך אנחנו עדיין לא שם ,  ואינני יודע אם נהיה שם ". 
בתוך כך ,  מקורות דיפלומטים המוגדרים 'מהימנים' דיווחו היום כי  " לחצים אמריקאים וערבים הם אלו שגרמו לישראל לחזור בה מההבנות שהשיגה במשא ומתן עם חמאס לגיבוש עסקה לשחרור החייל החטוף גלעד שליט ".  הדברים נאמרו לאתר האינטרנט של רשת  " אל-ג'זירה ".  על פי המקורות ,  השליח האמריקאי למזרח התיכון ג'ורג' מיטשל ושר ערבי נוסף  " הפעילו לחצים על ישראל שלא תעשה ויתורים לחמאס כדי לא לחזק את הפופולאריות שלו ברחוב הפלסטיני ". 
לפי המקורות ,  לפני כחודש התקשר מיטשל אל ראש הממשלה בנימין נתניהו וביקש ממנו לעדכן את הממשל האמריקאי בהתפתחויות שאירעו במשא ומתן לגיבוש עסקת שליט . " כאשר מיטשל שמע מנתניהו את עמדותיה של ישראל ,  הוא ביקש ממנו לחזור בו מההבנות שהושגו מול המתווך הגרמני ",  הוסיפו .  לדברי המקורות ,  מיטשל אמר לנתניהו שחמאס נואש להישג זה וכי תהליך השלום יחזור כמה צעדים אחורה אם תיחתם עסקה עם חמאס . " הדבר יחליש את הרשות ואת אבו מאזן ",  אמר ,  לטענת המקורות ,  מיטשל .
 המקורות הוסיפו עוד כי בנוסף ,  כאמור ,  למיטשל גם  " שר ערבי בכיר "  ביקש מנתניהו שלא להיענות לדרישות של חמאס במשא ומתן לגיבוש עסקה .  המקורות ציטטו את השר הערבי באמרו לנתניהו כי עליו להמשיך ולהדק את המצור על רצועת עזה . " חמאס ירד על ברכיו אם יהודק המצור וייפגעו פעולות ההברחה ",  אמר . " עלינו גם למנוע מאנשי הארגון לנוע במעברים ".  הוא הוסיף כי אם הנהגת חמאס בעזה ובדמשק תיבהל ,  המחיר שישראל תשלם עבור שליט יהיה נמוך יותר .
 
רה"מ : " לא נשחרר סמלי טרור במסגרת העסקה "
 בעקבות הקיפאון שאליו נקלעה העסקה להשבתו של החייל החטוף גלעד שליט ,  אומר רה"מ נתניהו כי לא ישוחררו סמלי טרור במסגרת עסקת שבויים .  דיווח באל-ג'זירה : " לחצים אמריקאים וערבים גרמו לישראל לחזור בה מההבנות עם חמאס "
 
