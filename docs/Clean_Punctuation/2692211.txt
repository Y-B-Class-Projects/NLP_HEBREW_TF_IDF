רוסיה : " נתניהו יגיע לביקור במוסקבה בעוד שבועיים "
 הקרמלין הודיע כי נתניהו יגיע לרוסיה ב-20 בנובמבר לצורך  " פגישת עבודה קצרה "  עם הנשיא פוטין .  הפגישה האחרונה בין השניים ברוסיה נערכה לפני כחצי שנה בלבד
האם ראש הממשלה נתניהו מנסה לשנות את עמדתה של רוסיה בנושא האיראני ?  על פי הודעה שפירסם הערב  ( שלישי )  משרדו של נשיא רוסיה ,  ולדימיר פוטין ,  נתניהו יערוך בעוד כשבועיים ביקור מדיני במוסקבה ,  שבמרכזו  " פגישת עבודה קצרה "  בין שני המנהיגים .  בירושלים ובמוסקבה לא מסרו הערב פרטים כלשהם לגבי הביקור ,  שבמרכזו צפויה לעמוד סוגיית הגרעין האיראני .  רוסיה שותפה לקבוצת המעצמות שמקיימות בימים אלה מגעים עם איראן ,  ונחשבת למדינה שגישתה כלפי איראן היא האוהדת ביותר מבין שש המעצמות .  
הביקור המתוכנן של נתניהו ,  שעל פי הודעת הקרמלין ייערך ב-20 בנובמבר ,  יהיה ביקורו השני ברוסיה מאז תחילת כהונתו הנוכחית כראש ממשלה .  ביקורו הקודם של נתניהו ברוסיה ,  שנערך בחודש מאי ,  התמקד בבלימת העיסקה בין רוסיה לבין סוריה על העברת טילי S-300 מתקדמים לידי הצבא הסורי .  לפני כחודשיים פירסם העיתון הרוסי  " קומרסנט "  כי רוסיה הציעה להעביר טילים דומים לאיראן ,  במסגרת עיסקת נשק בין שתי המדינות שבוטלה בשנת 2010 ועשויה להתחדש אם יוסרו חלק מהסנקציות מעל טהראן .  
נתניהו ופוטין עשויים לדון גם בהתפתחויות האחרונות בסוריה ,  שם רוסיה היא שותפה מרכזית להסכם על פירוק מאגרי הנשק הכימי של משטר אסד .  לאחר החתימה על ההסכם ,  רמז הנשיא פוטין לכך שעל הקהילייה הבינלאומית לטפל גם במאגרי הנשק להשמדה המונית של ישראל .  פוטין אמר כי  " חשוב לזכור מדוע פותח הנשק הכימי בסוריה  כתגובה לנשק הגרעיני של ישראל ".  ייתכן שגם הנושא הזה יעלה לדיון במהלך הפגישה בין השניים .  
לפניות לכתב אמיר תיבון :  amir.tibon@walla.co.il
לקריאה נוספת:נתניהו :  אם הלחץ יימשך - איראן תתפרקנתניהו :  בלי מעשים  הלחץ על איראן חייב להימשךאיראן :  ישראל מתאמצת להפריע לשיחות הגרעין 

רוסיה : " נתניהו יגיע לביקור במוסקבה בעוד שבועיים "
 הקרמלין הודיע כי נתניהו יגיע לרוסיה ב-20 בנובמבר לצורך  " פגישת עבודה קצרה "  עם הנשיא פוטין .  הפגישה האחרונה בין השניים ברוסיה נערכה לפני כחצי שנה בלבד

