נתניהו על ניסוי החץ : " נדע להגן על עצמנו "
 ראש הממשלה בירך את מערכת הביטחון על הניסוי המוצלח שנערך היום במערכת טילי החץ ,  אך הבהיר : " פנינו לשלום "
 ראש הממשלה בנימין נתניהו בירך הערב  ( שלישי )  את מערכת הביטחון על הניסוי המוצלח שנערך היום בטיל החץ .  בטקס מכירת החמץ של המדינה אמר נתניהו : " אני רוצה לברך את מערכת הביטחון על הניסוי המוצלח .  פנינו לשלום ,  אבל אנחנו נדע להגן על עצמנו ". 
גם שר הביטחון אהוד ברק התייחס לניסוי המוצלח .  לדבריו , " מערכת ההגנה העתידית היא פרויקט חשוב עבור מדינת ישראל .  השילוב יחד של מערכת 'כיפת ברזל' ,  שגם היא ביצעה ניסוי מוצלח בשבוע שעבר ,  עם מערכת ה'חץ' וה'חץ המשופר' יעניקו הגנה מיטבית מאיומים קרובים ומידיים ועד איומים אסטרטגיים .  מערכת הביטחון פועלת באופן אינטנסיבי על מנת לספק מערכת הגנה רב שכבתית מפני טילים ורקטות להבטחת ביטחוניים של אזרחי ישראל ". 
מערכת הביטחון ערכה הבוקר בהצלחה ניסוי של מערכת הטילים  " חץ "  בבסיס חיל האוויר בפלמחים .  במהלך הניסוי הצליחה המערכת לזהות בעזרת המכ"ם  " אורן אדיר "  את הטיל  " אנקור כחול "  מתוצרת רפאל ,  שדימה טיל שיהאב אירני ,  ויירטה אותו בהצלחה . " מדובר בניסוי מוצלח מכל בחינה אפשרית ,  שדימה איומים עתידיים שאנו עלולים להתמודד מולם ",  אמר גורם ביטחוני לאחר הניסוי ברמז עבה לאירנים . " אנחנו יודעים שהצד השני מנסה להתקדם ,  ואנחנו רוצים להיות תמיד כמה צעדים לפניהם ". 
מערכת ההגנה של טיל החץ ,  שאמורה ליירט טילי קרקע-קרקע ,  נכנסה לשימוש מבצעי בחיל האוויר בשנת 2000 ,  וכיום מוצבות מערכות הטיל בבסיס פלמחים וכן במחנה עין שמר .  המערכת פותחה על ידי התעשייה האווירית ומתופעלת על ידי מכ"ם  " אורן ירוק "  של התעשייה האווירית ,  ומערך הנ"מ של חיל האוויר אמון על השימוש בה .
 
נתניהו על ניסוי החץ : " נדע להגן על עצמנו "
 ראש הממשלה בירך את מערכת הביטחון על הניסוי המוצלח שנערך היום במערכת טילי החץ ,  אך הבהיר : " פנינו לשלום "
 
