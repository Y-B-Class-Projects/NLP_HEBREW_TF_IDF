לא רק בזק ומילצ'ן :  עד המדינה חפץ יספק מידע גם בפרשת גרסטל
איש סודו של ראש הממשלה ורעייתו יעיד בפרשה שבה הוצע לכאורה לשופטת מינוי ליועמ"ש בתמורה להטיית משפט בתיק המעונות .  לצד המידע שיעביר בפרשות 1000 ו-4000 ,  הוא צפוי להאיר זרקור על המהלך לכאורה ועל יוזמיו ,  ולהעביר את יומניו לחוקרים
יועץ התקשורת ניר חפץ ,  חתם היום  ( שני )  על הסדר עד מדינה ,  בשלושה תיקים מרכזיים המתנהלים בימים אלה נגד ראש הממשלה .  באחד מהם - תיק 1270 שבמרכזו עומדת היוזמה למנות את השופטת הילה גרסטל לתפקיד היועצת המשפטית לממשלה - עדותו צפויה להיות דרמטית במיוחד והוא צפוי להעביר לחוקרים את כל יומני הפגישות שלו .  
עד כה ,  לא היה ברור מה חלקו של חפץ בקידום מינויה של השופטת גרסטל .  כעת ,  אם יתברר שראש הממשלה נתניהו עומד לכאורה מאחורי קידום היוזמה להטיית משפט בתיק המעונות ובתמורה למינוי השופטת למשרה היוקרתית ,  ולא חפץ עצמו או היועץ אלי קמיר ,  הרי שלדברים משמעות עצומה בחקירת הפרשה .
 לקריאה נוספת בוואלה !  NEWS:דרמה בחקירות נתניהו :  יועץ התקשורת ניר חפץ חתם על הסכם עד מדינהכשיועץ התקשורת ניר חפץ תקף עד מדינה : " עבריין - ושקרן סדרתי"יותר מפילבר והרו :  חפץ הוא  " עד הזהב "  שחוקרי נתניהו חיכו לו 
תיק נוסף בו אמור חפץ להעיד הוא תיק 1000 - תיק המתנות - שבו הגישה המשטרה את המלצותיה ,  ונמצא כעת בידי הפרקליטות .  חפץ נחשב לאיש מקורב מאוד לשרה נתניהו ,  שהוגדרה כדמות מרכזית ברצף האירועים .  חפץ ,  שנכח באירועים חברתיים רבים בהם השתתפו בני הזוג נתניהו ,  צפוי להעביר לחוקרים חומרים נוספים שלא היו מעוגנים בפני החוקרים בזמן חקירת הפרשה .  
פרשת בזק ,  היא למעשה התיק השלישי בו צפוי חפץ לסייע לחוקרים בעדותו .  לחפץ יוחס חלק דומיננטי בפרשה ,  שכן לטענת החוקרים נחשב לדמות המקשרת בין החשודים - שאול אלוביץ' ,  מחזיק השליטה בקבוצת בזק שאף העסיק את חפץ כיועץ חיצוני ,  וכן עורכים ומנהלים באתר וואלה !  NEWS שאליהם העביר מסרים ודרישות מבני הזוג נתניהו בדגש על שרה נתניהו .
 חפץ אמור להשלים את התמונה ולספק מידע בדבר הפעולות שנעשו לכאורה בידיעתו ובהנחייתו של ראש הממשלה נתניהו בתיק .  על פי ההערכות ,  חפץ יועבר לבית הספר לשוטרים בבית שמש שם ימסור את עדות הניקיון שאמורה להימשך עד כמה שבועות .  הוא ישהה בתנאי פנימיה תחת שמירה .  קומת במגורי הסגל של בית הספר תוסב למטרה זו ,  כדי לאפשר את מסירת העדות והאבטחתו של האיש שצפוי לקדם את המשטרה שלב נוסף בחקירה .  
בימים האחרונים גייס חפץ עורך דין נוסף ,  שפועל במקביל לעורך דינו ירון קוסטליץ .  האחרון התייחס לחתימה על הסכם עד מדינה ,  ואמר : " איני מייצג עדי מדינה ,  ולא ידוע לי שניר הוא כזה .  ככל שיתברר אחרת ,  לא אייצג אותו ". 
מסביבת נתניהו נמסר בתגובה לחתימת ההסכם כי  " כשיש משהו ,  לא צריך אפילו עד מדינה אחד .  וכשאין ,  גם אלף עדי מדינה לא יעזרו .  המרוץ הבלתי פוסק אחרי עדי מדינה הוא ההוכחה הטובה ביותר שאין כלום ולא יהיה כלום ". 
בנוסף לחפץ ,  שוחרר אתמול למעצר בית בתנאים מגבילים גם אלוביץ' .  על השניים נאסר ליצור קשר עם מעורבים בפרשה ,  לרבות נתניהו ורעייתו ,  למשך 90 יום .  המשטרה ביקשה כי השניים יפקידו את דרכונם וכי יוצא להם צו עיכוב יציאה מהארץ למשך 80 ימים .  

לא רק בזק ומילצ'ן :  עד המדינה חפץ יספק מידע גם בפרשת גרסטל
איש סודו של ראש הממשלה ורעייתו יעיד בפרשה שבה הוצע לכאורה לשופטת מינוי ליועמ"ש בתמורה להטיית משפט בתיק המעונות .  לצד המידע שיעביר בפרשות 1000 ו-4000 ,  הוא צפוי להאיר זרקור על המהלך לכאורה ועל יוזמיו ,  ולהעביר את יומניו לחוקרים

