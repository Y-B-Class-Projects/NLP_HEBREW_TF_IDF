נתניהו הורה :  לפעול בתקיפות נגד הדרת נשים
ראש הממשלה מתקומם מהאלימות הננקטת כלפי נשים במרחב הציבורי ובשל כך הוא הורה לשר אהרונוביץ' לעשות את כל הנדרש כדי למנוע הדרת נשים . " לא ניתן לקיצונים לפגוע בזכויות נשים "
 ראש הממשלה בנימין נתניהו שוחח הערב  ( שבת )  עם השר לביטחון הפנים יצחק אהרונוביץ' וביקש ממנו להנחות את המשטרה לפעול בתקיפות נגד האלימות הננקטת במרחב הציבורי כלפי נשים .  בנוסף ,  נתניהו שוחח הערב עם היועץ המשפטי לממשלה יהודה וינשטיין כדי לוודא שהחוקים הנוגעים להדרת אנשים מהמרחב הציבורי נאכפים ברשויות המקומיות .  לדברי נתניהו , " לא ניתן לקבוצות קיצוניות לפגוע בזכויות הנשים במרחב הציבורי ,  שחייב להישאר פתוח ובטוח לכולם ". 
ההתייחסות של נתניהו לנושא מגיעה יממה לאחר שבתוכנית  " אולפן שישי "  בערוץ 2 נחשף סיפורה של ילדה בת 8 ,  נעמה ,  שמתמודדת עם מסכת של השפלות מצד חרדים בבית שמש .  בעקבות הכתבה קמה סערה ברשת ,  כשאלפי גולשים נכנסו לדף פייסבוק ,  בו הועלתה הקריאה לעלות לבית שמש ולתמוך בילדה .  מארגן היוזמה בפייסבוק ,  צביקי לוין ,  אמר כי  " מאות אלפי ישראלים מרגישים שהמדינה נשמטת להם מתחת לידיים ".  
גם ח"כ ניצן הורוביץ  ( מרצ )  התייחס הערב לנושא .  לדבריו , " השפלת נשים היא רק חלק קטן מהבעיה .  נחוץ טיפול שורש נגד הכפייה הדתית ,  הנובעת מהעירוב הבלתי-נסבל של דת ופוליטיקה .  התופעות המחרידות בבית שמש ובמקומות אחרים ,  הן התוצאה של הגיבוי והתמיכה מצד הממסד השלטוני לקיצוניות החרדית :  במערכות החינוך הסקטוריאליות ,  בבתי הדין הרבניים ,  בפטור הגורף מגיוס ,  ובתקציבים ". 
מוקדם יותר הערב התייחס לנושא הדרת נשים שר הבינוי והשיכון אריאל אטיאס  ( ש"ס )  .  בראיון לתוכנית  " פגוש את העיתונות "  בערוץ 2 אמר אטיאס כי  " החברה החרדית במוקד ההסתה בתקופה האחרונה .  כשעושים הכללה ולא מבדילים בין מאה שערים להר נוף או לרב עובדיה ,  זאת הסתה .  הציבור רואה :  'החרדים מדירים נשים' ,  זאת הכללה .  אני מבין את כעסו של הציבור אם מדירים נשים כאילו שמבזים אותן ".  אך יחד עם זאת אמר כי  " חלק זה הסתה ,  חלק זה פופוליזם וחלק זה בורות .  זה חלק מהחיים של החברה החרדית ". 

נתניהו הורה :  לפעול בתקיפות נגד הדרת נשים
ראש הממשלה מתקומם מהאלימות הננקטת כלפי נשים במרחב הציבורי ובשל כך הוא הורה לשר אהרונוביץ' לעשות את כל הנדרש כדי למנוע הדרת נשים . " לא ניתן לקיצונים לפגוע בזכויות נשים "
 
