ארגוני ניצולי שואה נגד העברתם למשרד הרווחה : " אנחנו לא מקרה סעד "
 ועד עשרות הארגונים שלח מכתב לראש הממשלה ובו מחו על העברתם ממשרד האוצר עקב סבב התיקים בממשלה : " מתנגדים להפיכתנו ללקוחות ביטוח לאומי הכושל ,  עברנו מספיק בחיים ".  יו"ר מרכז הארגונים קולט אביטל : " נצא להפגין ".  משרד הרווחה :  זה קמפיין מתוזמר נגד הניצולים
 ( השר חיים כץ : " מאות מיליוני שקלים לא הועברו לניצולי השואה ",  באפריל )  
הוועד המנהל של מרכז הארגונים של ניצולי השואה ערך ביום חמישי האחרון כנס חירום על רקע הכוונה להעביר את הרשות לניצולי השואה ממשרד האוצר לאחריות משרד הרווחה .  מהלך זה מגיע לאחר חלוקת התיקים החדשה שהתקיימה באחרונה בממשלה ,  שבמסגרתה קיבל שר הרווחה חיים כץ גם את תיק התעסוקה ממשרד הכלכלה ,  וביקש את אחריות הטיפול בארגוני ניצולי השואה .
 חברי המרכז ,  שמאגד 65 ארגונים של ניצולי שואה ,  פנו לראש הממשלה בנימין נתניהו והזהירו מפני הנזקים שייגרמו עקב העברת הרשות . " אנחנו מתנגדים להפיכתנו ללקוחות של המוסד לביטוח לאומי ,  שהתפרסם רק לאחרונה כאחד המוסדות הכושלים ביותר במדינה ",  נמסר מהמרכז .
" אנחנו מקבלים פיצויים המגיעים לנו בדין בשל הסבל ופגיעות הנאצים בו ,  אך אנו לא מקרי סעד .  השירות שאנחנו מקבלים מהרשות לניצולי השואה התייעל והשתפר לאין ערוך בשנים האחרונות ,  ואין כל הצדקה לערוך בנו ניסויים חדשים .  עברנו מספיק בחיינו ". 
לקריאה נוספת:פעילה למען ניצולי שואה מבקשת להישאר בארץ - משרד הפנים מסרבארה"ב :  הרווחים ממכירת  " מיין קאמפף "   תרומה לניצולי שואהיומני אנה פרנק ו"מיין קמפף "  מפורסמים מחדש - ומעוררים סערה 
בארגון חוששים כי העברת הקצבאות והשירותים שאותם הם מקבלים מהרשות למשרד ממשלתי אחר ,  עלולה גם להביא לקיצוצים או להעברת התקציב למשימות אחרות שבהן מטפל משרד הרווחה . " אנו קוראים לראש הממשלה להוריד לאלתר את הנושא מסדר היום ,  ולא להפוך את ניצולי השואה לקלף מיקוח פוליטי ",  אמרו .
" אנו דורשים לעגן בהחלטת הממשלה הבטחה שהמשך הטיפול בניצולים יישאר במשרד האוצר ,  על מנת לאפשר לנו ביטחון ,  ודאות וחיים בכבוד .  אנו ניאבק בכל האמצעים הלגיטימיים נגד פגיעה נוספת בציבור הניצולים ".  
קולט אביטל ,  יו"ר מרכז הארגונים של ניצולי השואה ,  אמרה בשיחה עם וואלה !  NEWS כי  " כולם מרגישים פגועים ולא מוכנים בשום פנים ואולפן לעבור למה שהם מגדירים כ'משרד הסעד' .  להרבה יש זיכרונות רעים מהמוסד הזה ".  
לדבריה , " הרשות שנמצאת תחת משרד האוצר התעשתה ויודעת לעבוד .  אנשים מקבלים מהר את מה שמגיע להם ,  אז למה לקלקל את זה ולהעביר לארגון כושל כמו המוסד לביטוח לאומי ?  ניצולי שואה הם אינם מקרה סעד טיפולי .  יש קצבאות שרק האוצר יודע לתת ,  כמו הנצחה וחינוך לדורות הבאים .  החשש הגדול הוא שבשל לחצים פוליטיים ודילים בין כץ לנתניהו ,  יעבירו אותנו כמו חבילה ממקום למקום ואנשים יפלו בין הכיסאות ".  
אביטל הביעה חשש מפני קיצוץ בתקציבים שעלולים להיות פועל יוצא של המהלך . " למשרד האוצר יש תקציב קבוע לנושא זה ,  אבל במשרדים כמו הרווחה יש קיצוצים ",  טענה .  עם זאת ,  היא הבהירה כי החשש הגדול ביותר של הניצולים הוא דווקא התפיסה שלהם כמקרה סעד . " ניצולי השואה לא מוכנים להיות מתויגים שוב ,  בערוב ימיהם ,  כמקרי רווחה שזקוקים לנדבות .  מה שמגיע לניצולי השואה הם מקבלים כדין ".   
" השר כץ היה אצל ראש הממשלה בנימין נתניהו בפגישה ב-10 ביולי ושם דרש את הטיפול בכל הנושאים הקשורים לניצולי שואה ",  המשיכה אביטל . " בהזדמנות זו הוא רוצה לחסל את הארגונים ולסגור את הקרן לרווחת ניצולי השואה .  כל המהלך הזה הוא כוחני ופוליטי ,  שנועד לספק את רצונותיהם של כמה שרים .  יש לפחות שלושה שרים שעוסקים בנושא של ניצולי השואה :  שר האוצר ,  השרה לשוויון חברתי ושר הבריאות .  לא ייתכן שכל אלו יסכימו להעברת הנושא לידי גוף כושל ובלתי מאורגן כמו ביטוח לאומי ,  עליו יש הרבה תלונות .  הביטוח הלאומי יטפלו בהנצחה ?  באנדרטאות ?  במיטות גריאטריות ?  לכל דבר יש גבול .  אם זה יקרה  נצא להפגנות ".  
גורמים בכירים במשרד הרווחה מסרו בתגובה : " מדובר בקמפיין מתוזמר של חברות פקידים שלא רואה את טובת הניצולים .  בסוף מדובר בשעות סיעוד שאותן נותן הביטוח הלאומי ולכן לא צריך עודף פקידים שנאמנים לבירוקרטיה בלבד ".  

ארגוני ניצולי שואה נגד העברתם למשרד הרווחה : " אנחנו לא מקרה סעד "
 ועד עשרות הארגונים שלח מכתב לראש הממשלה ובו מחו על העברתם ממשרד האוצר עקב סבב התיקים בממשלה : " מתנגדים להפיכתנו ללקוחות ביטוח לאומי הכושל ,  עברנו מספיק בחיים ".  יו"ר מרכז הארגונים קולט אביטל : " נצא להפגין ".  משרד הרווחה :  זה קמפיין מתוזמר נגד הניצולים

