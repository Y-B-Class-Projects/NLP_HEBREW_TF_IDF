נתניהו ימריא לרומא :  חמישה דברים שאתם צריכים לדעת היום
ראש הממשלה ייפגש עם ראש ממשלת איטליה ,  שרת החוץ של האיחוד ושר החוץ האמריקני .  משפחותיהם של אורון שאול ואברה מנגיסטו יקראו בירושלים להשבתם ועוד שלושה דברים שאתם צריכים לדעת היום
אתם צריכים לדעת שהיום ימריא ראש הממשלה בנימין נתניהו לרומא כדי לערוך שרשרת פגישות בנושא יוזמת השלום הצרפתית .  נתניהו ייפגש עם שר החוץ האמריקני ג'ון קרי ,  ראש ממשלת איטליה מתאו רנצי ושרת החוץ של האיחוד האירופי פדריקה מוגריני .  מדובר בצעד נוסף של הממשלה בניסיון לסכל את היוזמה לפתרון הסכסוך הישראלי-פלסטיני .  
אתם צריכים לדעת שהיום תקיים משפחת שאול צעדה לירושלים בקריאה להשיב את בנם החייל הנעדר שבוי המלחמה ,  סמל ראשון אורון שאול .  המשפחה תצעד למשרדי ראש הממשלה בבירה ,  שם יוקם מאהל .  מטרת הצעדה היא לקרוא לראש הממשלה ,  בנימין נתניהו ,  לכלול את בנה ואת החייל הנוסף ,  סגן הדר גולדין ,  בהסכם הפיוס המתגבש עם טורקיה .  במקביל ,  משפחתו של אברה מנגיסטו ופעילי המאבק לשחרורו יפגינו מול משרד ראש הממשלה בדרישה שלא להפקירו בעזה .  המפגינים יציגו דרישה זהה לזו של משפחת שאול  לא לחתום על ההסכם עד פתיחת המשא ומתן לשחרור מנגיסטו .  
אתם צריכים לדעת שהיום תדון ועדת השרים לחקיקה בהצעת חוק המבקשת לאסור פיטורי גבר שאשתו בהיריון .  הצעת החוק שיזמו סגני יו"ר הכנסת ,  מאיר כהן  ( יש עתיד )  ,  חיליק בר  ( המחנה הציוני )  וח"כ טלי פלוסקוב  ( כולנו )  מציעה כי באותו האופן שבו חל איסור בחוק לפטר אישה בהיריון ,  כך יחול החוק על בעל שהוא מפרנס יחיד ואשתו הרה .  מטרת החוק היא לשמור על הביטחון התעסוקתי של משק הבית בתקופה הרגישה שלקראת הרחבת המשפחה .  
אתם צריכים לדעת שהיום לפני 71 שנים ,  בשנת 1945 ,  נחתם המסמך המכונן של האומות המאוחדות שמהווה את חוקת הארגון .  בוועידת האומות המיוחדת בארצות הברית חתמו 50 מתוך 51 המדינות שהיו חברות באותה עת באו"ם על המסמך שאושר לאחר מכן על ידי חמש החברות הקבועות של מועצת הביטחון .  מגילת האומות המאוחדות מכילה את עקרונותיו של הארגון ,  דרכי פעולותיו והגופים המרכיבים אותו .  
אתם צריכים לדעת שהיום לפני 12 שנים הלכה לעולמה נעמי שמר ,  אחת מהיוצרות הגדולות והחשובות בהיסטוריית מדינת ישראל .  שמר נולדה בשנת 1930 וגדלה בקבוצת כינרת .  היא כתבה והלחינה מאות מהקלאסיקות של הזמר העברי ,  בהם  " ירושלים של זהב ",   " חורשת האקליפטוס "  ו"לו יהי ".  שמר אף זכתה בפרס ישראל לזמר עברי ב-1983 .  בשנת 2004 הלכה לעולמה .  

נתניהו ימריא לרומא :  חמישה דברים שאתם צריכים לדעת היום
ראש הממשלה ייפגש עם ראש ממשלת איטליה ,  שרת החוץ של האיחוד ושר החוץ האמריקני .  משפחותיהם של אורון שאול ואברה מנגיסטו יקראו בירושלים להשבתם ועוד שלושה דברים שאתם צריכים לדעת היום

