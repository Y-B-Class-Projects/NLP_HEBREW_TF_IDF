לשכת נתניהו :  בוחנים אתר אחר במקום שער הגיא להנצחת רחבעם זאבי
לאחר מאבק שנמשך חודשים נגד הנצחת השר בשל תחקיר על הטרדות מיניות מצדו ,  נמסר כי נתניהו  " פועל על מנת לאתר מקום חלופי ראוי בתיאום עם משפחת זאבי ".  המחנה הציוני : " מן הראוי שאף אתר לא ייקרא על שמו "
  ( עימות בין סמוטריץ' לזנדברג על הנצחת זאבי )  
משרד ראש הממשלה הודיע אמש  ( שלישי )  כי הוא פועל לאתר מקום חלופי להנצחת השר רחבעם זאבי המנוח ,  לנוכח המאבק הציבורי שניהלו יוצאי הפלמ"ח נגד החלטת הממשלה מ-2011 להקים אתר הנצחה לזכר זאבי בשער הגיא בדרך לירושלים .  ממשרד ראש הממשלה נמסר כי הוא  " פועל על מנת לאתר מקום חלופי ראוי ,  בתיאום עם משפחת זאבי ",  אך הדגישו כי עד שיימצא אתר אחר ,  החלטת הממשלה - הקובעת כי האתר ינציח את זאבי  - " בעינה ".  
בחודשים האחרונים ניהלו עמותות וקבוצות שונות של יוצאי הפלמ"ח ,  וכן בני דור ההמשך לארגון ,  מאבק עיקש ,  שכלל עצומות ,  מכתבים והפגנות ,  כדי להפוך את ההחלטה להנציח את זאבי באתר .  הם דרשו שלחילופין יונצח במקום זכרם של מלווי השיירות לירושלים מחטיבת הראל במלחמת העצמאות .  
לקריאה נוספת:המחנה הציוני נגד הנצחת רחבעם זאבי בשער הגיא : " חוטא לאמת היסטורית"עימות בין סמוטריץ' לזנדברג סביב הנצחת זאבי : " הפגיעה בנשים - תירוץ"בנו של רחבעם זאבי באזכרה : " אילנה דיין אישה רעה ,  התעמתת עם המת "  
בדצמבר האחרון התקיימה פגישה של ראש הממשלה עם ותיקי הפלמ"ח ,  שבה ניסו לשכנע אותו שהנצחת זאבי במקום פוגעת בלוחמים ותפגע בזכר החללים שנפלו בקרב על ירושלים .  זאבי ,  שכיהן כאלוף בצה"ל ושר התיירות בממשלת אריאל שרון ,  לא לקח חלק בקרב על ירושלים ,  לטענת המוחים .  הרגישות סביב ההחלטה עלתה לנוכח התחקיר שפרסמה תכנית  " עובדה "  בשנה שעברה ובה עלו טענות כי הטריד מינית חיילות ששירתו תחתיו באופן שיטתי .
 ח"כ עמר בר לב ,  המתמודד על ראשות מפלגת העבודה ,  בירך אמש בטוויטר על ההחלטה לחפש אתר חלופי להנצחתו . " ידיעה משמחת .  המאבק העיקש נשא פרי .  אני מבטיח שאעקוב מקרוב אחרי ההליך עד שיושלם הצדק ההיסטורי עם הלוחמים ",  כתב .
 גם ח"כ איילת נחמיאס ורבין  ( המחנה הציוני )  בירכה על ההחלטה ואמרה כי היא  " ראויה ואף מרגשת ".  לדבריה , " בספטמבר האחרון פניתי לראשונה לראש הממשלה בעניין וטענתי בפניו כי לא ייתכן שמקום רגיש כל כך בהיסטוריה של מדינת ישראל יוקדש להנצחתו של אדם אחד שאפילו לא לחם שם ,   ( ובניסיון כן להתרחק מסוגיית התחקירים שנחשפו בשנה החולפת )  .  אין ספק כי למאבקם המוסרי של 'זקני החטיבה' ובני דור ההמשך ,  יש חלק משמעותי בהצלחת המאבק .  אני מעריכה את החלטתו של ראש הממשלה בעניין ". 
מהמחנה הציוני נמסר בתגובה כי מן הראוי שאף אתר לא ייקרא על שם זאבי . " ההחלטה הנכונה ביותר שתימנע פגיעה נוספת בנשים שנפגעו מזאבי ובלוחמי הפלמ"ח ,  תהיה לקרוא לחאן על שם לוחמי הפלמ"ח בקרב על שער הגיא ,  ולא להנציח את זאבי באף אתר ". 
 ( עדכון ראשון :  22:30 )  

לשכת נתניהו :  בוחנים אתר אחר במקום שער הגיא להנצחת רחבעם זאבי
לאחר מאבק שנמשך חודשים נגד הנצחת השר בשל תחקיר על הטרדות מיניות מצדו ,  נמסר כי נתניהו  " פועל על מנת לאתר מקום חלופי ראוי בתיאום עם משפחת זאבי ".  המחנה הציוני : " מן הראוי שאף אתר לא ייקרא על שמו "
 
