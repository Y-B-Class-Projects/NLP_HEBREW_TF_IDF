סקר :  סער בראש הליכוד גורף יותר מנדטים מנתניהו ,  יש עתיד מתחזקת
בסקר שפורסם בחדשות 10 עלה כי אם הבחירות היו נערכות היום ,  הייתה הליכוד מקבלת 27 מנדטים ומפסידה ליש עתיד בפער של שני מנדטים .  אם שר הפנים לשעבר ,  שהודיע על שובו לפוליטיקה ,  היה עומד בראש מפלגת השלטון ,  היו שתיהן מקבלות 29 מנדטים
סקר חדשות 10 שפורסם אמש  ( שלישי )  מגלה כי הליכוד בראשותו של שר הפנים לשעבר גדעון סער תגרוף יותר מנדטים מהליכוד בראשותו של ראש הממשלה בנימין נתניהו .  לפי הסקר ,  אם היו נערכות הבחירות היום ,  הייתה הליכוד מקבלת 27 מנדטים ומפסידה למפלגת יש עתיד ,  שהייתה מקבלת 29 מנדטים .  לעומת זאת ,  אם סער ,  שהודיע אתמול על חזרתו לפוליטיקה ,  היה עומד בראש הליכוד ,  היא הייתה מקבלת 29 מנדטים ,  בעוד יש עתיד הייתה מקבלת 29 גם כן .  
עם זאת ,  לפי סקר התאמה לכהן כראש הממשלה ,  נתניהו מוביל על יו"ר יש עתיד יאיר לפיד וסער ,  ומקבל 23% לעומת 18% ו-11% בהתאמה .  יו"ר הבית היהודי נפתלי בנט מקבל 5% התאמה ,  וליברמן והרצוג  4% .  35% ענו שהם אינם יודעים מי הכי מתאים לכהן כראש הממשלה או שהם סבורים שאף אחד מהם לא מתאים .  הסקר גם בדק את התפלגות ההצבעה במפלגת הליכוד .  68% אמרו כי נתניהו צריך לעמוד בראשות הליכוד ,  ורק 13% אמרו שסער הוא האיש .  
עוד גילה הסקר כי אם היו נערכות היום בחירות היו הרשימה המשותפת מקבלת 12 מנדטים ,  המחנה הציוני והבית היהודי עשרה מנדטים ,  יהדות התורה ומרצ שבעה מנדטים ,  וש"ס ,  כולנו וישראל ביתנו היו מקבלות שישה מנדטים כל אחת .
 לקריאה נוספת:סקר וואלה !  NEWS :  רוב הציבור תומך בכחלון בעימות מול נתניהוסקר וואלה !  NEWS :  יש עתיד עם 27 מנדטים ,  הליכוד עם 24סקר :  יש עתיד בפער קטן על הליכוד ;  המחנה הציוני מתרסקת 
סער הודיע אמש על שובו לחיים הפוליטיים ,  בתום שנתיים וחצי מחוץ לממשלה ולכנסת . " תם פסק הזמן ,  אני חוזר לפעילות פוליטית בתנועתנו הליכוד ",  אמר בכנס פוליטי בעיר עכו . " רציתי להיות עם המשפחה והייתה לי באמת תקופה הכי טובה ,  הכי נעימה ושקטה .  חשבתי על הדברים במהלך השנתיים וחצי האחרונות כדי לדאוג למדינה שלנו .  יש לנו מדינה אחת ,  בשביל הילדים של כולנו כל מי שיכול לתרום ,  צריך לתרום ,  וביכולתי לתרום למדינה ולתרום לתנועה .
" המטרה שלי היא לחזק את הליכוד לקראת הבחירות בעתיד .  אני מתכוון לצאת במסע חוצה ישראל להיפגש עם אזרחי ישראל ,  עם מצביעי הליכוד ולהציג שורה של פתרונות .  נעשה את הכל ביחד ,  מתוך תחושה של אחדות ,  מתוך גישה שרואה את טובת המדינה וטובת התנועה ",  אמר .  סער ,  הנחשב יריב פוליטי של ראש הממשלה ,  שיבח את נתניהו בפתח דבריו על  " העמידה התקיפה מול הלחצים מהממשל האמריקני בשמונה השנים האחרונות ".  
אחת השאלות שמרחפות מעל ההודעה על שובו לפוליטיקה היא מה מטרתה ,  שכן נתניהו כבר נבחר למועמד הליכוד לראשות הממשלה בבחירות הבאות .  בשבועות האחרונים שיחק סער תפקיד משנה ברקע משבר תאגיד השידור הציבורי ,  שכן מינויה של רעייתו ,  גאולה אבן ,  לתפקיד מגישת המהדורה המרכזית בתאגיד בשיאו של המשבר עורר את זעמם של נתניהו ורעייתו שרה .
  ( עדכון ראשון :  21:10 )  

סקר :  סער בראש הליכוד גורף יותר מנדטים מנתניהו ,  יש עתיד מתחזקת
בסקר שפורסם בחדשות 10 עלה כי אם הבחירות היו נערכות היום ,  הייתה הליכוד מקבלת 27 מנדטים ומפסידה ליש עתיד בפער של שני מנדטים .  אם שר הפנים לשעבר ,  שהודיע על שובו לפוליטיקה ,  היה עומד בראש מפלגת השלטון ,  היו שתיהן מקבלות 29 מנדטים

