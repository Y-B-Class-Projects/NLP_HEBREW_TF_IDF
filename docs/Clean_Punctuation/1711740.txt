ליברמן :  לא נפרוש מהממשלה ,  אבל גם לא נוותר
שר החוץ התייחס לראשונה באופן פומבי למתיחות בינו לבין רה"מ . " אני רוצה להרגיע :  אין משבר ,  ואין כוונה לפרוש ",  הוא הצהיר . " אבל יש מחלוקת ,  ולא נוותר על דרישותינו ".  לשכת נתניהו : " ישראל ביתנו היא שותפה מרכזית וחשובה בממשלה "
  ( צילום :  גדעון צנטנר ,  עריכה :  גדי וינסטוק )  
" אני רוצה להרגיע :  אין משבר ,  ואין כוונה לפרוש ".  כך הצהיר הבוקר  ( שני )  שר החוץ אביגדור ליברמן בפתח ישיבת סיעת ישראל ביתנו ,  על רקע המתיחות בינו לבין ראש הממשלה בנימין נתניהו .  עם זאת ,  אמר ליברמן : " יש מחלוקת חריפה בנושא התקציב והחקיקה ,  לא רק חוק הגיור ".  
לדברי ליברמן , " לא יכול להיות שלוקחים תקציבים של משרדינו ומעבירים אותם למשרדים אחרים .  לא נפרוש ,  אך גם לא נוותר .  אדבר עם רה"מ .  ואני חושב שאני לא מבין את ההתעקשות של האוצר ".  
" ישראל ביתנו ",  הצהיר שר החוץ , " היא השותף הבכיר והנאמן ביותר ,  ותמיד נתייצב לדגל .  כשהוקמה הקואליציה ,  ביקש רה"מ שנחתום ראשונים כדי ליצור דימניקה להקמת ממשלה .  רק לפני שבוע ,  כשהיו קשיים עם שכר המינימום ,  ישראל ביתנו היתה היחידה שתמכה בעמדת הליכוד .  לא יכול להיות שנהיה הראשונים להקים קואליציה והאחרונים בנושא התקציב .  קרו דברים לא מובנים :  לא יודע אם מתחכום או טיפשות ,  אבל אולי היה מארב פוליטי מתוכנן ".  
ליברמן הוסיף : " הגענו להסכמה עם האוצר על נושאים הללו .  דווקא בהם משרד האוצר הלך לנו על הראש .  התקציב שהוצע על ידי האוצר הוא חיסול משרד הקליטה .  אין משרד אחד בו הוצע קיצוץ בסדר גודל של הקליטה .  אני לא יודע אם בכוונה או טעות ,  אך זאת עובדה .  כך גם בנושא ביטחון הפנים והתשתיות ". 
באשר להצעת חוק הגיור שיזמה מפלגתו ושראש הממשלה הביע את התנגדותו לאישורה ,  אמר ליברמן : " חוק הגיור היה נושא מרכזי בהסכם הקואליציוני .  עבדנו קשה שנה שלמה להגיע לאותן הבנות ,  והחוק שהוגש הוגש בתיאום מלא עם יו"ר הקואליציה .  הניסיון הזה להתנפל על ישראל ביתנו ולהשמיץ ולהשחיר ולומר שהחוק בא לפלג את העם ,  זאת עמדה מבישה ,  שלא מקובלת עלינו .  זה לא פילוג העם ".  
" כשראיתי את הקואליציה המוזרה הזאת  מרצ ,  קדימה ,  ליכוד ",  הצהיר ליברמן . " אין לי ספק שמדובר בכניעה מבישה לכסף וכניעה לבעלי ממון .  היה לנו ויכוח כמעט שנה האם הרבנות הראשית אחראית על מערך הגיור .  אמרתי 'אני לא רוצה להתערב בחיי קהילות יהודיות בחו"ל' .  הם יודעים איך לנהל את חייהם .  אני גם לא רוצה שיתערבו כאן .  לכן הניסוח שהרבנות הראשית אחראית על גיור ".  שר החוץ התייחס גם להקפאת הבנייה ביהודה ושומרון ,  שצפויה להסתיים ב-26 בספטמבר . " אין שום סיכוי שההקפאה תימשך ",  הבהיר ליברמן . " אמרנו זאת באמירה ברורה .  הבהרנו מראש בצורה ברורה שזה לעשרה חודשים ,  ולא יהיה יום אחד נוסף ". 
מלשכת ראש הממשלה בנימין נתניהו נמסר בתגובה לדברי ליברמן כי  " ראש הממשלה ציין כי ישראל ביתנו היא שותפה מרכזית וחשובה בממשלה .  נתניהו מאמין שניתן לפתור את רוב המחלוקות בהידברות ובהסכמה .  הוא ייפגש היום עם שר החוץ ליברמן לפגישה אישית ומעמיקה כדי לדון ברוח עניינית וטובה במחלוקות שעלו ". 

ליברמן :  לא נפרוש מהממשלה ,  אבל גם לא נוותר
שר החוץ התייחס לראשונה באופן פומבי למתיחות בינו לבין רה"מ . " אני רוצה להרגיע :  אין משבר ,  ואין כוונה לפרוש ",  הוא הצהיר . " אבל יש מחלוקת ,  ולא נוותר על דרישותינו ".  לשכת נתניהו : " ישראל ביתנו היא שותפה מרכזית וחשובה בממשלה "
 
