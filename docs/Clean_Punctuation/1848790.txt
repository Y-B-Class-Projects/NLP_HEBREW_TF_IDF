פרשנות :  כך ימנף נתניהו את המחאה לניצחון בבחירות
יהודה גולן סבור שתזמון המחאה שיחק ליידים של ראש הממשלה ,  וכי על ידי שימוש בכלים הנכונים ניתן יהיה להכריז על הורדת יוקר המחיה בדיוק בזמן - לפני הבחירות הבאות
תזמון המחאה ברוטשילד ,  כמו גם ההכרזה של ראש הממשלה ,  בנימין נתניהו ,  על הקמת הצוות בראשות פרופ' טרכטנברג ,  משחקים לידיים של ביבי .  על ידי התנהלות נכונה ובהתחשב בלוח הזמנים העומד בפניו ,  בספטמבר יהיה אפשר כבר להתחיל לגלגל את הפתרון לבעיות שמחאת האוהלים הרימה לאוויר .
 מה שמטריד את ביבי הוא כיצד ליישם את ההמלצות של פרופ' טרכטנברג במהירות ,  שהרי שעון הזמן לבחירות הבאות מתקתק - וגם תושבי האוהלים לא יתאזרו בהרבה סבלנות .  ביבי לא צריך לשבור את הראש יותר מדי ,  יש לו תקדים מצוין ,  שנעשה לפני 26 שנים .  
מדינה במחאה - כותרות אחרונות:מאות אלפים הפגינו : " עכשיו שעת הזעקה"זעם במגזר הערבי :  אין לנו נציג בוועדת טרכטנברגהכנסת תתכנס בשבוע הבא לדיון מיוחד על המחאההגמלאים הפגינו : " אל תיגעו בפנסיה של סבא"סיקור מחאת האוהלים בעולם : " היסטוריה בישראל "
 ביולי 1985 ,  ראש הממשלה דאז שמעון פרס ושר האוצר יצחק מודעי ז"ל ,  עמדו בפני אותה דילמה והתחבטו כיצד לחנוק את האינפלציה שהגיעה בסוף 1984 ל- 445% .  נדרשה חצי שנה ,  והפתרון שנמצא היה  " התוכנית לייצוב המשק "  שיצאה לדרך ביולי 1985 .  התוכנית כללה הסכמים להקפאת שכר ,  הקפאת שער חליפין של השקל והקפאת מחירים כוללת ,  בסיוע תקנות לשעת חירום .
 לצעדים הללו התווסף גם קיצוץ חד בהוצאות הממשלה ,  והתוצאה הייתה בלימה מיידית של האינפלציה .  באותם ימים נולד לראשונה חוק ההסדרים במשק ,  שהיה ה"בייבי "  של פרס ושנועד להעניק כלים לביצוע התוכנית הכלכלית .  לישראל זרמו אז משלחות כלכליות מכל העולם ללמוד על הפלא הכלכלי .  ביולי 1985 האינפלציה החודשית בלבד הייתה 27% ,  וכבר באוגוסט וספטמבר היא צללה ל- 4% לחודש - וכאלה מספרים לא היו בשום כלכלה עולמית .
 אלא שהפעם ,  פרופ' טרכטנברג לא יצטרך נס .  הוא יגבש המלצות מהר מאוד ,  מכיוון שהמשק לא נתון במצב קטסטרופלי כפי שהיה בשנת 1985 .  כמו כן ,  לביבי יש כבר את חוק ההסדרים מוכן לירי ,  וכל שנדרש הוא לטעון מחסנית של סעיפי חוקים .
 ביבי יכול לבצע את השינויים הנדרשים בתוך ארבעה חודשים ,  אם ישתמש בשלושה כלים כבדים העומדים לרשותו .  הכלי הכבד הראשון הוא תקנות לשעת חירום ,  המאפשרות לו לפעול מבלי לקבל כלל את אישור הכנסת כפי שקרה בשנת 1985 .  הכלי הכבד השני הוא הוראות שעה ,  שהם למעשה חוקים המוגבלים לשנה או שנתיים ושניתן להאריכם עם פי הצורך ,  העוברים הליך חקיקה מהיר בהרבה מחוק רגיל .
 הכלי הכבד השלישי והמשמעותי ביותר הוא חוק ההסדרים במשק .  כאן נהנה ביבי מתזמון מצוין ,  מכיוון שעל פי הגדרתו ,  חוק ההסדרים חייב להיות מאושר בכנסת ביחד עם תקציב המדינה .  דיוני התקציב לשנת 2012 ייחלו בכנסת באמצע נובמבר ואמורים להסתיים בליל ה- 31 לדצמבר ,  כשכל החכ"ים טרוטי עיניים ולא יודעים על מה הם מצביעים .  אז יעבור גם חוק ההסדרים עב הכרס ויכלול את כל סעיפי החקיקה שביבי ירצה להעביר לקראת שנת הבחירות הקרבה עליו לטובה ,  בנובמבר 2012 .
 אותו כלי שלישי הינו יתרון אדיר לראש הממשלה  מכיוון שחוק רגיל במדינת ישראל עובר מסלול ייסורים מסורבל ומייגע .  הוא כולל תזכיר שמופץ לעיונם ולהערותיהם של כל השרים ,  דבר שנמשך חודשים .  לאחר מכן ישנם דיונים בוועדת שרים לחקיקה ,  שעד לאישורה עוברים עוד חודשים .  אחר כך ,  בשעה טובה ,מגיע נוסח החוק לכנסת שם הוא מתגלגל בוועדה המתאימה .  עברו עוד כמה חודשים  ועכשיו יש לצלוח שלוש קריאות ,  כאשר במקרים רבים מישהו מצליח לטרפד אותו בדרך .  
במסלול המהיר של חוק ההסדרים הממשלה מקיימת דיון בחוק המוצע ,  משרד האוצר מגבש את הנוסח המוסכם ,  וועדת שרים מיוחדת מאשרת את החוק להצבעה במסגרת חוק ההסדרים - שמאושר ביחד עם תקציב המדינה במהלך מהיר של מספר שעות באישון לילה .
 שימוש נכון בחוק ההסדרים ,  בסיוע ארטילרי נוסף של הוראות שעה ,  ואולי תקנות לשעת חירום ,  יאפשרו לביבי להכריז בשנת 2013 ,  חודשים ספורים לפני הבחירות - שיניתי את מצב מעמד הביניים בישראל .  הורדתי את יוקר המחיה ,  הכנסתי ריפורמות בשוק הדיור ,  ניצחתי את הקרטלים הגדולים ,  מחיר המזון ,  הטיטולים ,  התחבורה הדיור והדלק ירדו ושיפרתי את שכר הרופאים בעשרות אחוזים .  אמן .
 
פרשנות :  כך ימנף נתניהו את המחאה לניצחון בבחירות
יהודה גולן סבור שתזמון המחאה שיחק ליידים של ראש הממשלה ,  וכי על ידי שימוש בכלים הנכונים ניתן יהיה להכריז על הורדת יוקר המחיה בדיוק בזמן - לפני הבחירות הבאות

