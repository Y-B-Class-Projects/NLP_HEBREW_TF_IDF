תוצאות ה-DNA איששו :  הגופה היא של אוסמה בן לאדן
בדיקות ה-DNA שבוצעו לגופה ,  וכן זיהוי שמי של אישה בזירת האירוע - הם אלו שהביאו את האמריקאים לקבוע כי חיסלו את מנהיג  " אל-קאעדה ".  בארה"ב העלו את רמת הכוננות ,  מחשש לנקמה
 ( צילום :  רויטרס ,  עריכת וידאו :  יותם בן-דוד ,  קריינות :  אביב אברמוביץ' ) 
תוצאות ראשוניות של בדיקות ה-DNA שנערכו לגופה שזוהתה כזו של אוסמה בן לאדן ,  איששו כי אכן מדובר במנהיג ארגון אל-קאעדה .  כך אמר הערב  ( שני )  גורם רשמי בפנטגון .  עוד אמר הגורם ,  כי גופתו של בן לאדן זוהתה בזירה על ידי אישה  ככל הנראה רעייתו של הארכי-טרוריסט בעצמו .  עם זאת ,  לצד שביעות הרצון האמריקאית מהפעולה הצבאית המוצלחת ,  בארצות הברית מנסים למזער סיכונים :  שרת ההגנה על המולדת ,  ג'נט נפוליטנו ,  אמרה כי משרדה הכריז על רמת הכוננות הגבוהה ביותר ,  בשל החשש ממעשי נקמה של ארגון  " אל-קאעדה "  על רקע חיסול מנהיגם ,  כנגד מטרות אמריקאיות .  עם זאת ,  נפוליטנו ציינה כי אין בכוונת משרדה לפרסם לפי שעה התראות קונקרטיות לגבי יעדים מסוימים .
 נשיא ארצות הברית ,  ברק אובמה ,  התייחס הערב פעם נוספת לפעולת החיסול המוצלחת .  אובמה פתח את נאומו בטקס הענקת עיטורים לחיילי צבא ארה"ב ,  כשציין כי  " זהו יום טוב למדינה .  ארצות הברית עמדה במחויבותה לוודא כי הצדק ייעשה ".  מוקדם יותר שוחח הנשיא האמריקאי עם ראש הממשלה ,  בנימין נתניהו .  נתניהו בירך את אובמה בשם אזרחי ישראל על הפעולה המוצלחת לחיסולו של בן לאדן ,  וציין בשיחה כי  " פעולה זו שולחת מסר על הנחישות של ארצות הברית להילחם בטרור ".  מלשכת ראש הממשלה נמסר כי אובמה הודה לנתניהו על הברכות והבהיר לו כי ארצות הברית מחויבת ללחימה בטרור .
 בתווך ,  בעולם מוסיפות להצטבר תגובות נלהבות לחיסול .  מזכירת המדינה האמריקאית ,  הילרי קלינטון ,  אמרה כי חיסולו של בן לאדן היה תוצאה של עבודה קשה ,  ארוכה ומאומצת ,  וכמו כן פרי של שיתוף פעולה נרחב עם גורמי המודיעין הפקיסטני ,  להם היא הודתה על הסיוע הרב במבצע .  קלינטון הדגישה כי מותו של בן לאדן אינו מהווה את סיום המלחמה בטרור ,  וכי ארצות הברית תמשיך להילחם בכל מי שמאיים עליה ועל אזרחיה .  מזכ"ל האו"ם ,  באן קי-מון ,  בירך אף הוא על חיסולו של הארכי-טרוריסט .  באן אמר כי  " מותו של בן לאדן הוא בבחינת קו פרשת המים במאבק העולמי בטרור ". 
הבוקר הודיע נשיא ארצות הברית ,  ברק אובמה ,  כי המבוקש מספר אחת בעשור האחרון חוסל אמש על ידי כוחות אמריקאיים במחבואו בפקיסטן .  אובמה ציין כי על אף שהמאבק בטרור ובאל-קאעדה יימשך , " משפחות הקורבנות ממתקפות הטרור של בן לאדן יכולות להתנחם בכך שהצדק נעשה ". 

תוצאות ה-DNA איששו :  הגופה היא של אוסמה בן לאדן
בדיקות ה-DNA שבוצעו לגופה ,  וכן זיהוי שמי של אישה בזירת האירוע - הם אלו שהביאו את האמריקאים לקבוע כי חיסלו את מנהיג  " אל-קאעדה ".  בארה"ב העלו את רמת הכוננות ,  מחשש לנקמה

