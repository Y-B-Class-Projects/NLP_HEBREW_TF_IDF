נתניהו :  הבחירות יוקדמו , " טובת המדינה מחייבת "
 ראש הממשלה הכריז כי לנוכח  " הטלטלות האחרונות ,  הביטחוניות והכלכליות ",  האינטרס הלאומי הוא מערכת בחירות קצרה בת 3 חודשים . " הגעתי למסקנה שלא ניתן להעביר תקציב אחראי "
" בעת הזו ,  מול הטלטלות הביטחוניות והכלכליות ,  חובתי לשים את האינטרס הלאומי מעל הכל  וזה מחייב הליכה לבחירות עכשיו ,  מהר ככל האפשר ".  כך הסביר הערב  ( שלישי )  ראש הממשלה את הקדמת הבחירות ,  עליה הכריז בהודעה שמסר מלשכתו שבירושלים .  בדבריו הדגיש נתניהו את רצונו במערכת בחירות קצרה ,  בת שלושה חודשים ולא במערכת בחירות ארוכה שעלולה לפגוע בכלכלה .
" סיימתי הערב התייעצויות עם ראשי הקואליציה והגעתי למסקנה שלא ניתן להעביר תקציב אחראי ",  תיאר ראש הממשלה את האירועים שקדמו להחלטתו . 
" בעוד חודשים אחדים נסיים את השנה הרביעית לכהונת הממשלה היציבה זה עשרות שנים ",  אמר נתניהו בפתח דבריו . " היציבות הזו עזרה לנו להשיג את שני היעדים העיקריים שהבטחנו לאזרחי ישראל ;  ראשית ,  חיזקנו את הביטחון בתקופה בה מתחוללת במזרח התיכון טלטלה קשה ומסוכנת ,  ושנית ,  חיזקנו את הכלכלה וזאת תוך טלטלה נוספת - משבר כלכלי עולמי מתמשך ,  שהביא לקריסת כלכלות באירופה ולאבטלה המונית ".  לדבריו , " כדי להתמודד עם האתגרים השקענו משאבים גדולים בחיזוק עוצמת צה"ל ,  כמו בכיפת ברזל ובבניית הגדר בגבול מצרים ". 
ראש הממשלה המשיך בתיאור פועלו בקדנציה הנוכחית ,  כשהוסיף כי בהיבט הכלכלי  " ייצרנו מספר שיא של 330 אלף מקומות עבודה ,  הוספנו השקעה בחינוך ,  בתשתיות ובתעשייה ".   
" ישנם אתגרים נוספים לפנינו ;  להבטיח שלאירן לא תהיה פצצת גרעין ,  להגן על גבולותינו מטרור ומהסתננות ,  לשמור על השלום עם שכנינו ולשמור על האינטרסים שלנו במשא ומתן לשלום ".  עוד אמר : " לא אתן להגיע להידרדרות שאירעה במדינות אירופה .  כל זה מצריך תקציב אחראי עם ראייה ארוכת טווח .
" אני מודה לאזרחי ישראל על הזכות הגדולה שניתנה לי לשרת אתכם כראש הממשלה ואני מבקש לקבל מהעם מנדט מחודש להמשיך להנהיג את מדינת ישראל ",  סיכם נתניהו .  
בתגובה להודעתו הצפויה של ראש הממשלה ,  הציעה הערב יו"ר מפלגת העבודה ,  שלי יחימוביץ' ,  את 29 בינואר כמועד לבחירות לכנסת .  בהודעה מטעמה ,  מסרה יחימוביץ' כי זהו התאריך המוקדם ביותר שיאפשר היערכות תקינה של המפלגות : " בפועל ,  המדינה במערכת בחירות כבר חצי שנה ,  וזהו מצב לא בריא ולא יציב שיש להביאו לידי סיום במהרה .  על הציבור לזכור כי נתניהו הולך לבחירות כדי להעביר מיד אחריהן תקציב אכזרי וקשה שיגרום לפגיעה בחייו של כמעט כל אזרח במדינה ,  למעט בעשירים ביותר ". 
ח"כ יואל חסון מקדימה טען הערב כי הודעת ראש הממשלה הערב היא  " האות לסוף שלטונו של נתניהו ",  בעוד יו"ר מרצ זהבה גלאון הוסיפה כי  " נתניהו החליט סוף סוף לגאול את אזרחי ישראל ממרותו אחרי ארבע שנים גרועות לישראל .  ראש הממשלה מקדים את הבחירות כדי להימלט מלהגיש לציבור את החשבון על השעבוד המופקר של כל משאבי המדינה למתנחלים ,  לחרדים ולבעלי ההון באריזה של תקציב גזירות ".  

נתניהו :  הבחירות יוקדמו , " טובת המדינה מחייבת "
 ראש הממשלה הכריז כי לנוכח  " הטלטלות האחרונות ,  הביטחוניות והכלכליות ",  האינטרס הלאומי הוא מערכת בחירות קצרה בת 3 חודשים . " הגעתי למסקנה שלא ניתן להעביר תקציב אחראי "
 
