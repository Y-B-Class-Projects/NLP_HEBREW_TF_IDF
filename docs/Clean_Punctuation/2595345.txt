נתניהו : " חמאס קורא להשמדת ישראל  והעולם שותק "
 ראש הממשלה ,  בנימין נתניהו ,  תקף היום  ( שני )  את הקהילה הבינלאומית מפגש השנתי שקיים עם נציגי התקשורת הזרה בישראל . " בסוף השבוע ראשי החמאס קראו בגלוי להשמדת ישראל ",  אמר נתניהו . " איפה היה הזעם ?  איפה הייתה החלטת האו"ם ?  איפה היה אבו-מאזן ?  למה דיפלומטים פלסטינים לא זומנו לבירות אירופיות כדי לשאול מדוע יו"ר הרשות הפלסטינית לא רק שלא גינה זאת ,  אלא אנשיו דיברו על הכוונה להתאחד עם חמאס ?  ".  לדברי נתניהו , " הייתה רק שתיקה מחרישת אזניים ואנו לא יכולים לקבל זאת .  לא נוכל לקבל שכאשר ישראל בונה בתים בבירה ההיסטורית שלנו ,  לקהילה הבינלאומית אין בעיה להשמיע קול ,  אבל כשמנהיגי הפלסטינים קוראים בפומבי להשמדת מדינת ישראל - העולם שותק ".  נתניהו הדגיש כי  " ישראל לא תשתוק .  נאמר את האמת ,  ונגן על זכויותינו כנגד אלה שרוצים להכחיש את העבר שלנו ולמחוק את העתיד שלנו ".  

נתניהו : " חמאס קורא להשמדת ישראל  והעולם שותק "
 nan
