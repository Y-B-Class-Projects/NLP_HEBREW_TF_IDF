אחרי ביטול ביקור רה"מ ,  קייב עונה לישראל : " המשבר במזה"ת עמוק ביותר "
 עקב ביטול ביקורו של ראש הממשלה האוקראיני בישראל הגיבה בחריפות המשלחת האוקראינית לאו"ם על תמיכתה בהחלטה נגד ההתנחלויות במועצת הביטחון .  ליברמן על כינוס ועידת השלום הצרפתית : " משפט דרייפוס מודרני וכל ישראל על ספסל הנאשמים "
 לאחר שראש הממשלה בנימין נתניהו ביטל שלשום  ( שבת )  את ביקורו של מקבילו האוקראיני בעקבות תמיכת המדינה בהחלטת האו"ם נגד ההתנחלויות ,  פרסמה משלחת אוקראינה לאו"ם הודעה המסבירה את תמיכתה בהחלטה . " החיפוש אחר פתרון לסכסוך נמצא כעת במשבר העמוק ביותר בהיסטוריה ",  נמסר בהודעה . " חוסר הסיכויים להחייאת תהליך השלום בין ישראל לפלסטין הוביל להסלמה של המצב הביטחוני בישראל ובגדה המערבית על בסיס יומיומי .  ברקע זה ,  פעילות ההתנחלויות חסרת התקדים של ישראל בשטחים הפלסטיניים אינה עוזרת להתמודד עם האלימות ",  אמרו הדיפלומטים .  
בהודעה ציינה המשלחת כי ההחלטה שאושרה לבסוף הייתה מקלה יותר עם ישראל וכללה גם התייחסויות לטרור הפלסטיני . " הקריאה לישראל לחדול מפעילות ההתנחלויות כתנאי הכרחי ליישוב הסכסוך כחלק מפתרון שתי המדינות אינו חדש ",  מסרו . " כל הצדדים  ( גם הפלסטינים !  )  קוראים למאמצים כדי להשיג שלום וביטחון במזרח התיכון ".  
המשלחת קשרה בין הכיבוש הרוסי את חצי האי קרים לבין הכיבוש הישראלי בשטחים .  עבור אוקראינה ,  הימנעות או התנגדות להחלטה הקוראת להפסקת הפעולות הלא חוקיות בשטחים ,  שתחת החוק הבינלאומי נחשבים לשטחים כבושים ,  עומדת בניגוד למאבק בחזית הדיפלומטית נגד כיבוש חצי האי קרים ואזורי דונייצק ולוהנסק על ידי רוסיה .
 לקריאה נוספת:אחרי החלטת האו"ם :  יש עתיד דורשת לזמן את נתניהו לוועדת חוץ וביטחוןמחכים לטראמפ :  כל הצעות החוק של הימין לסיפוח יהודה ושומרוןנזיפה בשגרירים והקפאת ביקורים :  התגובה הישראלית להחלטת האו"ם  
" מדובר בסוגיות מדיניות ,  שבעניינן העמדות לא יכולות להשתנות בהתאם למצב הפוליטי .  ישנם אינטרסים לאומיים שלא תואמים לעתים את האינטרסים של שותפותינו ,  במיוחד ישראל .  בגלל אינטרסים אלה ,  לא נוכל להימנע או להתנגד ",  נמסר .
 במשרד החוץ האוקראיני אמרו אמש כי במרוצת השנים אוקראינה הייתה עקבית בעמדתה בנוגע לסכסוך הישראלי-פלסטינית . " אנחנו תומכים בפתרון שתי מדינות עצמאיות שחיות בשלום זו לצד זו .  יישוב הפתרון צריך להיעשות רק דרך אמצעים שלווים .  עם זאת ,  אנחנו מדגישים את הצורך בשיחות משא ומתן בין הצדדים ",  נמסר . " טקסט ההחלטה מאוזן .  הוא קורא לנקיטת צעדים לפתרון משני הצדדים - ישראל צריכה להפסיק את בניית ההתנחלויות בעוד הרשות הפלסטינית צריכה לנקוט צעדים יעילים נגד הטרור ".  
בשבת הורה ראש הממשלה נתניהו לבטל את ביקורו של ראש ממשלת אוקראינה ,  ולודימיר גרויסמן ,  בישראל ,  במחאה על תמיכתה של מדינתו בהצעת ההחלטה נגד ההתנחלויות שהתקבלה אתמול במועצת הביטחון של האו"ם .  גרויסמן ,  ראש הממשלה היהודי של אוקראינה שנבחר לתפקידו באפריל האחרון ,  היה אמור להגיע לישראל ביום רביעי .  
ביטול הביקור היה אחד משורת צעדים שנקטה הממשלה בעקבות ההחלטה 2334 שהתקבלה ביום שישי במועצת הביטחון של האו"ם ,  בתמיכת כל חברות המועצה .  ארצות הברית אמנם נמנעה בהצבעה ,  אך באופן חריג לא הטילה וטו עליה .  
שר הביטחון אביגדור ליברמן התייחס הבוקר בישיבת סיעת ישראל ביתנו להחלטה באו"ם ,  שבה תמכה בין היתר צרפת ,  וכן לוועידת השלום הצרפתית . " ההחלטה במועצת הביטחון היא החלטה מיותרת ,  לא הוגנת ופוגעת בכל סיכוי להגיע להידברות עם הצד השני ".  הוא סיפר כי ההמשך הצפוי מדאיג אותו יותר . " ב-15 בינואר מתכנסת ועידה למציאת פתרון לסכסוך ישראלי-פלסטיני בפריז ,  רק ארבעה ימים לפני תום הקדנציה האמריקני וגם כשממשלת צרפת הולכת תיכף לבחירות ".  
הוא אמר כי זו ועידה שכל תפקידה לפגוע בביטחונה של מדינת ישראל ובשמה הטוב וזה משפט נגד ישראל . " הייתי מרחיק לכת ואומר שלפי ההכנות שההצהרות שייצאו משם הם לא רק משפט נגד ישראל אלא משפט דרייפוס במהדורה המודרנית ,  רק עם הבדל אחד ,  במקום יהודי אחד על ספסל הנאשמים ,  יהיו כל עם ישראל ".   
" תסתכלו על כל ההצבעות של צרפת במוסדות הבינלאומיים בשנה האחרונה ,  כשאני לוקח את כולן ,  זה מאוד מסתדר .  ברור מה הכיוון והמטרה של הוועידה הזו .  מצטער שזה מוסיף לאווירה הקשה שקיימת גם ככה נגד יהודים בצרפת ".  ליברמן קרא ליהודי צרפת לעזוב את המדינה . " זו לא המדינה והאדמה שלכם ,  עזבו את צרפת ובואו לישראל ,  זו תשובה היחידה שאפשר לתת למזימה הזו ". 
הוא נשאל על נזיפות השגרירים שהצביעו נגד ישראל והנתק שמוביל נתניהו מהמדינות האלה . " זו תגובה נכונה ",  אמר ליברמן . " אי אפשר לעבור על סדר היום על מהלך חד-צדדי .  גם במוסדות האו"ם צריך לבחון מחדש את כל היחס שלנו .  לא רואה סיבה שישראל צריכה להיות חברה במועצה לזכויות האדם ,  70% מהחלטותיה נגד ישראל .  זו הייתה חציית קו אדום ,  כשאתה מדבר על ניו זילנד וסנגל ,  הייתי מצפה שיתאמו איתנו מהלך כזה ,  ולא מהיום למחר ".  

אחרי ביטול ביקור רה"מ ,  קייב עונה לישראל : " המשבר במזה"ת עמוק ביותר "
 עקב ביטול ביקורו של ראש הממשלה האוקראיני בישראל הגיבה בחריפות המשלחת האוקראינית לאו"ם על תמיכתה בהחלטה נגד ההתנחלויות במועצת הביטחון .  ליברמן על כינוס ועידת השלום הצרפתית : " משפט דרייפוס מודרני וכל ישראל על ספסל הנאשמים "
 
