נתניהו :  לא אציע מחוות לאבו-מאזן בתמורה לפגישה
ראש הממשלה ביטל הדיווחים שישחרר אסירים ביטחוניים ויעביר כלי נשק לרשות ,  בתמורה לפגישה עם אבו מאזן .  בהתייחסו לביקור הצפוי של יו"ר הרשות בטהרן אמר : " זה לא מחזק השלום "
 ראש הממשלה ,  בנימין נתניהו ,  התייחס היום  ( שני )  בביטול לדיווחים לפיהם בכוונתו לעשות מחוות כלפי הרשות הפלסטינית ,  שמטרתם לקדם פגישה עם אבו מאזן .  בין היתר ,  דווח כי בכוונתו לשחרר אסירים ולהעביר לרשות הפלסטינית אמצעי לחימה ".  בדבריו ,  התייחס נתניהו גם לדיווחים על נסיעתו של יו"ר הרשות לכנס המדינות הבלתי-מזדהות שייערך בטהרן בסוף חודש אוגוסט ,  ביקורו הראשון של אבו מאזן באירן כיו"ר הרשות ,  ואמר כי  " נסיעה לטהרן אינה מקום שנוסעים אליו כדי לחזק את השלום ?  .
 הכנס בטהרן :  בישראל מתרגשים בעיקר מהודו ,  לא מאבו מאזן  
" אני לא מתכוון להציע מחוות חד-צדדיות ",  אמר נתניהו , " בטח לא בתמורה לאיזו פגישה ".  עם זאת ,  ציין נתניהו כי הוא  " אכן "  מעוניין לחדש את תהליך השלום . " זה תמיד עומד לפנינו .  אני מקווה שאבו מאזן לא יחמיץ את ההזדמנות .  זה לא לטובת איש ".  
על רקע הדיווחים לפיהם נתניהו הביע נכונות לשחרור אסירי פתח שנשפטו לפני הסכמי אוסלו ,  שר האסירים הפלסטיני אמר היום כי אבו מאזן ידחה כל הצעה ישראלית לשחרר באופן סלקטיבי מספר מוגדר של אסירים ותיקים .  לדברי השר ,  עיסא קראקע , " אבו מאזן נחוש לשחרר את כל האסירים הפלסטינים שנעצרו לפני הסכם אוסלו ב-4 במאי 1994 .  זאת ,  בהתאם להסכם שארם א-שייח' שנחתם ב-1999 ,  שקבע שישראל תשחרר את כל האסירים שנעצרו לפני הקמת הרשות הפלסטינית ". 
קראקע הבהיר כי שחרור האסירים שנעצרו לפני הסכם אוסלו הוא התחייבות פוליטית ,  לפני כל פגישה עם הצד הישראלי . " אבו מאזן דורש מישראל למלא אחר ההתחייבות שנתן אולמרט לשחרור האסירים .  הסיכום הזה נדחה עד שחרורו של גלעד שליט ,  אך למרות זאת ישראל לא מילאה את חלקה בהסכם ",  אמר .  עוד הוסיף השר כי אבו מאזן מתנגד לגרש לחו"ל את האסירים שישוחררו ,  ומתעקש לשחררם לבתיהם .  כמו כן ,  דורשים הפלסטינים העברה של אמצעי לחימה למנגנוני הביטחון לרשות הפלסטינית .  
תנאים אלה הועלו במסגרת הפגישות שקיימו שליח רה"מ ,  יצחק מולכו ,  והממונה הפלסטיני על המו"מ ,  סאיב עריקאת ,  במפגשים שנועדו להכשיר את הקרקע לקראת פגישה בין נתניהו ואבו מאזן ,  ולחידוש המגעים בין הצדדים .  בשבוע הבא ,  צפויה שרת החוץ האמריקנית ,  הילרי קלינטון ,  לבוא לישראל ולרשות הפלסטיני ,  כדי ללחוץ על שני הצדדים לחדש את המשא-ומתן המדיני .
 מדוע נדחתה פגישתם של שאול מופז ואבו מאזן ? 
לפניות לכתבים:tal_sh@walla.net.ilnir_yah@walla.com 

נתניהו :  לא אציע מחוות לאבו-מאזן בתמורה לפגישה
ראש הממשלה ביטל הדיווחים שישחרר אסירים ביטחוניים ויעביר כלי נשק לרשות ,  בתמורה לפגישה עם אבו מאזן .  בהתייחסו לביקור הצפוי של יו"ר הרשות בטהרן אמר : " זה לא מחזק השלום "
 
