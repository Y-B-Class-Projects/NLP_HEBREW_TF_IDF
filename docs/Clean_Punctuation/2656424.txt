נתניהו : " נשב באוהל המשא ומתן עד שייצא עשן לבן "
 יממה לאחר עזיבת קרי ,  ראש הממשלה נתניהו הצהיר : " אנו רוצים שלום ,  חייבים לחתור לסיום הסכסוך ".  השרה לבני הזהירה : " ללא התקדמות מדינית ,  החרם הכלכלי לא ייעצר בהתנחלויות "
 ראש הממשלה בנימין נתניהו ממשיך לדבר שלום :  יממה לאחר ששר החוץ האמריקני ג'ון קרי עזב את האזור בלי שהצליח לכנס פסגה מדינית משותפת לישראל ולרשת הפלסטינית ,  אמר היום  ( שני )  נתניהו : " אני מוכן לשבת למשא ומתן עם הפלסטינים עד שייצא עשן לבן ".  ראש הממשלה אמר את הדברים בפתח פגישתו עם ראש ממשלת איטליה ,  אנריקו לטה ,  שהגיע לביקור רשמי בישראל . 
" אנחנו חייבים להיכנס לאוהל המשא ומתן ",  אמר נתניהו ברמיזה לדברים שאמר בשבוע שעבר ,  לפיהם אילו שר החוץ האמריקני קרי היה מציב אוהל בין ירושלים לרמאללה ,  הוא היה שוהה בו יחד עם אבו מאזן עד שהיו מגבשים הסכם . " אנו רוצים שלום ,  ורוצים לפתוח במשא ומתן לשלום בהקדם האפשרי ללא כל מכשולים כדי לחתור לסיום הסכסוך ",  אמר נתניהו .  
במקביל ,  שרת המשפטים ציפי לבני ,  הממונה על המשא ומתן עם הפלסטינים ,  הזהירה היום מכך שללא התקדמות מדינית ,  צפוי להתרחב החרם הכלכלי על מדינת ישראל באירופה .  לבני נשאה דברים בכנס לשכת רואי החשבון באילת ,  והתייחסה לאיום הכלכלי שנשקף מהקיפאון המדיני : " כפי שהצעירים בישראל מדברים על כלכלה אידיאולוגית ,  כך גם באירופה - ואירופה מחרימה מוצרים .  זה מתחיל במוצרים מההתנחלויות אבל הבעיה שלהם היא עם ישראל ,  שנתפסת כמדינה קולוניאליסטית .  לכן זה לא ייעצר בהתנחלויות ,  אלא בישראל כולה ",  אמרה לבני .  
לבני התייחסה גם ליחסים עם ארה"ב ואמרה : " האמריקנים מקבלים את טיעוני הביטחון שלנו ,  אבל הם לא מבינים מה הקשר בין הביטחון לבין עוד מאחז ועוד בית על גבעה שלא תהיה בישראל ".  לבני אמרה כי לשר החוץ האמריקני ג'ון קרי  " מגיעה תודה ענקית "  על המאמצים הרבים שהוא משקיע בקידום המשא ומתן הישראלי-פלסטיני . " אכפת לו ממה שקורה כאן ,  יש עוד מקומות בוערים בעולם והוא עושה מאמצים עליונים להיות כאן .  אנחנו צריכים לעזור לו ".  לבני שלחה גם מסר ברור לאגף הימני בממשלה ואמרה : " יש כאלה שנושמים לרווחה שהוא נסע ,  כאילו הכל נגמר .  רבותיי ,  אנחנו נשארים כאן עם הבעיה ונמשיך לעשות מאמצים לפתור אותה ".  

נתניהו : " נשב באוהל המשא ומתן עד שייצא עשן לבן "
 יממה לאחר עזיבת קרי ,  ראש הממשלה נתניהו הצהיר : " אנו רוצים שלום ,  חייבים לחתור לסיום הסכסוך ".  השרה לבני הזהירה : " ללא התקדמות מדינית ,  החרם הכלכלי לא ייעצר בהתנחלויות "
 
