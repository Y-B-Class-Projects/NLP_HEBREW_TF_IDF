לנתניהו אסור להחמיץ הזדמנות היסטורית
הסוגיות ברורות ,  התוצאה ידועה מראש .  אורי סביר חושב שמבחן המנהיגות הוא שיכריע אם יהיה כאן שלום ,  או לא
המשא ומתן הישיר בין ישראל לרשות הפלסטינית ,  שיתחיל ביום חמישי בוושינגטון ,  הוא המפתח להכרעה האסטרטגית של הממשלה שלנו ושל המנהיגות הפלסטינית להסדר שלום .  באשר לפלסטינים ,  יש להם עניין בהסכם כי עבורם זו תהיה הדרך היחידה לממש את המאווים הלאומיים שלהם ולהקים מדינה פלסטינית בתמיכת ארצות הברית .  באשר לנו ,  זוהי הזדמנות היסטורית לקבוע גבולות קבע למדינה ,  להבטיח את האינטרסים הביטחוניים החיוניים שלנו ולהדק את התיאום עם ממשל אובמה בכל ההקשרים המזרח תיכוניים ובהקשר האירני .
 האינטרסים ידועים ,  תוצאת המשא ומתן ,  גם אם יהיה ממושך ,  פחות או יותר ידועה ודומה למתווה קלינטון .  קרי ,  גבולות קבע על בסיס קווי 67' עם תיקוני גבול וחילופי שטחים ,  כדי לאפשר להשאיר את גושי התיישבות בריבונות ישראלית .  לאחר חילופי השטחים ,  המדינה הפלסטינית תהיה דומה בהיקפה להיקף השטח של הגדה המערבית ועזה .  
בו זמנית ,  על ישראל להבטיח שהמדינה הפלסטינית תישאר מפורזת ולא תתאפשר הברחת אמצעי לחימה ,  זאת על-ידי סידורי ביטחון משותפים ועל-ידי מאבק קולקטיבי בטרור .  בהקשר זה יש לבחון אפשרות של נוכחות בין-לאומית כגון כוחות נאט"ו שיוצבו במעברי הירדן ונוכחות ישראלית זמנית בבקעה .
 ירושלים תהיה בירת שתי המדינות ותחולק דמוגרפית ודתית ,  כך נוכל לשמר את הזיקה היהודית לעיר ולשמר את הריבונות על בירתנו ,  ירושלים תוכר כעיר בינלאומית .  
זכות השיבה של הפליטים תהיה למדינה הפלסטינית החדשה ולא לישראל הריבונית .  מלבד אולי מספר סמלי של פליטים ,  בכפוף לחוק הישראלי .  בנוסף ,  יקום מנגנון פיצויים בינלאומי עבור פליטים שלא ישובו למדינה הפלסטינית .  
בתחום היחסים הבילטראליים יתקיימו יחסים דיפלומטיים מלאים ,  מסחריים ,  תרבותיים ,  קונסולריים ויתקיים שיתוף פעולה חברתי וכלכלי כולל ,  בנושא תשתיות ומים בחברה האזרחית .  יישום כל ההסכם ייקח מספר שנים .
 היות והאינטרסים המשותפים בין ישראל והפלסטינים ברורים והמתווה הריאלי לפיתרון קיים ,  פחות או יותר ,  המבחן טמון ביכולת של כל צד להתגבר על האופוזיציה הפנימית .  בהקשר הפלסטיני ,  הבעיה היא החמאס וכאן הודיע המנהיגות הפלסטינית כי תנהיג הסכם ומשאל עם .  בהקשר הישראלי ,  הבעיה של נתניהו טמונה ביציבות הקואליציה ,  יש לנתניהו שתי דרכים להתגבר על כך ,  האחת היא צירוף קדימה לממשלה והשנייה היא הבטחת משאל עם גם אצלנו לאחר ההסכם .  
מכאן ,  שבסופו של דבר מבחן המשא ומתן הוא מבחן מנהיגות .  עבור ישראל זוהי שעת כושר ייחודית ללכת בדרך הערכית ולשים סוף לכיבוש ,  לרכוש לגיטימציה בינלאומית תוך בניית יחסים הדוקים עם אובמה וממשלו ובכך להחליש את הציר הפונדמנטליסטי קיצוני של טהרן ,  דמשק ,  בירות ועזה .  אם נתניהו יעזור עוז וישים את יהוו על האינטרס הלאומי ולא על האינטרס הקואליציוני הוא יוכל לעשות את המעשה ההיסטורי שהוא גורס כי יעשה .   אני אינני נמנע עם תומכיו אך בהחלט רוצה לתת לו קרדיט כי הוא אכן מסוגל להגיע להסדר ,  בתקווה גדולה שהוא אכן רוצה .  גם הוא יודע כי האלטרנטיבה להסדר מסוכנת לישראל ועלולה לגרום להסלמה צבאית באזור כולו ,  כך שעל כולנו משמאל ומימין לאחל לו הצלחה .  
  הכותב מכהן כנשיא מרכז פרס לשלום .  לשעבר מנכ"ל משרד החוץ ומתאם שיחות השלום והנושא והנותן הראשי מול המשלחות הפלסטינית והסורית במו"מ לשלום מטעם ממשלת רבין-פרס .
 
לנתניהו אסור להחמיץ הזדמנות היסטורית
הסוגיות ברורות ,  התוצאה ידועה מראש .  אורי סביר חושב שמבחן המנהיגות הוא שיכריע אם יהיה כאן שלום ,  או לא

