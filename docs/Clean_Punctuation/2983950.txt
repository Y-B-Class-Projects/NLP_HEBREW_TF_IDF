הממשלה אישרה :  כחלון קיבל את משרד הכלכלה ,  אלקין בהגנת הסביבה
במסגרת הסכם סבב התיקים בין הליכוד לכולנו מונה השר זאב אלקין לשר להגנת הסביבה ,  בנוסף לתיק ירושלים שבו הוא מחזיק .  במקביל ,  סמכויות לשכת הפרסום הממשלתית יועברו מידי משרד התקשורת לידי משרד התרבות
הממשלה אישרה היום  ( ראשון )  את מינויו של שר האוצר משה כחלון לשר הכלכלה ,  ואת מינויו של השר זאב אלקין לשר להגנת הסביבה ,  בנוסף לתיק ירושלים אותו הוא מחזיק כיום .  זאת ,  בהתאם להסכם בין ראש הממשלה ,  בנימין נתניהו ,  ליו"ר כולנו כחלון ,  על חילופי תיקים בין הליכוד לכולנו .  במקביל ,  אושר כי תחום התעסוקה יעבור מאחריות משרד הכלכלה לאחריות שר הרווחה חיים כץ .
 במקביל ,  שרי הממשלה גילו הבוקר להפתעתם הצעת החלטה המעבירה את סמכויות לשכת הפרסום הממשלתית מידי משרד התקשורת ,  בראשו עומד ראש הממשלה ,  לידי משרד התרבות והספורט ,  בראשו עומדת השרה מירי רגב ,  הנחשבת לאחת השרות המקורבות לנתניהו בימים אלה .  השרה לשוויון חברתי ,  גילה גמליאל ,  הביעה את התנגדותה לדרך הבאת ההחלטה והצביעה נגד .
 עוד בוואלה !  NEWS:ח"כ ביטן יוזם חקיקה לסגירת תאגיד השידור : " יחסוך כסף למשלם המסים"היום :  מפלגת העבודה תצביע על מועד הפריימריז לתפקיד היו"רעריפת הראש תידחה ?  יריית הפתיחה של המאבק בין הרצוג למתנגדיו 
מקור הרוטציה בסיכום בין נתניהו לכחלון ממאי האחרון .  לאחר צירופה של ישראל ביתנו לקואליציה והתפטרותו של השר להגנת הסביבה אבי גבאי ,  דרש כחלון לשדרג את חבילת התיקים שבידי מפלגתו ,  וסוכם כי בסוף כנס הקיץ של הכנסת תקבל כולנו לידיה את תיק הכלכלה ,  ותיק הגנת הסביבה יעבור לליכוד .  כחלון תכנן להעביר את שר השיכון ,  יואב גלנט ,  למשרד הכלכלה ולמנות את אחד ממקורביו במקומו .  
ואולם ,  לנוכח מתחים ידועים בין יו"ר כולנו למספר 2 במפלגתו ,  באופוזיציה ציירו את המהלך כהדחה של גלנט ;  כחלון ,  בתגובה ,  הדגיש כי ההחלטה נמצאת בידיו של גלנט בלבד ,  כך שבסופו של דבר האחרון סירב להצעתו וצפוי להישאר במשרד השיכון ,  מתוך נימוק שהוא מעוניין לשמור על רציפות העבודה במשרד .  שר האוצר החליט שלא למנות אף אחד מחברי הכנסת במפלגתו למשרד הכלכלה ,  אלא להחזיק את התיק בידיו .  
בתוך כך ,  עמותת  " ירוק עכשיו "  שעתרה לבג"ץ נגד מינוי כחלון לשר להגנת הסביבה הודיעה כי היא מושכת את עתירה עם מינוי אלקין לתפקיד . " אנו מברכים את השר אלקין עם כניסתו לתפקיד אשר עוצרת את המציאות שנוצרה ,  בה נוהל התיק תוך ניגוד אינטרסים ",  מסרה העמותה . 
" המשרד להגנת הסביבה הוא קול ייחודי ויחידי בממשלה שתפקידו לדבר בשמם של השטחים הפתוחים ,  בתי הגידול ,  הנחלים ,  בעלי החיים והטבע במדינת ישראל .  אנו בטוחים כי השר אלקין יפעל להביא את הקול הייחודי לכל בית בישראל ויחזיר את המשרד למקום החשוב בו היה ויפעל להמשך הגנה על הסביבה ללא גבולות ",  הוסיפו .
 בהכנת הכתבה השתתפה עדי חשמונאי 

הממשלה אישרה :  כחלון קיבל את משרד הכלכלה ,  אלקין בהגנת הסביבה
במסגרת הסכם סבב התיקים בין הליכוד לכולנו מונה השר זאב אלקין לשר להגנת הסביבה ,  בנוסף לתיק ירושלים שבו הוא מחזיק .  במקביל ,  סמכויות לשכת הפרסום הממשלתית יועברו מידי משרד התקשורת לידי משרד התרבות

