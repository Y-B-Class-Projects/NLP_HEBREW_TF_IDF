נתניהו במרכול בפריז : " להילחם בטרור ,  גם כשהוא מופנה כלפי יהודים "
 יום לאחר שהשתתף בעצרת ההזדהות עם קורבנות הטרור בצרפת ,  הגיע ראש הממשלה ל"היפר כשר ",  שבו נרצחו ארבעה יהודים . " קו ישר מוביל בין ההתקפות של האיסלאם הקיצוני ברחבי העולם להתקפה שהייתה פה "
 ראש הממשלה בנימין נתניהו ביקר היום  ( שני )  בצהריים ב"היפר כשר ",  המרכול היהודי בשכונת ואנסן שבפריז ,  בו אירע הפיגוע ביום שישי .  זאת ,  יום לאחר שהשתתף בעצרת לזכר קורבנות מתקפות הטרור בעיר .  לנתניהו התלוו נציגים של הקהילה היהודית בפריז .  
בין היתר ,  פגש נתניהו את סלין ,  שהייתה בין 19 בני הערובה במקום .  היא סיפרה לראש הממשלה על שאירע במהלך הפיגוע בו השתלט המחבל אמדי קוליבאלי על המרכול והרג את יואב חטאב ,  בן 21 ,  פיליפ ברהאם ,  בן 40 ,  יוהאן כהן ,  בן 22 ,  ופרנסואה-מישל סעדה ,  בן 60 .
 בסיום הביקור אמר נתניהו : " קו ישר מוביל בין ההתקפות של האיסלאם הקיצוני ברחבי העולם להתקפה שהייתה פה ,  בהיפר מרקט הכשר כאן בלב פריז .  אני מצפה מכל המנהיגים ,  שצעדנו יחד עמם ברחובות פריז ,  שיילחמו בטרור באשר הוא ,  גם כשהוא מופנה כלפי ישראל ויהודים .  במידה שהדבר תלוי בי ,  אני תמיד אדאג לכך שישראל תצעד בשורה הראשונה של המדינות בכל מה שקשור לביטחונה ולעתידה ". 
הפיגוע במרכול היהודי בפריז - לקריאה נוספת:הגיבור שהציל את בני הערובה : " אמרתי להם להירגע"פורסמו שמות ההרוגים במרכול היהודי : " נרצחו ללא רחמים"בקור מקפיא :  נחשפו תמונות בני הערובה במקרר המרכול בפריז 
היום נחשפו תמונות של כמה מבני הערובה במרכול הכשר בעודם מסתתרים מפני החמוש במקרר של הסופרמרקט .  המגזין הצרפתי  " פארי מאץ "  פרסם תמונות של ארבעה בני ערובה ממקום מחבואם ,  שם הסתתרו קרוב לחמש שעות .  באחת מהן הם נראים ישובים על קרטון בחדר הקירור ,  בעוד שאחת אוחזת תינוק ומגוננת עליו ,  כשהטמפרטורה במקום היא שלוש מעלות מתחת לאפס .  בתמונה אחרת נראית אחת הנשים שולחת הודעת טקסט לבני משפחתה ולחבריה .
 קלי פרץ ,  דודתה של שרה ,  שצולמה בחדר הקירור עם בנה ,  סיפרה לוואלה !  חדשות כי קרובת משפחתה עברה טראומה וניצלה רק בנס . " רק עכשיו אנחנו מתחילים להבין את גודל האירוע ",  אמרה פרץ ,  שמתגוררת בישראל . " התחושות קשות .  הן היו פשוט בסכנת חיים .  בלהט הקרב אתה לא חושב על הדברים ,  אבל עכשיו בדיעבד היא מבינה כי היא ובנה יכלו למות .  הם התחבאו בחדר קירור ,  זה פחד אלוהים מה שהיה שם ".  

נתניהו במרכול בפריז : " להילחם בטרור ,  גם כשהוא מופנה כלפי יהודים "
 יום לאחר שהשתתף בעצרת ההזדהות עם קורבנות הטרור בצרפת ,  הגיע ראש הממשלה ל"היפר כשר ",  שבו נרצחו ארבעה יהודים . " קו ישר מוביל בין ההתקפות של האיסלאם הקיצוני ברחבי העולם להתקפה שהייתה פה "
 
