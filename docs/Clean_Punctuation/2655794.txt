המכשול לחידוש המו"מ :  שחרור אסירים רוצחים
המחלוקת העיקרית שמעכבת את ההודעה על פסגה מדינית בירדן נסובה סביב כמה שמות ברשימת האסירים שאבו מאזן דורש לשחרר .  ברשימה שהגיעה לוואלה !  חדשות יש 24 ערבים-ישראלים
החלטתו של שר החוץ האמריקני ג'ון קרי לבטל את ביקורו המתוכנן במדינות המפרץ ולהגיע אמש לירושלים ,  לפגישה שלישית עם ראש הממשלה נתניהו בתוך 48 שעות ,  מעידה לא רק על מחויבותו של קרי לתהליך השלום הישראלי-פלסטיני אלא גם על כך שבין הצדדים עדיין קיימות מחלוקות .  גורם אמריקני אמר לוואלה !  חדשות כי  " קרי מאמין שאחרי הפגישה יהיו לו בשורות טובות ",  אך בינתיים ההודעה ששר החוץ האמריקני היה רוצה לבשר ,  על ועידת ישראלית-פלסטינית בירדן ,  עדיין מתעכבת .  מסיבת העיתונאים שאמור היה לערוך קרי הבוקר נדחתה לשעות הצהריים בשל נסיעה נוספת של קרי לרמאללה ,  שם ייפגש עם יו"ר הרשות הפלסטינית אבו מאזן .  
לוואלה !  חדשות נודע כי הקושי העיקרי שמונע את כינוס הפסגה הוא מחלוקת בדבר רשימת האסירים שאבו מאזן דורש מישראל לשחרר עם תחילת המשא ומתן .  מדובר על רשימה של כמאה אסירים ותיקים ,  שנמצאים בכלא הישראלי עוד מלפני הסכם אוסלו .  הרשימה המלאה ,  שהגיעה לידי וואלה !  חדשות ,  כוללת בתוכה עשרה אסירים ממזרח ירושלים ,  14 אסירים ערבים-ישראלים ואסיר אחד מרמת הגולן .  גורמים מדיניים בירושלים אמרו אמש לוואלה !  חדשות כי ישראל אמנם תסכים לשחרר אסירים תוך כדי המשא ומתן ,  אך כי ברשימה שהעביר אבו מאזן ישנם כמה אסירים שאותם  " אין סיכוי שנסכים לשחרר ".  
בין השמות ש"תוקעים "  את העסק מופיע כרים יונס ,  בשנות ה-60 לחייו ,  ממנהיגי האסירים הפלסטינים .  יונס הוא ערבי ישראלי שרצח את החייל אברהם ברומברג בשנת 1981 ,  ואשר אמור להשתחרר מהכלא רק בשנת 2023 לאחר שעונשו נקצב ל-40 שנים .  גורמים מקצועיים בישראל מתנגדים גם לשחרורו המוקדם של וואליד דקה ,  שהורשע ברצח החייל משה תמם .  דקה הביע בשנים האחרונות ,  במכתבים וראיונות מן הכלא ,  חרטה על המעשה ,  וטען כי השהייה בכלא גרמה לו לשינוי אידיאולוגי עמוק .  השינוי הזה אמנם הוביל לקיצוב בעונשו  ממאסר עולם ל-37 שנים  אבל האפשרות לשחרר אותו מן הכלא בחודשים הקרובים נפסלת על הסף .  שם נוסף שמעורר מחלוקת הוא סמיר סרסאווי ,  שניסה לבצע פיגוע בחיפה בשנת 1988 ואמור להשתחרר מהכלא בשנת 2018 לאחר שעונשו נקצב ל-30 שנים .  
גורם במערכת הביטחון אמר לוואלה !  חדשות : " לא תהיה בעיה לשחרר אסירים ,  הוויכוח הוא לא על הכמות אלא על המהות .  ישראל הסכימה בעבר לשחרר כמויות גדולות של אסירים כמחווה לאבו מאזן ,  אבל מדובר היה בעיקר על אסירים זוטרים או כאלה שמועד שחרורם היה קרוב .  ברשימה הנוכחית יש רוצחים מורשעים ,  כולל רוצחים שאחרי שחרורם יחזרו להתגורר בתחומי הקו הירוק .  שחרור כזה בתור 'מחווה' הוא מוגזם .  ההתעקשות על האסירים האלה מצביעה על רצונו של אבו מאזן להכשיל את המשא ומתן עוד לפני שהתחיל ". 
מנגד ,  בכיר לשעבר במערכת הביטחון ,  שמכיר את הרשימה שהעביר אבו מאזן ,  אמר : " גם בעסקת שליט שוחררו ערבים ישראלים .  האנשים ברשימה הזו הם מבוגרים ,  הסיכוי שיחזרו לטרור לאחר שחרורם נמוך מאוד .  אם ישראל משחררת אסירים ערבים ישראלים בגלל חטיפת חייל ,  אבל מסרבת לשחרר אסירים ערבים ישראלים כמחווה של רצון טוב לאבו מאזן ,  אנחנו בעצם מחזקים את מי שפוגע בנו ומחלישים את מי שמדבר אתנו ". 
גורם נוסף שמכיר את הרשימה שאל : " לא עדיף לישראל לשחרר אסירים בני 60 ו-70 שסיימו את קריירת הטרור שלהם כבר מזמן ,  מאשר לשחרר אסירים צעירים יותר ,  ששפוטים על עבירות קלות אבל יכולים בקלות רבה לצמוח ולהתפתח ?  ".  
בלשכת ראש הממשלה בחרו לא להגיב לפרסום .  
לקריאה נוספת:קרי ונתניהו נועדו ;  גורם אמריקני : " יהיו בשורות טובות"פרשנות :  מסע הדילוגים של קרי בין נתניהו לאבו מאזן
 ( עדכון ראשון :  22:57 )  

המכשול לחידוש המו"מ :  שחרור אסירים רוצחים
המחלוקת העיקרית שמעכבת את ההודעה על פסגה מדינית בירדן נסובה סביב כמה שמות ברשימת האסירים שאבו מאזן דורש לשחרר .  ברשימה שהגיעה לוואלה !  חדשות יש 24 ערבים-ישראלים

