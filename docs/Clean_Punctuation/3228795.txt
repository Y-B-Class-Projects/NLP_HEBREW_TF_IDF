מבקר המדינה ליועמ"ש :  בדוק חשד לפלילים בדיווחים שהעביר נתניהו
לקראת דיון בוועדת ההיתרים על המימון המשפטי של ראש הממשלה ,  אסף משרד מבקר המדינה חומר על דיווחים שהעביר נתניהו בעשור האחרון .  לאחר שנבחן החומר ,  הוחלט במשרד המבקר כי אין מנוס מלהעבירו ליועמ"ש ,  כדי שיבדוק אם הוא מעלה חשד לעבירות
מבקר המדינה יוסף שפירא העביר ליועץ המשפטי לממשלה אביחי מנדלבליט חומרים הנוגעים לראש הממשלה בנימין נתניהו מהם עולה חשד לעבירות פליליות .  במשרד המבקר אספו לאחרונה את כל החומר הרלוונטי לראש הממשלה מאז 2009 לקראת הכינוס המחודש של ועדת ההיתרים שתדון בבקשתו של נתניהו למימון הגנתו המשפטית ,  והם שהועברו לבחינת היועמ"ש ,  כפי שפורסם לראשונה בחדשות 12 .
 מדובר בכל בקשות נתניהו ,  ההחלטות בעניינו ,  המסמכים שהגיש ,  הצהרות ההון שלו ,  התכתבויות המבקרים עם פרקליטיו ועוד .  מהליכוד נמסר בתגובה לפרסום : " עוד קשקוש מופרך שנועד לטשטש את השאלה האמיתית שעומדת בפני אזרחי ישראל ביום שלישי הקרוב :  בחירה בממשלת ימין חזקה של נתניהו או ממשלת שמאל חלשה של יאיר לפיד ,  גנץ ,  העבודה ומרצ ". 
לקריאה נוספת בנושאשלום ברנר מונה לראשות ועדת ההיתרים שתדון במימון הגנת נתניהובג"ץ החליט :  ועדת ההיתרים תדון שוב במימון הוצאות הגנת נתניהו"לחצים פוליטיים ":  יו"ר ועדת ההיתרים שפסל את מימון נתניהו התפטר 
בשבוע שעבר מונה השופט בדימוס שלום ברנר מונה לתפקיד יו"ר הוועדה למתן היתרים ,  שתעסוק בבקשתו של ראש הממשלה למימון הגנתו המשפטית .  בעקבות המינוי ,  בקרוב ייקבע מועד להמשך הטיפול של הוועדה בפנייתו של נתניהו .  זאת ,  לאחר שבג"ץ החליט כי הוועדה תקיים דיון נוסף בבקשה ,  בעקבות עתירה שהגיש נתניהו באמצעות עורכי דינו .
 יו"ר הוועדה הקודם ,  השופט בדימוס עוני חבש ,  הגיש בחודש שעבר מכתב התפטרות .  חבש עמד בראש הוועדה שמנעה מנתניהו לקבל כספים מאנשי עסקים למימון הגנתו .  במכתב ההתפטרות כתב חבש כי הסיבה היא פרסומים שונים שגרמו לתחושה שמופעלים על הוועדה לחצים פוליטיים .
 הוועדה בראשותו דחתה את בקשתו וקבעה כי מימון הוצאות משפט הנובעות מחקירה פלילית ,  הכוללת חשש למעשים פליליים בקשר עם בעלי הון שונים ,  לא ראוי שייעשה בידי בעלי הון .  עוד נקבע כי על נתניהו להחזיר למיליקובסקי 300 אלף דולר שכבר קיבל למטרה זו .  
נתניהו ,  שעומד בפני הגשת כתב אישום כפוף לשימוע בשלושה תיקים בגין שוחד ,  מרמה והפרת אמונים ,  ביקש לקבל עד שני מיליון דולר מבן דודו נתן מיליקובסקי ומאיש העסקים ספנסר פרטרידג' .  ראש הממשלה נדרש להיתר מיוחד ,  שכן על פי כללי ועדת אשר למניעת ניגוד עניינים של חברי ממשלה ,  אסור לשר לקבל כל שכר או טובת הנאה מלבד משכורתו מהמדינה .
  ( עדכון ראשון :  20:31 )  

מבקר המדינה ליועמ"ש :  בדוק חשד לפלילים בדיווחים שהעביר נתניהו
לקראת דיון בוועדת ההיתרים על המימון המשפטי של ראש הממשלה ,  אסף משרד מבקר המדינה חומר על דיווחים שהעביר נתניהו בעשור האחרון .  לאחר שנבחן החומר ,  הוחלט במשרד המבקר כי אין מנוס מלהעבירו ליועמ"ש ,  כדי שיבדוק אם הוא מעלה חשד לעבירות

