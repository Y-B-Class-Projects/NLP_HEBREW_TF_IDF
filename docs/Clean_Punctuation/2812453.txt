נתניהו מבטיח :  קרקעות ל-20,050 דירות במחיר מטרה בשנה
ההבטחה :  עדיפות למחוסרי דיור אך גם מתן אפשרות למשפרי דיור לרכוש דירות בהוזלה של 20% על מחיר השוק .  המכרזים - במקומות בהם ערך הקרקע לדירה עולה על 60 אלף שקל .  נתניהו מבטיח גם להעלות את שכר המינימום
כלכלת הבחירות של רה"מ נתניהו בעיצומה :  משרד הבינוי בראשות השר אורי אריאל הודיע היום  ( א' )  על אישור הממשלה לשיווק קרקעות ל-20,500 דירות עד סוף שנת 2015 במסגרת תוכנית  " מחיר מטרה "  בה ישווקו דירות בהוזלה של 20% על מחיר השוק .
" תוכנית מחיר מטרה המשודרגת והמעודכנת אושרה היום בישיבת הממשלה וצפויה לצאת לדרך בימים הקרובים עם שיווק של אלפי יחידות דיור בהנחה של 20% ומעלה ממחיר השוק הנוכחי ",  נמסר ממשרד הבינוי .
 מכירת הדירות במחיר מטרה תבוצע בהגרלה בין הזכאים ,  כאשר תינתן עדיפות לחסרי דירה אך משפרי דיור יוכלו להתמודד על כלל הדירות ,  בניגוד להצעת האוצר לפיה ייקבעו מכסות מראש לכל אחת משתי הקבוצות .
" לפי ההסכמות בין משרד הבינוי ,  משרד האוצר ,  רה"מ נתניהו ומנכ"ל משרדו הראל לוקר ,  רשות מקרקעי ישראל והמועצה הלאומית לכלכלה ,  התקבלה עמדת אריאל וקנדל כי בהגרלה יקבלו חסרי הדירה עדיפות ביחס של 3 ל-1 לעומת משפרי הדיור  ( שלושה קולות בהגרלה לחסרי דירה לעומת קול אחד למשפר דיור זכאי )  ,  מה שיאפשר גמישות ואת שיווקן המוצלח של כלל הדירות המוזלות ,  גם במקומות בהן הדירות מתאימות יותר לאחד מפלחי הזכאים ",  נכתב בהודעת משרד הבינוי .
 לפי מכרזי מחיר מטרה ,  היזמים יתחייבו למכור 80% מהדירות בהנחה של 20% ממחיר השוק ,  בהתאם למחיר ב-1 באוקטובר 2014 .  במידה ולא תהיה כדאיות כלכלית בפרויקט מסוים ,  רף ה-80% מהדירות יירד ל-60% .  היזמים יחויבו לעמוד במפרט שפסרם לפני מספר חודשים משרד הבינוי .
 במקרה בו מציע אחד לפחות הציע מחיר קרקע חיובי ,  תזכה ההצעה עם מחיר הקרקע הגבוה ביותר ,  והזוכה ימכור את הדירות במחיר הנמוך לפחות ב-20% ממחיר השוק ,  כפי שנקבע מראש .
 לפי הצעתו של פרופ' יוג'ין קנדל ,  ראש המועצה הלאומית לכלכלה ,  מציע אשר יציע מחיר קרקע אפס במכרז מחיר מטרה ,  יצרף להצעתו גם הצעה לשיעור הדירות שימכור במחיר מוזל ,  אשר לא יעלה על שיעור דירות מחיר מטרה שנקבעו במכרז ואשר לא יפחת מ-50% מהדירות .  במקרה בו לא התקבלה במכרז הצעה עם מחיר קרקע חיובי  ( הגבוה מאפס )  ,  תזכה ההצעה עם קרקע במחיר אפס ושיעור הדירות המוזלות הגבוה ביותר .
 כדי להגדיל ולהרחיב את פריסת שיווק דירות במכרזי מחיר מטרה ,  קבעה הממשלה כי המכרזים יתבצעו במקומות בהם ערך הקרקע ליחידת עולה על כ-60 אלף שקל ליחידת דיור ,  במקום 80 אלף שקל ליחידת דיור ,  לפי ההצעה המקורית ,  מה שיכניס ערים נוספות מהפריפריה למסגרת התכנית .  בנוסף ,  נקבע בהחלטת הממשלה כי במכרז מחיר מטרה ייכללו יחידות דיור שמחירן עומד על עד 19,000 שקל למ"ר .  

נתניהו מבטיח :  קרקעות ל-20,050 דירות במחיר מטרה בשנה
ההבטחה :  עדיפות למחוסרי דיור אך גם מתן אפשרות למשפרי דיור לרכוש דירות בהוזלה של 20% על מחיר השוק .  המכרזים - במקומות בהם ערך הקרקע לדירה עולה על 60 אלף שקל .  נתניהו מבטיח גם להעלות את שכר המינימום

