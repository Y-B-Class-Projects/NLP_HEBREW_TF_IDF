בת ארבע טבעה למוות בכנרת ,  הפלסטינים נגד טראמפ | כותרות השבת
נשיא זימבבואה אמרסון מננגגוואה ניצל היום  ( שבת )  מניסיון התנקשות במהלך עצרת בחירות באצטדיון בעיר בולאיו ,  הנחשבת למעוז האופוזיציה .  זאת ,  כחודש לפני הבחירות לנשיאות המדינה שיתקיימו לראשונה מאז הודח השליט הוותיק רוברט מוגאבה בשנה שעברה .  
מננגוואה ,  בן 75 ,  לא נפצע בעצמו אך שניים מסגניו ושר נוסף נפצעו בתקרית ,  באורח קל על פי הדיווחים .  דוברו של הנשיא מסר כי הוא הועבר למקום מבטחים לאחר הפיצוץ .  
תושב שכם כבן 36 מת היום  ( שבת )  בטביעה בכנרת ,  בחוף רון בטבריה .  חקירת המשטרה העלתה כי הוא עלה עם חברו להצטלם על סלע במקום ,  מעד ונפל לים .  כוח שיטור ימי חילץ אותו ממי האגם וצוות מגן דוד אדום החל לבצע בו פעולות החייאה .  אולם ,  כעבור כשלושת רבעי שעה נאלצו החובשים לקבוע את מותו במקום .
 בתוך כך נקבע היום בבית החולים זיו בצפת מותה של פעוטה בת ארבע שטבעה אתמול בחוף שיזף בכנרת .  לדברי מנהל טיפול נמרץ ילדים בבית החולים ד"ר יורי וינר הפעוטה הגיעה במצב אנוש לאחר ששהתה זמן רב במים ולמרות ניסיונות ההחייאה במהלך פינויה והטיפול לאחר הגעתה כשלו המאמצים להשאירה בחיים .  
שר החוץ האמריקני מייק פומאפו הזהיר היום  ( שבת )  את איראן שלא לפתח כלי נשק גרעיניים ,  אחרת תיאלץ לעמוד בפני  " זעמו של העולם כולו ".  פומפאו הוסיף כי לא מדובר בהכרח בפעולה צבאית וכי הוא מקווה שארצות הברית לעולם לא תיאלץ להפעיל את צבאה נגד איראן .
 בריאיון שהעניק לרשת MSNBC הוסיף פומפאו כי הוא מקווה שבטהראן מבינים כי  " אם הם יאיצו את תכנית הגרעין שלהם ,  זעמו של העולם כולו ינחת עליהם ",  אמר פומפאו . " יש הבדל מוחלט אם הם יסובבו עוד שתי צנטריפוגות ,  ובין אם יתחילו לנוע לעבר תכנית נשק .  זה משהו שכל העולם יתנגד לו ואנחנו נלך במסלול שאני לא חושב שהוא באינטרסים של איראן ".  
צה"ל תקף היום  ( שבת )  חוליה שניסתה להפריח בלוני תבערה אל עבר ישראל בצפון רצועת עזה .  זאת ,  בשעה שכמה שריפות פרצו בשדות בקרבת גדר המערכת באזור כיסופים ובמוקדים נוספים לאורך הגבול .  
אתמול פעלו כוחות הכיבוי בנגב המערבי להשתלטות על עשר שריפות שנגרמו בשל הצתה באמצעות עפיפוני ובלוני תבערה שהופרחו מכיוון עזה .  זאת ,  בזמן שכ-5,000 פלסטינים הגיעו להפגין בקרבת הגדר בארבעה מוקדים לאורך גבול הרצועה .  על פי הודעת משרד הבריאות הפלסטיני 89 מפגינים נפצעו במהלך עימותים עם כוחות צה"ל - בהם 20 מירי חי 
יו"ר הוועד הפועל של אש"ף סאיב עריקאת טען היום  ( שבת )  כי ג'ארד קושנר וג'ייסון גרינבלט ,  שליחיו של נשיא ארצות הברית דונלד טראמפ המבקרים באזור ,  מבקשים  " לחסל "  את ההנהגה הפלסטינית .  לדבריו ,  השניים פועלים לשנות את השלטון המדיני והפוליטי בגדה המערבית וכן לפגוע בפעילותה של אונר"א ,  סוכנות הסעד והתעסוקה של האו"ם לפליטים פלסטינים .
 עריקאת ,  הנחשב למקורבו של יו"ר הרשות הפלסטינית אבו מאזן ,  הוסיף בריאיון לרדיו קול פלסטין כי הצעתם של קושנר וגרינבלט להעביר את כספי התמיכה האמריקניים ישירת למדינות המארחות פליטים פלסטיניים נועדה לגרום לביטולה של אונר"א .  לדבריו ,  השניים מקדמים עסקה על סך מיליארד דולר להקמת פרויקטים ברצועת עזה שאינם קשורים לסוכנות .  
נשיא ארצות הברית דונלד טראמפ אמר היום  ( שבת )  במהלך מפגש עם קרובי משפחתם של נפגעי עבירות שביצעו מהגרים בלתי חוקיים כי הסיפורים שהתפרסמו בשבוע החולף בכלי התקשורת על אודות הפרדות ילדי מהגרים מהוריהם בגבול מקסיקו הם  " סיפורים מזויפים של עצב ואבל ".  טראמפ אמר כי קורבנותיו האמיתיים של משבר המהגרים בארצו הם מי שנהרגו בידי מהגרים בלתי חוקיים שהגיעו למדינה .  בדברים שנשא באירוע הוסיף טראמפ כי בניגוד לקורבנות של פשעי מהגרים ,  הילדים שהופרדו מהוריהם בגבול הדרומי צפויים להתאחד עמם .
 מוקדם יותר השבוע הורה טראמפ לסוכנויות הממשל הרלוונטיות לפעול לאיחוד משפחות בין מהגרים שהופרדו מילדיהם בעת כניסתם שלא כחוק לארצות הברית .  אולם ,  בישיבת ממשל שערך זמן קצר לאחר ההודעה על אותה הוראה הוסיף טראמפ כי  " יש להמשיך לשמור על מדיניות קשוחה כדי למנוע ממיליונים להיכנס לשטחה של ארצות הברית ".  
ראש ממשלת אתיופיה אבייה אחמד ניצל היום  ( שבת )  מניסיון התנקשות כשרימון הושלך אל עבר במה שעליה נאם באדיס אבבה .  150 בני אדם נפצעו ואדם אחד נהרג בתקרית שאירעה במהלך עצרת תמיכה באחמד ,  שעלה לשלטון בחודש אפריל ופעל מאז לקידום שורת רפורמות מרחיקות לכת בארצו .  
לאחר העצרת אמר אחמד כי התקרית הייתה  " ניסיון לא מוצלח מצד הכוחות שאינם רוצים לראות את אתיופיה מאוחדת ".  ממשלת אריתריאה ,  שאחמד פעל ליישום הסכם השלום שנחתם עמה בשנת 2000 ,  מסרה כי מדובר ב"ניסיון להצית אלימות במהלך הפגנה למען השלום ,  הראשונה מסוגה באתיופיה ".  
עד המדינה ניר חפץ ששימש בעבר יועץ התקשורת של ראש הממשלה בנימין נתניהו ושל רעייתו שרה מסר בחקירתו פרטים על אודות פרשת המעונות וטען בין היתר כי אשת ראש הממשלה דרשה שהמדינה תממן את עלות ערוץ האח הגדול במעון הפרטי - כך דיווח אמש  ( שישי )  כתב  " חברת החדשות "  גיא פלג .  על פי הדיווח ,  חפץ חשף פרטים על מעורבות בני הזוג בפרשה ,  ערב בחירות 2015 .
 עוד צוטט חפץ בידיעה כאומר שנאלץ לעסוק במסגרת תפקידו בנושא ההתנהלות במעונות ראש הממשלה ,  הרשמי והפרטי בכמה הזדמנויות שונות . "  ( שרה )  רצתה להחליף את כל הטיח בווילה בנימוק שיכולה ליפול חתיכה של טיח על ראשו של ראש הממשלה ",  צוטט חפץ . " היו שפע של מקרים ..  .  שהתישו את המערכת .  אתן עוד דוגמה ,  שהמדינה תשלם עשרה שקלים על ערוץ 'האח הגדול' ועל זה שהמדינה לא מוכנה לשלם על הממיר בחדר של יאיר ".  
ראש הממשלה בנימין נתניהו נפגש אתמול  ( שישי )  עם ג'ייסון גרינבלט וג'ארד קושנר ,  שליחיו של נשיא ארצות הברית דונלד טראמפ יחד עם השגריר האמריקני דיוויד פרידמן ושגריר ישראל בוושינגטון רון דרמר .  בפגישה שארכה כארבע שעות דנו החמישה בקידום התהליך המדיני וכן במצב הביטחוני וההומניטרי ברצועת עזה ובהתפתחויות נוספות במזרח התיכון .
 מלשכת ראש הממשלה נמסר כי נתניהו  " הביע הערכה לנשיא טראמפ על תמיכתו בישראל ".  בפוסט שהעלה נתניהו בעמוד הפייסבוק שלו הוא כינה את הפגישה  " חשובה מאוד לביטחון המדינה ".  

בת ארבע טבעה למוות בכנרת ,  הפלסטינים נגד טראמפ | כותרות השבת
nan
