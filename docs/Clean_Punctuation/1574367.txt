נעם שליט : " ראש השנה הרביעי שגלעד בשבי "
 ראש הממשלה נועד עם נעם ואביבה שליט ועדכן אותם בהתקדמות המגעים לשחרור בנם . " הבענו בפני רה"מ את אי הנחת שלנו ,  אין לנו סיבה להיות אופטימיים ,  אין במה להיאחז "
  ( צילום :  גדעון צנטנר ,  עריכה :  ענת ברק ,  קריינות :  אילן שליג ) 
נעם ואביבה שליט נועדו היום בצהריים  ( שלישי )  עם ראש הממשלה בנימין נתניהו ודנו עמו בנושא שחרור בנם גלעד . " אין לנו סיבה להיות אופטימיים ,  אין במה להיאחז ",  אמר נעם בצאתו מהפגישה לוואלה !  חדשות . " ראש הממשלה הדגיש ואשרר את מחויבותו לשחרור גלעד ,  אנחנו הבענו בפני ראש הממשלה את אי הנחת שלנו מכך שזה ערב ראש השנה הרביעי של גלעד בשבי ",  הוסיף .  נעם סרב לפרט מה עלה בשיחה עם ראש הממשלה .
 בתוך כך ,  מחר צפויה להתקיים הפגנה למען שחרורו של גלעד שליט משני צדי הגדר ברצועת עזה ,  בכותרת  " שחררו את גלעד ,  שחררו אסירים ,  כל אסיר זכאי לקשר עם משפחתו ".  יואל מרשק ,  ראש אגף המשימות של התנועה הקיבוצית ,  סיפר לוואלה !  חדשות כי מדובר בפעם הראשונה בה אישר צה"ל הפגנה כה קרוב לגדר .  לדבריו ,  בצד הישראלי צפויה להופיע הזמרת אחינועם ניני ,  בעוד בצד הפלסטיני יתכנסו משפחות של מאות אסירי חמאס .  
בסיום ההפגנה ,  תעביר המשפחה לרצועה חבילה שהכינה לגלעד .  מהצד השני ,  צפויות להגיע כ-100 חבילות לאסירי חמאס שאינם מורשים לקבל חבילות ודבר דואר ממשפחותיהם ברצועה .  לדברי מרשק ,  המארגנים מחכים לאישור ממשלת ישראל להעברת החבילות .
 בכיר בחמאס אמר הבוקר כי הוא מסופק אם חמאס יסכים להעביר לחייל החטוף גלעד שליט את חבילת החג ששלחו לו הוריו ,  מחשש שישראל תנסה להחביא בה אמצעים טכנולוגיים לאיתור שליט .  סגן השר לענייני אסירים בממשלת חמאס ברצועת עזה ,  מוחמד אל-כתרי ,  אמר לערוץ טלוויזיה אירני כי  " אין ספק שהדבר מסוכן מאוד ,  בעיקר משום שישראל עושה שימוש באמצעים הטכנולוגים החדישים ביותר כדי לאתר את שליט ". 
משפחת שליט הכינה אתמול את החבילה המיוחדת לגלעד לרגל ראש השנה .  בחבילה ,  הניחה המשפחה מספר פריטים אישיים ,  כמה חפצים לחג וכן נוסח תפילה לשנה החדשה .  ביום חמישי הקרוב צפויה החבילה להגיע לרצועת עזה ,  שם תימסר לעיתונאי עזתי המקורב לחמאס

נעם שליט : " ראש השנה הרביעי שגלעד בשבי "
 ראש הממשלה נועד עם נעם ואביבה שליט ועדכן אותם בהתקדמות המגעים לשחרור בנם . " הבענו בפני רה"מ את אי הנחת שלנו ,  אין לנו סיבה להיות אופטימיים ,  אין במה להיאחז "
 
