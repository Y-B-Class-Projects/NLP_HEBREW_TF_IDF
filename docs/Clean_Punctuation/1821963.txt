רה"מ לנפגעי הטרור : " נכה ברוצחים בכל עוצמתנו "
 בטקס לחללי פעולות האיבה הבטיח ראש הממשלה כי ישראל תמשיך לרדוף אחר מי שינסה לפגוע באזרחיה ושלח רמז לחמאס : " לא מאמינים לנמר שהופך חברבורותיו "
  ( באדיבות הערוץ הראשון ) 
ראש הממשלה ,  בנימין נתניהו ,  נשא בצהרים  ( שני )  דברים בטקס הזיכרון הממלכתי לחללי פעולות האיבה בהר הרצל בירושלים ואמר כי בשבועות האחרונים שב  " הטרור הרצחני "  למחוזותינו .  ראש הממשלה סקר את האירועים האחרונים ,  בין היתר הפיגוע באיתמר ,  מות הנער מטיל שנורה לעבר אוטובוס בעוטף עזה והתקרית בקבר יוסף בה נהרג בן יוסף לבנת .  במהלך האירוע התפרץ אחד המשתתפים לעבר מנכ"ל המוסד לביטוח לאומי ,  אסתר דומיניסיני וקילל אותה .
" כל הקורבנות האלו ואלפים לפניהם נרצחו מסיבה אחת :  משום היותם יהודים ",  פתח נתניהו את דבריו , " בהר הקדוש הזה ,  לרגל האנדרטה לקורבנות פעולות האיבה אתן את תשובתנו הכפולה למבקשי נפשנו :  ראשית ,  נכה בכם בכל עוצמתנו ,  כפי שתפסנו את רוצחי משפחת פוגל נשיג גם אתכם ",  אמר ראש הממשלה שהתייחס בעקיפין גם להסכם הפיוס הפלסטיני כשאמר : " כשנמר נועץ את שיניו בנו ,  בילדנו ,  בנשינו ובקשישנו לא נתפתה להאמין שהנמר הזה שינה חברבורותיו .  לא נאטום אוזנינו לנהמות הטרף שלנו .  שנית ,  נבנה את ארצנו ונייחל ליום שבו נוכל לחיות בה בשלום עם שכנינו .  וכאשר יענו אותו כן ירבה וכן יפרוץ ".  
במהלך היום ,  ישראל מתייחדת עם הנופלים בטקסים ברחבי הארץ .  בהר הרצל בירושלים נערך הטקס הממלכתי במעמד ראש הממשלה בנימין נתניהו ונשיא המדינה שמעון פרס ,  וטקסים נוספים מתקיימים ב-43 בתי עלמין צבאיים .  כמו כן ,  נערך טקס סמוך לאנדרטה לחללים הבדואים בצומת המוביל שבצפון ,  כאשר בכולם משתתפים נציגי ציבור  שרים וחברי כנסת .
 אירועי יום הזיכרון נפתחו אמש בצפירה בת דקה שנשמעה בכל רחבי המדינה .  בטקס הדלקת נר הזיכרון שהתקיים ברחבת הכותל המערבי ,  אמר הנשיא פרס ,  כי מדינת ישראל מאז ומתמיד הייתה שוחרת שלום : " לא חיפשנו מלחמות .  הן נכפו עלינו .  אבל משהותקפנו ,  לא ניתנה לנו רשות להפסיד אפילו אחת מהן .  ומשניצחנו חזרנו לשחר שלום ,  לא נוותר על הסיכוי לשלום אמיתי ". 
מניין הנופלים עומד השנה על 22,867 חללי צה"ל ומערכת הביטחון .  בשעות הצהריים יתקיים בהר הרצל טקס הזיכרון הממלכתי ל-2,443 חללי פעולות האיבה .  אירועים יום הזיכרון יסתיימו ב-20:00 בערב ,  בטקס הדלקת המשואות המסורתי בהר הרצל ,  המציין את כניסת יום העצמאות .
 
רה"מ לנפגעי הטרור : " נכה ברוצחים בכל עוצמתנו "
 בטקס לחללי פעולות האיבה הבטיח ראש הממשלה כי ישראל תמשיך לרדוף אחר מי שינסה לפגוע באזרחיה ושלח רמז לחמאס : " לא מאמינים לנמר שהופך חברבורותיו "
 
