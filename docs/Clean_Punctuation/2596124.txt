האם מצבנו הכלכלי באמת טוב ? 
בנימין נתניהו ויובל שטייניץ מבטיחים לנו כי מצבנו הכלכלי בכי טוב והנתונים היבשים מסכימים איתם ,  לכאורה .  שחף מזין מראה כי בחינה לעומק מעלה תמונה אחרת 
" מצבה הכלכלי של ישראל מצוין ",  הכריזו יותר מפעם אחת ובמגוון ניסוחים שונים מובילי הקואליציה הנוכחית ,  בניהם גם ראש הממשלה בנימין נתניהו ושר האוצר יובל שטייניץ .  לרוב מלוות את ההצהרות הללו השוואות למדינות ה-OECD וארה"ב המדגישות עד כמה טוב מצבנו ביחס לשאר העולם המערבי .  אור לגויים אנחנו ואפילו לא הרגשנו ,  היינו עסוקים בלגמור את החודש .  
דו"ח מצב המדינה שפרסם מכון טאוב לפני שבועיים שופך אור על חלק ממרכיבי הדיסוננס בו מתקיימים זה לצד זה ציבור החש כי התעצמות הנטל שעל גבו מגיע למימדים בלתי נסבלים ,  לצד נתונים אמפיריים המראים כי מצבנו טוב .  עיון מעמיק במרכיבי הדו"ח מאשר את החשש כי תחושת הבטן והכיס שלנו משקפת באופן נאמן יותר למציאות את מצבנו .
 ניקח לדוגמא את שיעור האבטלה הנמצא בישראל במגמת ירידה ,  על פניו בשורה שכולה טוב .  אך יש לזכור כי נתוני האבטלה מודדים את שיעור העובדים מתוך המשתתפים בכוח העבודה .  בישראל גודל הקבוצה שאינה משתתפת בכח העבודה עצום ביחס למדינות ה OECD ,  נתון שכמעט ולא זוכה להתייחסות .  דוגמא נוספת ,  אחד ממדדי החוסן הנו יחס החוב לתל"ג .  בשפה פשוטה זהו היחס שמציג את ה"אוברדראפט "  ביחס להכנסה .  אם נבדוק את מצבנו על פי פרמטר זה נגלה שהוא נפלא ועומד על כ 74% בישראל מול למעלה מ 107% למדינות ה OECD .  בדיקה מעמיקה תראה כי הריביות שמשלמת ישראל על החוב גבוהות משמעותית מריביות המשלמות מדינות ה OECD ולמעשה נטל תשלום הריבית ביחס לתמ"ג בישראל הינו שלישי ,  מהכיוון הפחות טוב ,  בדירוג ה OECD .  גבוה פי 2 ממוצע ה OECD .  גם שלי יחימוביץ' לאחרונה פרסמה  " תוכנית כלכלית "  לרווחת העם בתחומי הדיור והחינוך .  לא ברור לחלוטין ,  מחוץ לסיסמאות נבובות ,  מהיכן תגייס יחימוביץ' את הכספים להיטיב עם הציבור .  סביר שהכל פטפוטים .  
מטרידים במיוחד ממצאי הדו"ח הנוגעים לאוכלוסיה היהודית ילידת הארץ והצעירה ,  זו שהובילה את המאבק החברתי של קיץ 2011 .  בנתוני הדו"ח ניתן לראות כי ההכנסה הריאלית של אוכלוסיה זו דשדשה במקום או נשחקה משך מרבית העשור האחרון .  מספר המשכורות הדרושות לרכישת דירה בקרב העשירון החמישי עלה ב 16 משכורות בין השנים 2006 ל 2009 בלבד .  כלומר גם אם הצליח זוג צעיר ממעמד זה לחסוך שליש מסך ההכנסה המשותפת לא עשה הזוג צעד משמעותי לכיוון השגת דיור .  מחירי המזון בישראל היו ונשארו גבוהים ב 80% מאשר במדינות ב OECD ,  עלייה ריאלית מתמדת במחירי התחבורה ואחזקת הרכב .  עלייה במספר מקרי האלימות ,  פערי שכר מהגבוהים בעולם המערבי ,  ואלו רק עיקרי הממצאים .
 ובכן ,  אם זה המצב בפועל ,  מדוע תיאורטית מצבנו כל כך טוב ?  בניגוד למצופה התשובה היא פשוטה - הוא לא .  לרובנו פשוט אין זמן להבין את זה .  אנחנו שומעים שברי משפטים , " ירידה באבטלה ",   " כלכלה חזקה ",   " התחזקות השקל "  ועוד סיסמאות המייצרות אסוציאציות חיוביות ומניחים שאכן כך המצב ,  קצת כמו לקנות באינטרנט על סמך ה"תמונה להמחשה "  מבלי לבדוק את המפרט הטכני .  הסבר צלול וברור לתחושות שהציתו את המחאה .  
שחף מזין ,  כלכלן ומרצה במרכז ללימודים אקדמיים אור יהודה 

האם מצבנו הכלכלי באמת טוב ? 
בנימין נתניהו ויובל שטייניץ מבטיחים לנו כי מצבנו הכלכלי בכי טוב והנתונים היבשים מסכימים איתם ,  לכאורה .  שחף מזין מראה כי בחינה לעומק מעלה תמונה אחרת

