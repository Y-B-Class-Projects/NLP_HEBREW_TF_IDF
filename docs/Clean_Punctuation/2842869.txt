סקר :  כמחצית מהישראלים אינם מרוצים מתוצאות הבחירות
לפי  " מדד השלום ",  מרבית המצביעים היו חוזרים ומצביעים עבור אותה המפלגה .  49% מהישראלים מעדיפים ממשלת אחדות ,  וקרוב לחצי מהציבור חושב שהביקורת על נתניהו בשל דבריו ביום הבחירות מוצדקת .  53% מהנשאלים :  המערב יכפה על ישראל הסדר מדיני
 ( נתניהו ביום הבחירות : " הערבים נעים לקלפי בכמויות ")  
כשבועיים לאחר הבחירות לכנסת ,  כמעט כל המצביעים היהודים ,  93% ,  ו-75% מהמצביעים הערבים ,  היו חוזרים ומצביעים עבור אותה מפלגה שעבורה הצביעו ב-17 במרץ  כך עולה מתוצאות סקר  " מדד השלום "  של המכון הישראלי לדמוקרטיה .  בקרב מצביעי יהדות התורה ומרצ ,  כמעט כולם מרוצים מבחירתם והיו חוזרים עליה .  מנגד ,  רק 88% ממצביעי הבית היהודי היו חוזרים על הצבעתם .  מדובר בשיעור התמיכה הקטן ביותר מבין המפלגות השונות .
 בניגוד לדבקות הכללית בבחירה בקלפי ,  שיעור שביעות הרצון מתוצאות הבחירות הוא בינוני ,  במקרה הטוב .  מנתוני הסקר עולה כי 51% מהציבור היהודי מרוצים מתוצאות הבחירות ,  ו-46.5% אינם מרוצים .  בקרב הציבור הערבי ,  רק 24% מרוצים מתוצאות הבחירות ,  ואילו 54% אינם מרוצים .  מצביעי המחנה הציוני ומצביעי יש עתיד מובילים ברשימת המפלגות שמצביעיהן אינם מרוצים מתוצאות הבחירות ,  עם 92% אי-שביעות רצון במחנה הציוני ,  ו-85% ביש עתיד .  
עוד בוואלה חדשות :  מועמד בבחירות בבריטניה קרא לישראל : " טפלו באובמה כמו באייכמן"למרות ההבטחה של נתניהו :  כספי המסים לרשות עדיין תקועיםנתניהו : " זה הזמן של העולם להתעקש על הסכם גרעין טוב יותר "  
49% מהנשאלים אמרו כי הם היו מעדיפים ממשלת אחדות של הליכוד ושל המחנה הציוני .  32% מעדיפים ממשלה המבוססת על מפלגות הימין והמפלגות החרדיות .  בפילוח הנתונים על פי מפלגות ,  עולה כי 26% ממצביעי הליכוד תומכים בממשלת אחדות לאומית .  בקרב מצביעי מפלגות הימין והמפלגות החרדיות ,  ההתנגדות לממשלה כזו גדולה יותר .  
עוד עולה מהסקר כי הציבור היהודי חצוי בדעתו בנוגע לביקורת שנמתחה על ראש הממשלה בנימין נתניהו ,  לאחר שקרא לצאת להצביע ביום הבחירות כדי להציל את שלטון הימין משו ש"המצביעים הערבים נעים בכמויות אדירות אל הקלפי ".  48% מהמצביעים היהודים חושבים כי הביקורת על דבריו של ראש הממשלה מוצדקת ואילו 47% סבורים כי היא אינה מוצדקת .  רק אחוז בודד ממצביעי הבית היהודי מצדיקים את הביקורת .  
סוגיה נוספת שעמדה במרכזה של מערכת הבחירות היא הידרדרות היחסים בין ירושלים לוושינגטון .  42% מהציבור היהודי מעריכים כי היחסים כיום גרועים ,  מעט יותר משליש מהנשאלים שסבורים כי הם בינוניים ,  ורק 17% הגדירו את היחסים בין ישראל לארצות הברית כטובים או טובים מאוד .  בקרב הציבור הערבי ,  60% מהנשאלים מעריכים כי היחסים טובים או טובים מאוד .  
53% מהנשאלים היהודים מעריכים כי יש סיכויים גבוהים מאוד או די גבוהים לכך שארצות הברית ומדינות המערב יכפו בעתיד הקרוב הסדר מדיני על ישראל ,  על פי העיקרון של שתי מדינות לשני עמים .  בקרב הציבור הערבי ,  רק 31% מהנשאלים מסכימים עם הערכה זאת ,  ו-41% מהנשאלים הערבים ענו כי הם  " לא יודעים ".  
רק 13% מהציבור היהודי סבור כי נתניהו תומך בכנות בפתרון של שתי מדינות ,  לצד 28.7% מהציבור הערבי .  21.4% מכלל הציבור בישראל טוענים כי ראש הממשלה תומך בפתרון זה ,  אבל מעריכים שהוא אינו ישים בעתיד הקרוב .  47.5% מהציבור גורסים כי הוא כלל אינו תומך בפתרון זה .  על רקע ניצחון הליכוד בבחירות והסיכויים הגבוהים להקמת ממשלת ימין ,  49% מהנשאלים היהודים העריכו כי הסיכויים לאינתיפאדה שלישית גבוהים מאוד או די גבוהים .  זאת ,  לעומת 30% בלבד בציבור הערבי .  
על פי הסקר ,  יותר מ-62% מהציבור היהודי בעד ניהול משא ומתן עם הפלסטינים לקראת הסכם מדיני ,  וכ-30% מתנגדים לכך .  עם זאת ,  67.6% מהיהודים לא מאמינים כי ניתן להגיע לפתרון בעתיד הקרוב .  בציבור הערבי ,  שיעור התמיכה במשא ומתן מדיני עומד על 89% ,  ורק 1.6% מהערבים אינם תומכים בכך .  46.4% מהערבים מאמינים שניתן להגיע להסכם ,  ושיעור דומה של אזרחים ערבים טוענים כי מהלך כזה לא יוביל לשלום .  
מדד השלום נערך בחסות תכנית אוונס לגישור ופתרון סכסוכים באוניברסיטת תל אביב ומרכז גוטמן לסקרים של המכון הישראלי לדמוקרטיה .  הסקר נערך בטלפון על ידי מכון המחקר  " מדגם "  בתאריכים 30-29 במרץ 2015 ,  בקרב 600 מרואיינים ,  המהווים מדגם ארצי מייצג של כלל האוכלוסייה הבוגרת בישראל בגילאי 18 ומעלה .  טעות הדגימה המרבית לכלל המדגם - 4.1%± ברמת בטחון של 95% .  עיבודים סטטיסטיים :  יסמין אלקלעי .
 מדד השלום הוא פרויקט סקרי דעת קהל חודשיים מתמשך שהחל ביוני 1994 .  המדד נועד לעקוב באופן שיטתי ולאורך זמן אחר המגמות הרווחות בדעת הקהל בארץ ביחס לקונפליקט הישראלי-ערבי/פלסטיני ונושאים נוספים המעסיקים את החברה הישראלית .  נתוני המדד נאספים מדי חודש בסקר טלפוני ,  המבוסס על מדגם הסתברותי מייצג של כלל האוכלוסייה הבוגרת בישראל .  המדד נערך על ידי פרופ' אפרים יער מהתכנית לישוב סכסוכים וגישור ע"ש אוונס מאוניברסיטת תל-אביב ופרופ' תמר הרמן מהמכון הישראלי לדמוקרטיה .
 לצפיה במדדי השלום לאורך השנים
המכון הישראלי לדמוקרטיה בפייסבוק
לאתר תכנית אוונס לגישור ופתרון סכסוכים
לפניות לכתב :  sben72@walla.co.il 

סקר :  כמחצית מהישראלים אינם מרוצים מתוצאות הבחירות
לפי  " מדד השלום ",  מרבית המצביעים היו חוזרים ומצביעים עבור אותה המפלגה .  49% מהישראלים מעדיפים ממשלת אחדות ,  וקרוב לחצי מהציבור חושב שהביקורת על נתניהו בשל דבריו ביום הבחירות מוצדקת .  53% מהנשאלים :  המערב יכפה על ישראל הסדר מדיני

