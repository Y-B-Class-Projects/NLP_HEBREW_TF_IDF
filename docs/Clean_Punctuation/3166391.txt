הון ,  שלטון ,  מזון :  הזוג נתניהו במסעדה לא כשרה עם ניקול ראידמן ,  ליברמן ורני רהב
בערב חמישי חגגה ניקול ראידמן ארוחת יום הולדת עם בני הזוג נתניהו ,  הזוג ליברמן ,  והזוג רהב .  כל הפרטים על המסעדה המדוברת והאוכל המוגש בה
בדרך כלל מסיבות יום ההולדת של ניקול ראידמן מסוקרות במדורי הסלבס ,  ולעיתים אף בזכות האורחים החשובים שלה היא מגיעה למדורי החדשות ,  אך כשניקול ראידמן בוחרת לסעוד ,  ביחד עם ראש הממשלה ושר הביטחון באחת המסעדות התל אביביות המדוברות של התקופה ,  היא מגיעה אפילו למדורי האוכל .  
בשבוע הבא תחגוג ראידמן את יום הולדתה ה-32 במסיבה מוגזמת כמו שרק היא יודעת לעשות ,  וכנראה שלא תוכלו לפספס את הסטוריז שיעלו משם לאינסטגרם ,  גם אם ממש תנסו .  אבל רגע לפני ,  ביום חמישי האחרון ,  חגגה ראידמן בהרכב מעט מצומצם יותר מסיבת יום הולדת מוקדמת .  ההרכב כלל את ראש הממשלה ביבי ורעייתו שרה נתניהו ,  שר הביטחון אביגדור ליברמן ורעייתו אלה ,  אנשי יחסי הציבור רני והילה רהב ,  והזוג ניקול ראידמן ומיכאל צ'רנוי .  
הלוקיישן הנבחר :  מסעדת הולה בראסרי של השף ויקטור גלוגר .  גלוגר פתח את הולה לפני 4 חודשים ,  ברחוב הירקון במקום בו שכנה עד לפני כשנה מסעדת רפאל של השף רפי כהן  ( רק אתמול המלצנו על המסעדה כאחת המסעדות עם הנוף הכי יפה בת"א )  .  גם בעבר ,  בגלגולה כרפאל ,  היה הלוקיישן חביב במיוחד על חברי כנסת ,  שרים ,  והאלפיון העליון .
 לפני שפתח גלוגר את המסעדה הנוכחית ,  הוא כיהן כשף והבעלים של מסעדת קלואליס ,  מסעדת פירות ים ,  אשר נחשבה לאחת המסעדות היקרות בארץ .  בהולה בראסרי המחירים אמנם התמתנו מעט ,  אך היא עדיין נחשבת למסעדה יקרה  ,  ופירות הים אף הם עדיין נוכחים מאוד בתפריט .  
בתפריט המסעדה אין חלוקה למנות ראשונות ,  עיקריות או מנות ביניים .  כל המנות בינוניות או גדולות ,  לכן היא אידאלית לארוחות חלוקה של חברים .
 תפריט המסעדה אינו כשר כאמור וכולל מנות כמו מרק דגים בסגנון בוייאבז עם  " קרוק "  סרטנים וגבינה כחולה  ( 54 שקלים )  ,  קוקי סאן ז'אק וכבד אווז צרובים על הפלנצ'ה על ביסק פירות ים  ( 82 שקלים )  ,  זרועות תמנון צרובות על תפוח אדמה קונפי  ( 98 שקלים )  ,  שרימפס צרוב עם ניוקי ריקוטה ,  פטריות שינוקי ,  כרוב שחור ,  אספרגוס ,  ג'ינג'ר וליים בציר שרימפס  ( 108 שקלים )  .  
באגף הבשרי של המסעדה מוצעות מנות כמו כבד אווז צרוב על הפלנצ'ה עם ריזוטו שעורה ,  תפוח ירוק ,  פרמזן ובצל ירוק  ( 110 שקלים )  ,  פילה בקר בצליה איטית ,  עם פירה אליגוטה ,  רוטב ציר בקר ויין אדום  ( 152 שקלים )  ,  ויש כאן גם אפילו פיצות כמו פיצה סלקים וגבינה כחולה  ( 69 שקלים )  או פיצה פירות ים  ( 85 שקלים )  .  
אנחנו לא יודעים בדיוק אילו מנות אכלו הזוג נתניהו והחבורה העליזה למעט העובדה שהזמינו את המנות הכשרות בתפריט ,  אבל נותר לנו רק לקוות ששגב משה לא נעלב שלא בחרו באחת מהמסעדות שלו .  

הון ,  שלטון ,  מזון :  הזוג נתניהו במסעדה לא כשרה עם ניקול ראידמן ,  ליברמן ורני רהב
בערב חמישי חגגה ניקול ראידמן ארוחת יום הולדת עם בני הזוג נתניהו ,  הזוג ליברמן ,  והזוג רהב .  כל הפרטים על המסעדה המדוברת והאוכל המוגש בה

