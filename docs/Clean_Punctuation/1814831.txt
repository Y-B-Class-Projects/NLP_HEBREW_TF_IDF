 " ביבי-טורס ":  נתניהו תובע 3.5 מיליון ש' מערוץ 10
בעקבות התחקיר לפיו קיבל מימון כפול לאחת מטיסותיו ,  הגיש ראש הממשלה נתניהו תביעת דיבה בגובה שלושה מיליוני שקלים וחצי נגד ערוץ 10 .  פרקליטו : " התחקירים רצופים דיבה לכל אורכם "
  ( צילום :  קובי נתן ,  עריכה :  אמיר קוטיגרו ) 
ראש הממשלה בנימין נתניהו הגיש בצהריים  ( שלישי )  לבית המשפט המחוזי בירושלים תביעת דיבה בגובה שלושה מיליוני שקלים וחצי נגד ערוץ 10 ,  רביב דרוקר ,  מיקי רוזנטל ונענע10 ,  בעקבות הפרסום על המימון הכפול לכאורה לאחת מטיסותיו .
 במקביל ,  פרקליטו של נתניהו ,  עו"ד דוד שמרון מסר במסיבת עיתונאים את גרסתו המלאה של ראש הממשלה .  שומרון אמר לכתבים כי  " מה שהתרחש כאן זה אירוע חריג ביותר .  ככל שבדקתי ,  מאז אמצע שנות ה-50 לא היה אירוע של הוצאת לשון הרע כל כך חמור ומזיק כמו האירוע הזה של תחקירי ערוץ 10 ".  לדבריו , " התחקירים רצופים דיבה מתחילתם ועד סופם ,  רצף של הכפשות בלתי נכונות ,  זדוניות ובמקרים מסוימים רשלניות באופן קיצוני .  מצאנו עצמנו במקום שאין מנוס ,  אלא להגיש תביעת דיבה בסך שלושה מיליוני שקלים וחצי ". 
שמרון הוסיף כי  " הנזק והבאז התקשורתי שחלף במדינת ישראל כולה ,  כתוצאה מהפרסומים ,  עצומים ולכן ראש הממשלה נאלץ להגיש תביעות דיבה .  התביעה הראשונה הוגשה נגד מעריב וערוץ 10 ,  וכעת ,  אחרי איסוף החומר ,  הגיע הזמן להגיש גם תביעה משמעותית יותר ".  במענה לשאלת וואלה !  חדשות האם הוא חושב שבמידה והיועץ המשפטי לממשלה יחליט לפתוח בחקירה נגד ראש הממשלה ,  יהיה עליו להתפטר אמר שימרון : " חס וחלילה .  אין פגם ,  לא פלילי ולא אתי ,  במעשיו של נתניהו .  הוגשה על ידי קדימה תלונה על עניין המימון הכפול  את התשובה לכך ניתן לראות בכתב התביעה .  אני מאמין שהיועץ המשפטי לממשלה ,  להגינותו ,  יגיע למסקנה שאין עניין לפתוח בחקירה ". 
שמרון סיפר כי הדבר שהרגיז אותו ביותר הוא נושא הספר שנתניהו סיפר כי הוא קורא ,  שלטענת רביב דרוקר ,  כלל לא קיים . " התחקיר כולו הרגיז אותי מהרגע הראשון .  אני מכיר את ראש הממשלה מילדות והתיאורים הללו אינם מתקבלים על הדעת .  אם היה משהו שהרגיז מאוד זה דווקא עניין הספר ,  שמעבר לכל גבול ,  מעורר גועל נפש ". 
במהדורת החדשות המרכזית של ערוץ 10 ששודרה ביום רביעי שעבר ,  חשף העיתונאי רביב דרוקר שני מקרים שונים בהם שילמו מספר גופים על אותו כרטיס טיסה של ראש הממשלה .  דרוקר אף רמז כי ייתכן שהעודף שנוצר נוצל למימון הטיסה של רעיית ראש הממשלה ,  שרה נתניהו .  על פי הדיווח בערוץ 10 ,  אחד מהגופים מימן את טיסת ראש הממשלה והגוף השני שילם עבור רעייתו שרה וזאת למרות ששתי החשבוניות הוצאו על שמו של ראש הממשלה עצמו .  בשתי נסיעות שונות התבקשו שני ארגונים שונים לשלם עבור אותו כרטיס טיסה של נתניהו .  שלושה מתוך ארבעת הארגונים אישרו כי הם שילמו עבור כרטיס הטיסה ואף נקבו בסכום שנמצא בחשבונית ,  כאשר הארגון הרביעי סירב לחשוף את תשלומיו .
 עוד עלה מהפרסום ,  כי באחת מהנסיעות - בספטמבר 2006 ,  כאשר טס נתניהו לארצות הברית בכדי להופיע בכנס של המרכז הרפואי אשדוד ,  הוא דיווח על האירוע לוועדת האתיקה וקיבל אישור לנסיעה ואכן הוצאה חשבונית אחת עבור המרכז הרפואי ,  על סך של 8,237 דולרים .  אולם ,  בחשבונית אחרת שהוצאה על כרטיס טיסה באותו הסכום ,  זהות הגורם המשלם היה ארגון  "  HERITAGE ",  המקדם תכנים של זהות יהודית .  על פי הדיווח  ,  נתניהו לא קיבל אישור מוועדת האתיקה לקבל מימון מאותו ארגון עבוד הנסיעה .
 מחדשות 10 נמסר : " אנו עומדים מאחורי התחקיר כפי שפורסם "  
 ( עדכון ראשון :  13:33 )  

" ביבי-טורס ":  נתניהו תובע 3.5 מיליון ש' מערוץ 10
בעקבות התחקיר לפיו קיבל מימון כפול לאחת מטיסותיו ,  הגיש ראש הממשלה נתניהו תביעת דיבה בגובה שלושה מיליוני שקלים וחצי נגד ערוץ 10 .  פרקליטו : " התחקירים רצופים דיבה לכל אורכם "
 
