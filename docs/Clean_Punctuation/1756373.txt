גורם מדיני : " הפלסטינים לא מוותרים על מזרח י-ם "
 גורם מדיני בכיר בירושלים טען כי הפלסטינים מעכבים את גיבוש הנוסח המוסכם על הקפאת הבנייה בהתנחלויות ,  בשל דרישתם שההקפאה תחול גם במזרח ירושלים
 ( צילום :  רויטרס .  עריכה :  יאיר דניאל .  קריינות :  אביב אברמוביץ' ) 
גורם מדיני בכיר בירושלים טען היום  ( שלישי )  כי  " מה שגורם להתמהמהות בגיבוש הנוסח המוסכם של הנייר האמריקאי ,  אלה טענות של הפלסטינים שההבנות בין מזכירת המדינה קלינטון לבין ראש הממשלה נתניהו ,  'טובות מדי' לישראל ו'שוללות מהפלסטינים מנופי לחץ וקלפי מיקוח' ". 
הגורם המדיני הסביר ,  כי הפלסטינים לא מוכנים לוותר על דרישת הקפאת הבנייה במזרח ירושלים .  כמו כן ,  לדבריו הפלסטינים קובלים על כך שההבנות בין קלינטון לנתניהו מונעות מהם לדרוש הארכה נוספת של הקפאת הבנייה .  
הגורם הוסיף כי הפלסטינים דורשים שהצדדים יגיעו לסיכום בנושא הגבולות בתוך 90 יום במסגרת חבילת ההבנות הישראלית-האמריקאית .
 אתמול הצטרפה מזכירת המדינה האמריקאית ,  הילרי קלינטון ,  לנשיא ארצות הברית ברק אובמה - ובירכה את ראש הממשלה נתניהו על כוונתו לחדש את הקפאת הבנייה בהתנחלויות למשך שלושה חודשים .  קלינטון אמרה שהיוזמה  " היא התפתחות מבטיחה ומהווה מאמץ אמיתי מצד נתניהו ".  עם זאת ,  סירבה קלינטון להתייחס להטבות ,  שלפי הדיווחים ארה"ב הבטיחה לישראל בתמורה לחידוש ההקפאה .
 אובמה בירך שלדום גם הוא על היוזמה ,  אף שטרם התקבלה החלטה ישראלית רשמית לחדש את הקפאת הבנייה . " אני חושב שזה מבטיח ",  אמר אובמה ,  שנחת בארה"ב לאחר ביקור מדיני באסיה .  לדבריו , " זה מאותת שראש הממשלה בנימין נתניהו רציני בכוונותיו ". 

גורם מדיני : " הפלסטינים לא מוותרים על מזרח י-ם "
 גורם מדיני בכיר בירושלים טען כי הפלסטינים מעכבים את גיבוש הנוסח המוסכם על הקפאת הבנייה בהתנחלויות ,  בשל דרישתם שההקפאה תחול גם במזרח ירושלים

