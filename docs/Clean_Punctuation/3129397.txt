פנס ביקר בכותל : " לוח הזמנים להצגת תכנית השלום תלוי בפלסטינים "
 אחרי שנאם בכנסת ,  נפגש עם נתניהו וסעד במעון ראש הממשלה ,  נפגש סגן נשיא ארצות הברית עם הנשיא ריבלין ,  ואחר הצהריים ימריא בחזרה לוושינגטון . " אנחנו איתכם כתף לכתף במלחמה נגד האסלאם הרדיקלי "
 - ריבלין לפנס : " אתה מענטש "-  פנס : " נלחמים לצדכם במאבק באסלאם הרדיקלי "-  שיבושי תנועה במהלך היום בכביש 1- פנס לסוכנות הידיעות רויטרס : " לוח הזמנים להצגת תכנית השלום האמריקנית תלוי בפלסטינים ובמתי ישובו להשתתף בשיחות "  
סגן נשיא ארצות הברית מייק פנס נפגש הבוקר  ( שלישי )  עם נשיא המדינה ראובן ריבלין במשכנו בירושלים ,  ביומו האחרון לביקור בישראל .  לאחר מכן ביקר פנס במוזיאון יד ושם ,  שם הניח זר באוהל היזכור .  את ביקורו חתם בביקור בכותל המערבי ,  שם התקבל על ידי רב הכותל ,  הרב שמואל רבינוביץ' .  אחר הצהריים ימריא בחזרה לארצות הברית מנמל התעופה בן גוריון .
 לפני פגישתם אמר ריבלין לפנס כי  " התגאינו בנאום שלך אמש בכנסת .  המעשים שלך והדברים שאמרת מוכיחים דבר אחד :  אתה מענטש .  האמריקנים בטח לא יודעים מה המשמעות ,  אבל ביידיש זה 'בן אדם' .  ריבלין סיפר לפנס על שורשיו בירושלים ,  והודה לאמריקנים על הצהרתו של טראמפ על ירושלים . " נעשה הכול כדי למצוא אפשרות לדיאלוג בין העמים ",  אמר ריבלין , " אך לצערי זה לא קל בימים אלה לנוכח דבריו הקשים של אבו מאזן ". 
עוד בוואלה !  NEWS:ביקור סגן נשיא ארצות הברית בישראל | כל העדכוניםחסימות כבישים וכוחות מתוגברים :  ירושלים נערכת לביקור פנספנס הודיע בכנסת : " השגרירות תיפתח בירושלים עד סוף 2019 "  
פנס ענה לריבלין ואמר כי  " כבוד הוא לי להיות כאן במעונך בירושלים בירת ישראל ".  פנס הודה לנשיא על הפגישה ועל דבריו ,  והזכיר שוב את החשיבות הרבה של ישראל במדיניות האמריקנית .  כמו כן ,  חזר על ההחלטה להציב את השגרירות האמריקנית בירושלים עד סוף 2019 . " אנחנו איתכם כתף לכתף במלחמה נגד האסלאם הרדיקלי ,  עומדים נגד מובילת ציר הטרור איראן .  טראמפ העביר מסר ברור לגבי הסנקציות ,  אם האיראנים יעברו על הסכם הגרעין .
" טראמפ שלח אותי לכאן במטרה לשמור ולטפח את השלום האזורי ",  אמר פנס . " הנשיא סבור שההחלטה להכיר את ירושלים כבירת ישראל חיונית וחשובה להמשך השמירה על השלום ".  אחרי ההצהרה ,  כשריבלין סבר כי המיקרופונים כבר סבורים ,  אמר לפנס כי ברצונו לשוחח עמו על סוריה ועל המצב בעזה .  
במהלך הביקור בישראל התראיין פנס לסוכנות הידיעות רויטרס ואמר כי  " לוח הזמנים להצגת תכנית השלום האמריקנית תלוי בפלסטינים ובמתי ישובו להשתתף בשיחות ".  פנס הוסיף כי פנה אל מנהיגי מצרים וירדן וביקש מהם למסור לפלסטינים שדלתה של ארצות הברית פתוחה לדיאלוג .
 לדברי פנס ,  משרד החוץ האמריקני יפרסם בשבועות הקרובות את תכניתו להעברת שגרירות ארצות הברית לירושלים .  כשנשאל אם הוא רוצה שנתניהו ייבחר בבחירות הבאות בישראל ,  אמר פנס כי הוא  " תומך נלהב "  של נתניהו ,  אך הוסיף כי אין לו זכות הצבעה במדינה וכי אין מתפקידו לקבוע זאת .  
על איראן אמר כי הקהילה האירופית תצטרך להחליט אם להתקדם עם ארצות הברית או להישאר בהסכם הגרעין ה"פגום עמוקות ".  
בביקורו בכותל המערבי נשא פנס תפילה קצרה ,  וחתם בספר המבקרים .  הוא קיבל מרב הכותל ,  שמואל רבינוביץ' ,  חנוכייה עשויה אבן עליה נכתב : " שנדע להפיץ את האור ולסלק החשיכה מהעולם ".  אמש סעד סגן הנשיא עם רעייתו קארן במעון ראש הממשלה בירושלים ,  בארוחת ערב רשמית עם ראש הממשלה בנימין נתניהו ורעייתו שרה .  נתניהו בירך את פנס ואת רעייתו על ביקורם וסיפר כי הוא זוכר בחיוב את פגישתם בוושינגטון בשנת 2009 .
" אני רוצה להביע את הערכת ישראל לנשיא טראמפ ולך על ההכרה בירושלים כבירתנו ,  וגם על הנאום יוצא הדופן שלך בכנסת ",  אמר נתניהו לפנס בהצהרה משותפת שהעניקו השניים לפני הארוחה . " זה היה ביטוי עוצמתי של הקשר בין המדינות ושל המחויבות שלכם לישראל .  אני שותף לאמונה שלך שהמשטר באיראן ייפול בסופו של דבר ,  ושהעם האיראני יקבל את ההנהגה שלה הוא ראוי ".  
הוא ציין כי בפגישה בארבע עיניים שקיימו מוקדם יותר דן עם פנס ב"אתגרים ובהזדמנויות במזרח התיכון ".  לדבריו , " האתגר העיקרי מגיע מאיראן "  ו"כמו הנשיא טראמפ ,  ישראל מאמינה שהסכם הגרעין הוא אסון ".  נתניהו הוסיף כי  " למשטר כזה אסור שיהיה נשק גרעיני .  עדיין יש זמן לתפוס את ההזדמנות שהנשיא טראמפ מציג ולבטל את הפגמים בהסכם .  עמדתנו ברורה :  צריך לתקן אותו או לבטל אותו ". 
עוד אמר נתניהו כי  " ישראל תמשיך לעבוד עם נציגי ממשל טראמפ כדי לקדם שלום עם כל שכניה ,  כולל הפלסטינים .  ברגע שהפלסטינים יכירו בקשר בן אלפי השנים של העם היהודי לארצו ולעיר הזו נוכל להתקדם ". 
פנס הודה לנתניהו על דבריו ואמר כי  " העם האמריקני מעריך את מערכת היחסים שלנועם ישראל ".  הוא הוסיף כי שוחח עם הנשיא טראמפ וכי זה ביקש  " להודות לך על המילים שלך בכנסת ,  על המחויבות שלך לקשר בין ארצות הברית וישראל ".  
גם היום המשיכה המשטרה את הפעילות וההיערכות המבצעית המוגברת בעקבות ביקורו של פנס .  משעות הבוקר נפרסו באזור ירושלים מאות שוטרים ,  מתנדבים ולוחמי משמרת הגבול .  מהמשטרה נמסר כי פעילותה תמשיך להתמקד במאמצי פיקוד ושליטה על המבצע ,  אבטחה ,  שמירה על הסדר הציבורי ,  הכוונה והסדרת התנועה .
 בשעות הצהריים המאוחרות צפויות חסימות בכביש 1 למערב ובמקטע המצטלב בכביש 6 .  בתוך העיר ירושלים ייסגרו לאורך כל היום לסירוגין הצירים הבאים :  פלומר ,  ז'בוטינסקי ,  הנשיא ,  האר"י ,  עזה ,  הרצוג ,  זלמן שניאור ,  בזק ,  שמואל בייט ,  הרצל ,  ציר הזיכרון ,  דוד רמז ,  צומת הכלביה ,  מעלה השלום ,  שער האשפות ,  דרך העופל ,  דרך חברון ,  הזז ,  בן צבי ,  שז"ר ,  ויצמן ,  בן גוריון וגינות סחרוב .  
רחוב דוד המלך יוותר סגור עד לסיום הביקור .  המשטרה ממליצה לציבור המתנייד בתוך העיר לנסוע בתחבורה הציבורית והרכבת הקלה ,  להישמע להוראות השוטרים ולהיות קשובים לעדכונים .  המשטרה ממליצה לציבור הנהגים מומלץ להיעזר גם באפליקציית waze שתעודכן כל העת ,  בדבר החסימות והשינויים בהסדרי התנועה בהתאם .
" אנו קוראים לציבור להתעדכן בדבר השינויים בהסדרי התנועה גם באמצעות מוקד המידע הארצי של המשטרה שמספרו 110 ",  מסרו .
  ( עדכון ראשון 7:29 )  

פנס ביקר בכותל : " לוח הזמנים להצגת תכנית השלום תלוי בפלסטינים "
 אחרי שנאם בכנסת ,  נפגש עם נתניהו וסעד במעון ראש הממשלה ,  נפגש סגן נשיא ארצות הברית עם הנשיא ריבלין ,  ואחר הצהריים ימריא בחזרה לוושינגטון . " אנחנו איתכם כתף לכתף במלחמה נגד האסלאם הרדיקלי "
 
