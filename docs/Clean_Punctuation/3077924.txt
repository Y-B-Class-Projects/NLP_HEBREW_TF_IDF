מ"חוק ירושלים "  ל"חוק הלאום ":  קרב בין הליכוד לבית היהודי
נתניהו התחייב לקדם עוד במושב הנוכחי את החוק שהעביר בטרומית חבר מפלגתו דיכטר ,  אך שתי המפלגות רבות על הוועדה שבה יתקיימו הדיונים .  במפלגתו של בנט דורשים כי אלו יהיו בוועדת החוקה שבראשותה ,  אך בליכוד דורשים ועדה מיוחדת בראשותה
פרסום ראשון :  ראש הממשלה בנימין נתניהו אמנם התחייב לאחרונה לקדם את  " חוק הלאום "  בקריאה ראשונה ,  שניה ושלישית במושב הנוכחי של הכנסת - אך מאבק שמתנהל בין הליכוד לבית היהודי עלול לעכב את התחייבותו .  זאת ברקע המשבר בין שתי המפלגות סביב חוק ירושלים ,  שעל קידומו הטיל הבוקר נתניהו וטו .  
מאז אושרה הצעת החוק של ח"כ אבי דיכטר  ( הליכוד )  בקריאה טרומית בחודש מאי ,  שתי המפלגות נאבקות אחת עם השנייה איזו ועדה תנהל את הדיונים על החוק .  בליכוד דורשים שהצעת החוק תועבר לדיונים בוועדה מיוחדת שתוקם ובראשה יעמוד חבר כנסת מהמפלגה ,  וועדה זו היא שתדון בו .  
לעומת זאת ,  בבית היהודי מתעקשים על כך שהחוק יועבר לוועדת החוקה ,  שבראשה עומד חבר מפלגתה ח"כ ניסן סלומינסיקי .  עד כה ,  בשיחות שהתקיימו בכנסת בין ח"כ יואב קיש  ( הליכוד )  ,  ח"כ סלומינסיקי וגורמים נוספים ,  הצדדים לא הגיעו להסכמה ,  ובשל כך ההצעה עדיין מונחת בוועדת הכנסת .
 לקריאה נוספת בנושאהמאבק נמשך :  נתניהו בלם את  " חוק ירושלים "  של הבית היהודיאחרי דיון סוער :  ראשי הקואליציה הגיעו להסכמה במשבר חוק הגיור 
גורמים בבית היהודי מתחו ביקורת קשה על הליכוד וטענו כי בקשת אנשי המפלגה  " איננה מובנת ".  הם הסבירו כי  " חוקי יסוד מגיעים לוועדת חוקה ,  חוק ומשפט וכך יהיה גם הפעם ".  בליכוד טענו בתגובה כי מדובר בהצעה שהוביל ונתניהו וחברי כנסת נוספים במפלגה ,  ו"אין שום סיבה שמשהו מזה ישתנה ".  
הויכוח בין שתי המפלגות לא מתנהל רק סביב הקרדיט על יוביל את החוק .  ועדות הכנסת הן אלה שמכינות את הצעות החוק להצבעה על כל שלבי החקיקה ובמהלך הדיונים נעשים שינויים בניסוחים .  לעתים ,  לזהות הוועדה ולמי שעומד בראשה במהלך דיונים אלה יש משמעות רבה בתוך הקואליציה ,  שכן הוא מנתב את ההכרעות סביב הויכוחים בין המפלגות וחברי הכנסת .  
בשבועות האחרונים הנחה נתניהו את השר יריב לוין ממפלגתו לנסח הצעה לחוק הלאום ,  שתהיה מוסכמת על כל סיעות הבית בקואליציה ,  בהתבסס על הצעתו של ח"כ דיכטר .  לוין הכין כמה גרסאות ,  והוא אמור להציג אותן בפני נתניהו .  בינתיים ,  בקואליציה התעורר קושי נוסף להעביר את החוק לאחר שבתחילת השבוע נפגש דיכטר עם חברי כנסת מיהדות התורה ,  שאמרו כי יתנגדו להצעה מאחר שהם לא מוכנים לתמוך בחוק יסוד .  
נוסח החוק של ח"כ דיכטר זהה חלקית להצעות דומות שחברי כנסת ניסו לקדם ,  והוא מציע לעגן בחוק יסוד את מעמדה של מדינת ישראל כמדינת הלאום של העם היהודי ,  את אופייה כמדינה יהודית ודמוקרטית ,  את סמלי המדינה ,  את ירושלים כבירת ישראל ,  את השפה העברית כשפה הרשמית ,  את עקרון השבות ואת עקרון קיבוץ גלויות .  
כמו כן ,  מוצע לעגן את הקשר עם יהודי התפוצות ,  לתת זכות לשימור מורשת לכל תושבי ישראל ללא הבדל דת או לאום ולעגן את שמירה על המקומות קדושים לכל הדתות .  עוד מוצע לקבוע את לוח השנה העברי כלוח הרשמי של המדינה ואת יום העצמאות ,  חגי ומועדי ישראל וימי הזיכרון בחוק יסוד .  הצעת החוק קובעת עוד כי המשפט העברי ועקרונות מורשת ישראל ישמשו מקור השראה לבית המשפט בפירושם .  

מ"חוק ירושלים "  ל"חוק הלאום ":  קרב בין הליכוד לבית היהודי
נתניהו התחייב לקדם עוד במושב הנוכחי את החוק שהעביר בטרומית חבר מפלגתו דיכטר ,  אך שתי המפלגות רבות על הוועדה שבה יתקיימו הדיונים .  במפלגתו של בנט דורשים כי אלו יהיו בוועדת החוקה שבראשותה ,  אך בליכוד דורשים ועדה מיוחדת בראשותה

