המשפחות מפגינות נגד שחרור המחבלים : " די לטירוף "
 בני משפחה שרוצחי קרוביהם אמורים להשתחרר התייצבו מול בית ראש הממשלה בבירה : " יש מנדט לומר לא למי שמחשיבים עצמם ידידים ".  ח"כ יוגב :  אובמה והאמריקנים צבועים ולא מוסריים
עשרות מהמשפחות השכולות שרוצחי יקיריהן עתידים להשתחרר בפעימה הרביעית ,  ואחרות שרוצחי יקיריהן כבר שוחררו בפעימות הקודמות ,  מפגינות הערב  ( רביעי )  מול בית ראש הממשלה בירושלים .  בני המשפחות שהגיעו למקום הניפו את תמונות הנרצחים ,  וחלקם קראו קריאות כמו  " מוות למחבלים "  ו"רוצחים לא משחררים ".  הם קראו לראש הממשלה בנימין נתניהו לשקול מחדש את הוצאתה לפועל של הפעימה הרביעית ,  המתוכננת לסוף השבוע הקרוב ,  ובמסגרתה אמורים להשתחרר גם ערבים אזרחי ישראל .  את ההפגנה יזמו הארגונים  " ישראל שלי "  ו"אלמגור "  יחד עם המשפחות השכולות .  
מאיר אינדור ,  יו"ר ארגון אלמגור ,  אמר : " לא יעלה על הדעת שנחזיר כעת לרחובות המשולש מחבלים עם תעודות זהות כחולות שיוכלו לחנך דור נוסף שימשיך בעקבותיהם .  הממשלה צריכה לעשות הערכה מחדש בהקשר לפעימה הרביעית ". 
ח"כ מוטי יוגב  ( הבית היהודי )  אמר כי  " דם אחינו ואחיותינו זועק מהאדמה .  איך הגענו לשפלות וחוסר המוסריות של האמריקאים ברשות אובמה שהביאו אותנו לזה ?  ".  הוא התייחס גם לשר החוץ האמריקני המנסה להביא להסדר מדיני בין ישראל לפלסטינים ומבקר כעת בירדן : " אני מזכיר לג'ון קרי שמסתובב עם אבו מאזן בירדן את חברו אסד ,  שהסתובב אתו לפני .  אם אלו הם חבריך ,  מוטב שכף רגליכם לא תדרוך כאן ולא תתערב בחלקת האלוהים הקטנה שלנו ". 
עוד על הפעימה הרביעית של שחרור האסירים :" שירות בתי הסוהר לא ערוך לשחרור "" למנוע קריסה ":  לבני נועדה עם הצוות האמריקני למו"מהרצוג : " במקום לשחרר אסירים ,  להקפיא ההתנחלויות "  
יוגב תקף בחריפות גם את נשיא ארצות הברית ואמר כי  " כל מקום שממשלו של הנשיא אובמה התערב בעולם  הוא טעה :  אם בסוריה ואם באיראן ,  אם באוקרינה או במצרים ".  כשברקע הדיווח הבוקר באשר לשחרור אפשרי של המרגל היהודי ג'ונתן פולארד בתמורה לשחרור האסירים וההכחשה האמריקנית בעניין ,  הוסיף יוגב : " חוסר ההומניטריות שלהם והצביעות מתבטאת בחוסר מוכנותכם לשחרר את פולארד ,  שלא רצח ולא מסוכן כבר לאף אחד ".  
" העם הזה יודע להתאחד כשהוא נלחם על חייו ,  גם על קיומו הפיזי וגם על קיומו המוסרי בארץ הזו ",  אמר הרב יהודה בן ישי ,  אביה של רותי פוגל ,  שנרצחה עם בעלה אודי וילדיהם יואב ,  אלעד והדס בביתם באיתמר .  לדבריו , " כל ניסיון לכפות עלינו לשחרר רוצחים הוא ניסיון להביא אותנו לוותר על תעודת הזהות המוסרית שלנו .  חייבים לתת ללוחמים את ההצדקה המוסרית לסכן את חייהם .  אם ישחררו מחבלים ,  זה יחליש את הכוחות הבריאים שבעם הזה שמוכנים למסור את הנפש ביום ובלילה .  לכן ,  כל מי שבריא בנפשו עומד ואומר :  לא ייתכן לשחרר רוצחים .  הרוצחים האלה שפכו דם נקיים .  באנו להגיד היום לממשלה ולראש הממשלה :  העם הזה אומר לך ,  'יש לך את המנדט לסרב למי שרוצה להכניע אותנו ,  לעמוד על האמת ולומר לא למי שמחשיבים את עצמם כידידים שלנו ".  
גילה מולכו ,  אחותו של איאן פיינברג שרוצחו השתחרר בפעימה הראשונה באוגוסט 2013 ,  אמרה : " אנו שוב ושוב ,  פעימה אחר פעימה ,  עושים את אותה טעות .  אנו ממיטים אסון על משפחת השכול .  אנו מעבירים מסר לילדים שלנו שדם יהודי הפקר ושווה מחווה ,  ומעבירים מסר לערבים שקל לרצוח בנו .  אנו מגדילים את מעגל הטרור בכך שאנו משחררים לרחוב רוצחים מהכלא .  במקרה של אחי ,  מדובר במי שנגזרו עליו 90 שנה ,  הוא ישב 20 שנה ובגיל 40 חזר לרצועת עזה ובוודאי שלא מטיף שם לשלום .  איך ייתכן שהכביש פה לא מלא בעשרת אלפים אנשים שצועקים לביבי 'די לטירוף' ?  ",  תהתה .
 לפניות לכתב יאיר אלטמן :  talk2yaira@walla.com 

המשפחות מפגינות נגד שחרור המחבלים : " די לטירוף "
 בני משפחה שרוצחי קרוביהם אמורים להשתחרר התייצבו מול בית ראש הממשלה בבירה : " יש מנדט לומר לא למי שמחשיבים עצמם ידידים ".  ח"כ יוגב :  אובמה והאמריקנים צבועים ולא מוסריים

