נתניהו דחה בשבועיים ההצבעה על הסדרת גבעת האולפנה
בעוד הצעת החוק שמטרתה לעקוף פסיקת בג"ץ באשר לפינוי הבתים בבית אל הייתה צריכה לעלות היום להצבעה ,  סוכם לדחותה בשבועיים כדי להסדיר הסוגייה .  הצעת האיחוד הלאומי כן תעלה
לקראת הסדר ?  ראש הממשלה ,  בנימין נתניהו ,  סיכם הבוקר  ( רביעי )  עם יו"ר הקואליציה ,  ח"כ זאב אלקין ,  ועם ח"כ זבולון אורלב  ( הבית היהודי )  לדחות בשבועיים את הצעת חוק ההסדרה ,  שמטרתה להסדיר המאחזים הממוקמים על אדמות פרטיות ,  ובכך למעשה לעקוף את החלטת בג"ץ לגבי פינוי גבעת האולפנה בבית אל .  לצד זאת ,  על פי הסיכום ,  נתניהו הנחה את שר הביטחון ,  אהוד ברק ,  להפסיק מיד את כל ההכנות להריסה בשבועיים הקרובים ,  ובתקופה הזו ייעשה מאמץ להסדיר את הסוגיה .  אם עד אז לא יושג הסדר לשכונת האולפנה ,  יאפשר ראש הממשלה חופש הצבעה לשרים בהצבעה על הצעת החוק ,  מה שיגביר את הסיכויים שהחוק אכן יעבור .  
יחד עם זאת ,  יו"ר האיחוד הלאומי ,  ח"כ יעקב כץ  ( כצל'ה )  ,  מהאופוזיציה ,  התנגד לסיכום הקואליציה מול נתניהו ,  ועל כן החליט להעלות היום את הצעת החוק שלו בנושא לקריאה טרומית בכל מקרה .  בשל כך ,  הורה נתניהו לאלקין על משמעת קואליציונית נגד הצעת החוק של ח"כ כץ ,  מה שמגביר את הסיכויים שלא יהיה לה רוב בכנסת .  
מאז שפסק בג"ץ לפני כשבועיים בסוגיית גבעת האולפנה בבית אל ,  והורה לפנות חמישה בתים שנבנו בה על קרקע פרטית פלסטינית על ה-1 ביולי ,  גברו הקריאות בימין לחוקק חוק שיסדיר את נוכחותם של תושבי השכונה במקום .  מנגד ,  עומדים חברי כנסת ושרים הקוראים לקיים את פסיקת בג"ץ .  גם משרד הביטחון תומך בעמדה זו ,  שהייתה עד לפני שנה גם עמדת המדינה ,  אך היא חזרה בה מאז .  גורמים בסביבת ראש הממשלה אישרו הבוקר שראש הממשלה ושר הביטחון סיכמו כי  " בשבועיים הקרובים לא ייעשה בשטח בבית אל שום דבר שיתפרש כקביעת עובדות בשטח ,  כדי לאפשר עוד הזדמנות למציאת פתרון לבתי השכונה ".  
הנהלת הקואליציה התכנסה הבוקר כדי לדון בסיכום שהושג עם ראש הממשלה .  כל עוד אין החלטה לגבי משמעת קואליציונית של כלל חברי הכנסת של הקואליציה ,  השרים ישראל כץ  ( ליכוד )  ודניאל הרשקוביץ  ( הבית היהודי )  הודיעו כי יתמכו בהצעת החוק . " מדובר בעניין עקרוני ,  ועל ראש הממשלה לאפשר לכל שר להצביע בהתאם לצו מצפונו ,  כפי שהיה מקובל במקרים דומים בעבר ",  אמר השר כץ , " הריסת הבתים בשכונת האולפנה עלול להוביל להריסת אלפי בתים נוספים ביהודה ושומרון ,  וזאת גזירה שהציבור אינו יכול לעמוד בה ".  השר הרשקוביץ הוסיף : " זו הצבעה מצפונית ויש לאפשר לשרים חופש הצבעה ,  בדומה לחופש שניתן לחבר הכנסת ".  
מנגד ,  היו שדחו את הקריאות לאפשר חופש הצבעה להצעת החוק .  השר מיכאל איתן ,  הנמנה עם המתנגדים ,  אמר כי  " אין מקום לטריקים ולהיתממות בדרך של חופש הצבעה לשרי הממשלה .  הממשלה חייבת להישאר איתנה בהתנגדותה לחוק ההסדרה ".  לדבריו , " חופש הצבעה ישדר לאזרחי ישראל שלממשלה אין עמדה בסוגיה מרכזית הנוגעת לשלטון החוק ולעליונות המשפט .  זהו ניסיון ציני ופחדני שפוגע בעקרונות הממשל הבסיסיים .  את בעיית בתי האולפנה ניתן לפתור מבלי לפגוע במפעל ההתיישבות ומבלי להתחמק מהחלטות בג"ץ .  ביהודה ושומרון יש מספיק אדמות כדי ליישב מיליוני מתיישבים ,  מבלי לגזול אף פיסת קרקע פרטית ובאישור בית המשפט ". 
שר הביטחון ,  אהוד ברק ,  הודיע כי הוא מתנגד בכל תוקף להצעת החוק . " מדובר בהצעת חוק שמזיקה למדינת ישראל ,  לממשלת ישראל ולמפעל ההתיישבות ,  ותשמש נשק אפקטיבי בידי יריבי ישראל בזירה הבינלאומית ובמערכות המשפט הבינלאומיות ",  ציין ברק ,  והוסיף כי  " במדינה מתקדמת אין אפשרות לחוקק חוק שיבטל פסק דין קונקרטי וחלוט של בג"ץ .  בית-אל הוא יישוב גדול וחשוב ,  שעתיד להישאר חלק מישראל בכל הסדר עתידי .  הפתרון שיימצא צריך לשלב ביצוע החלטת בג"ץ עם חיזוק בית אל ".   
" עצם העלאת חוק ההסדרה להצבעה טרומית מבזה את הכנסת ואת הדמוקרטיה הישראלית ",  אמרו בתנועת שלום עכשיו ,  לקראת ההצבעה הצפויה . " על נתניהו בעצמו להתייצב ולהצביע נגד החוק ,  המתיר גזל אדמות ומבטל את פסיקות בית המשפט העליון .  החוק מבקש להכפיף את הדמוקרטיה לצרכי המתנחלים ולעקור את פסיקות בית המשפט ". 
יחד עם זאת ,  המתנחלים דווקא הביעו סיפוק מדחיית ההצבעה בשבועיים ,  מה שלטענתם יאפשר הגעה להסדר . " אם ראש הממשלה ביקש ,  אז יש לתת לו את ההזדמנות למנוע את הריסת שכונת האולפנה ",  אמר הבוקר ראש מועצת בית אל ,  משה רוזנבוים ,  לוואלה !  חדשות . " נתניהו העביר אלינו מסרים ברורים בימים האחרונים ,  לפיהם השכונה בשום פנים ואופן לא תיהרס ,  ואני רוצה להאמין שההבטחה אכן תמומש .  אני סומך על ראש הממשלה שהביע בעצמו עמדה ברורה נגד הריסת הבתים .  אמינותו האישית ואמינותה של הממשלה כולה מוטלת על הכף ".  
עוד באותו נושא:תושבי גבעת האולפנה משכו העתירה שהגישו לבג"ץהפרקליטות לשרים על גבעת האולפנה :  אין מנוס מציות לבג"ץבג"ץ דחה בקשת המדינה :  הריסת גבעת האולפנה - ב-1 ביולי
השתתף בהכנת הידיעה :  יהושע בריינר 

נתניהו דחה בשבועיים ההצבעה על הסדרת גבעת האולפנה
בעוד הצעת החוק שמטרתה לעקוף פסיקת בג"ץ באשר לפינוי הבתים בבית אל הייתה צריכה לעלות היום להצבעה ,  סוכם לדחותה בשבועיים כדי להסדיר הסוגייה .  הצעת האיחוד הלאומי כן תעלה

