ארה"ב :  סבא"א חייבת לחקור את טענות נתניהו על המחסן הסודי האיראני
בהודעה מטעם משרד החוץ האמריקני נמסר כי חובתה של הסוכנות לאנרגיה אטומית להבטיח לקהילה הבינלאומית כי באיראן לא מתקיימת פעילות גרעינית לא מוצהרת .  עם זאת ,  גורם אמריקני בכיר דווקא הסתייג מחשיפת רה"מ : " טענותיו מטעות ,  המחסן מוכר והוא מכיל ארונות מסמכים וניירות "
 במשרד החוץ האמריקני קראו היום  ( שישי )  לסוכנות הבינאלומית לאנרגיה אטומית  ( סבא"א )  לנהל חקירה בעקבות טענות נתניהו כלפי איראן וכלפי הסוכנות ,  כפי שהוצגו אמש בנאומו בעצרת הכללית של האו"ם .  בהצהרה מטעם פקיד במשרד נכתב כי על סבא"א מוטלת חובה  " לממש את סמכויותיה במטרה לספק לקהילה הבינלאומית ביטחון בכך שאין באיראן פעילות או חומרים גרעיניים שאינם מוצהרים ".  
בנאומו בעצרת טען אתמול נתניהו כי לאיראן יש מחסן גרעיני סודי בטהראן והציג מפה שמראה תמונת לוויין של האתר . " זה מעולם לא נחשף פומבית ",  הבהיר .  הוא גם חשף שלושה אתרי טילים סודיים סמוך לשדה התעופה בביירות בתיעוד שהגדיר כ"תמונה ששווה אלף טילים ".   " למה שלאיראן יהיה מתקן אטומי סודי ?  "  תהה נתניהו . " התשובה פשוטה - בגלל שהוא נועד לפיתוח נשק גרעיני .  כשהזמן יהיה מתאים יהיה אפשר לפתח פצצה אטומית .  אבל זה לא יקרה - כי כל מה שאיראן מחפשת ,  ישראל תמצא ".   " יש לי גם מסר לטהראן ",  המשיך . " ישראל יודעת מה אתם עושים והיכן אתם עושים את זה .  ישראל לעולם לא תתן למשטר שקורא להשמדתנו לפתח נשק גרעיני .  לא עכשיו .  לא בעוד עשור .  לעולם לא ". 
עוד בוואלה !  NEWS:לא עוד גימיק : " הסקופ "  של נתניהו בבמה האהובה עליו בעולםדיווח בבריטניה :  מרגל רוסי שלישי זוהה בפרשת הרעלת הסוכן לשעברחסימות ועומסים :  כל הפרטים על מרוץ האופניים  " סובב תל אביב "  
בתוך כך ,  גורם אמריקני שדיבר בעילום שם אמר לסוכנות רויטרס כי ארצות הברית הייתה מודעת למתקן הגרעיני שתיאר נתניהו ותיאר אותו כ"מחסן "  המשמש לאכסון  " רשומות וארכיונים "  של התכנית הגרעינית של איראן .  
עם זאת ,  גורם אמריקני אנונימי בכיר נוסף אמר לסוכנות כי דברי נתניהו  " מטעים למדי ".   " ראשית ,  אנחנו מכירים את המתקן הזה זמן מה ,  והוא מלא בארונות מסמכים וניירות ,  לא צינורות אלומיניום בשביל צנטריפוגות ",  אמר הגורם , " ושנית ,  למיטב ידיעתנו ,  אין בו שום דבר שיאפשר לאיראן לפרוץ את מגבלות ההסכם עמה מהר יותר ממה שיכלה בלעדיו ".  
באיראן הגיבו בזלזול לנאום .  שר החוץ האיראני מוחמד ג'וואד זריף צייץ בחשבון הטוויטר שלו כי  " אף מופע אמנותי לא יצליח להטעות .  ישראל היא המדינה היחידה באזורנו בעלת תכנית גרעין סודית ובלתי מוצהרת - כולל נשק אטומי ממשי .  הגיע הזמן שישראל תציג את הנשק הגרעיני הבלתי חוקי שלה לעיון הפקחים הבין לאומיים ". 
גם דובר משרד החוץ האיראני ,  באהרם קאסאמי ,  הגיב הלילה לדברים ואמר כי העולם יצחק על טענותיו של ראש ממשלת ישראל בנימין נתניהו בנוגע למחסן הגרעין הסודי בטהראן ,  כפי שטען בנאומו בעצרת . " העולם רק יצחק בקול על סוג כזה של נאום חסר משמעות ,  חסר חשיבות ומוטעה ",  אמר קאסאמי לסוכנות הידיעות האיראנית פארס .  

ארה"ב :  סבא"א חייבת לחקור את טענות נתניהו על המחסן הסודי האיראני
בהודעה מטעם משרד החוץ האמריקני נמסר כי חובתה של הסוכנות לאנרגיה אטומית להבטיח לקהילה הבינלאומית כי באיראן לא מתקיימת פעילות גרעינית לא מוצהרת .  עם זאת ,  גורם אמריקני בכיר דווקא הסתייג מחשיפת רה"מ : " טענותיו מטעות ,  המחסן מוכר והוא מכיל ארונות מסמכים וניירות "
 
