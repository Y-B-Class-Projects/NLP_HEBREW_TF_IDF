נתניהו : " אירן מחרחרת מלחמה בצפון "
 ראש הממשלה ערך סיור בבסיס אימונים של צה"ל והפנה אצבע מאשימה לטהרן שלדבריו מחרחרת מלחמה בין ישראל לסוריה .  בתוך כך ,  נשיא רוסיה קרא לארה"ב להיות יותר מעורבת בנעשה במזה"ת
 ( צילום :  עידו בקר ,  וואי נט ,  עריכה :  דורון שטיין ) 
ראש הממשלה בנימין נתניהו ביקר היום  ( שלישי )  בבסיס האימונים באליקים במסגרת סיור בפיקוד הצפון .  כשנשאל על המתיחות בגבול הצפוני של ישראל ,  השיב נתניהו כי  " האירנים מנסים לחרחר מלחמה בין סוריה לבינינו והדבר משולל כל יסוד ".  נתניהו הוסיף ואמר כי  " אנו רוצים ביטחון ,  יציבות ושלום ואין לנו כל כונה לתקוף אף אחת משכנותינו ". 
בתוך כך ,  נשיא רוסיה דמיטרי מדבדב המבקר בסוריה קרא מוקדם יותר היום לארצות הברית לקחת חלק פעיל יותר בתהליך השלום במזרח התיכון ,  והזהיר מהידרדרות המצב באזור .  במהלך מסיבת עיתונאים עם נשיא סוריה בשאר אסד בדמשק אמר מדבדב כי  " בפועל ,  תהליך השלום במזרח התיכון הידרדר .  המצב מאוד גרוע .  הגיע הזמן לעשות משהו .  אני מסכים עם הנשיא אסד ,  האמריקאים יכולים לנקוט עמדה יותר פעילה ".  זהו הביקור הראשון של מנהיג רוסי בסוריה מאז המהפכה הבולשביקית .  
הנשיא הרוסי גם התייחס למשבר הגרעין האירני וקרא ל"שיתוף פעולה בונה עם הקהילה הבינלאומית מצדה של אירן ".  במקביל ,  שר האנרגיה הרוסי סרגיי שמטקו ,  שהצטרף למדבדב ,  אמר כי רוסיה מעוניינת לחזק את שיתוף הפעולה עם אירן בתחום האנרגיה ,  כולל בבניית כורים למים קלים .  
שר החוץ וסגן ראש הממשלה אביגדור ליברמן התייחס אף הוא התייחס לנושא הסורי .  בפגישה עם ראש ממשלת יפן יוקיו הטויאמה בטוקיו דיבר ליברמן על שיתוף הפעולה בין סוריה לצפון קוריאה ,  ואמר כי הוא מסכן את היציבות בדרום-מזרח אסיה ובמזרח התיכון .  עוד אמר ליברמן ,  כי שיתוף הפעולה הזה לא מתמקד בפיתוח כלכלי אלא בנשק להשמדה המונית ובהברחות בלתי-חוקיות ,  כפי שהומחש לפני כמה חודשים ,  כשנעצר מטוס צפון קוריאני בבנגקוק ועליו כמות אדירה של נשק שיועד לחמאס ולחיזבאללה .
 
נתניהו : " אירן מחרחרת מלחמה בצפון "
 ראש הממשלה ערך סיור בבסיס אימונים של צה"ל והפנה אצבע מאשימה לטהרן שלדבריו מחרחרת מלחמה בין ישראל לסוריה .  בתוך כך ,  נשיא רוסיה קרא לארה"ב להיות יותר מעורבת בנעשה במזה"ת

