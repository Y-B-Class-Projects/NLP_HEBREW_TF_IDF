נתניהו : " זה הסכם רע שנותן לאיראן את מה שרצתה "
 בלשכת ראש הממשלה הביעו אכזבה מההסכם שגובש בין המעצמות לבין איראן . " הלחץ הכלכלי שבו היא מצויה יכול היה להביא להסכם טוב בהרבה ".  ליברמן : " זה מוביל למרוץ חימוש "
 בלשכת ראש הממשלה ,  בנימין נתניהו ,  תקפו הבוקר  ( ראשון )  את הסכם הביניים שהושג הלילה בין המעצמות לבין איראן בז'נבה שבשווייץ להשהיה חלקית של תכנית הגרעין האיראנית . " זהו הסכם רע ",  אמרו בלשכתו של ראש הממשלה . " הוא מעניק לאיראן בדיוק את מה שרצתה - גם הקלה משמעותית בסנקציות וגם שמירה על החלקים המשמעותיים ביותר בתכנית הגרעין שלה ".  
עוד טענו בלשכת נתניהו כי ההסכם מאפשר לאיראן להמשיך ולהעשיר אורניום ,  משאיר לאיראן את כל הצנטריפוגות שמאפשרות לה לייצר את החומר הבקיע לנשק גרעיני ואף אינו מביא לפירוק הכור באראק . " הלחץ הכלכלי שאיראן מצויה בו יכול היה להביא להסכם טוב בהרבה ,  שמפרק את יכולות הגרעין שלה ",  נמסר .  ראש הממשלה עצמו צפוי למסור התייחסות רשמית בפתח ישיבת הממשלה הבוקר .  
הושג הסכם ביניים היסטורי בין המעצמות לאיראן בז'נבה 
שר החוץ ,  אביגדור ליברמן ,  אמר כי מדובר בניצחון הדיפלומטי הגדול ביותר של איראן מאז המהפכה . " הם קיבלו הכרה בזכות הלגיטימית כביכול להעשרת אורניום וזה מוביל אותנו למרוץ חימוש ",  ציין בריאיון לגלי צה"ל . " טורקיה ,  מצרים וסעודיה לא יעמדו מנגד וגם ידברו על זכותם לגרעין .  ישראל עשתה הכול נכון ,  וצריך להבין שמיקומנו בזירה הבינלאומית ,  עם כל ההערכה ,  אנחנו לא מעצמה ולא חברים קבועים במועצת הביטחון .  זה כמובן יגרום לכך שנצטרך לעשות הערכה מחדש של כל המצב ולשקול את צעדינו .  אין לנו אלטרנטיבה לארצות הברית ,  כי היא המעצמה הכי גדולה והידיד הכי נאמן שלנו .  אבל בנוסף לארצות הברית חייבים לפתח כיוונים חדשים ".  
שר המודיעין ,  יובל שטייניץ ,  התייחס אף הוא להסכם ,  ואמר : " התיקונים שהוכנסו ברגע האחרון רחוקים מלהניח את דעתנו ,  וההסכם היה ונשאר הסכם גרוע שיקשה על השגת פתרון קבע הולם .  כמו ההסכם הכושל עם צפון קוריאה ,  גם ההסכם הנוכחי עשוי דווקא לקרב את איראן להשגת הפצצה ".  לדבריו ,  ישראל אינה יכולה לקחת חלק בחגיגה הבינלאומית ,  המבוססת לדבריו על הולכת שולל איראנית ועל מרמה עצמית .  עם זאת ,  הוא ציין : " למרות האכזבה ,  נמשיך להתעקש על עמדותינו ולעבוד עם ידידינו בארצות הברית ובעולם כולו על מנת לחתור לפתרון מקיף וממצה שיכלול את פירוק אמיתי של תשתיות הגרעין הצבאיות של איראן ".  
שר האוצר ,  יאיר לפיד הביע אף הוא הסתייגות מההסכם שהושג ,  ואמר מדובר בהסכם רע ,  שלא מביא אף לא לפירוקה של צנטריפוגה אחת . " אני מוטרד לא רק מעצם ההסכמות אלא מכך שאיבדנו את אוזנו של העולם ",  אמר לפיד . " לפנינו שתי משימות :  לדאוג לכך שההסכם הסופי יהיה טוב יותר עבור ישראל ועבור העולם ולחדש את האינטימיות ביחסינו עם האמריקנים ". 
שר הכלכלה ,  נפתלי בנט ,  אמר בעקבות ההסכם : " קמנו הבוקר למציאות שבה בז'נבה נחתם הסכם רע ,  רע מאוד .  אם בעוד חמש שנים תתפוצץ מזוודה גרעינית בניו יורק או במדריד ,  זה יהיה בגלל ההסכם שנחתם הבוקר .  המערכה עוד ארוכה ,  ונמשיך לפעול בכל ממדי הפעולה .  חשוב שיידע העולם :  ישראל לא תהיה מחויבת להסכם שמסכן את קיומה ". 
על פי המתווה שהוסכם הלילה בין המעצות  ארצות הברית ,  בריטניה ,  צרפת ,  רוסיה ,  סין וגרמניה  לאיראן ,  האחרונה תשהה חלק נרחב מפעילותה הגרעינית ,  ובתמורה תקבל הקלה חלקית ומוגבלת בסנקציות .  היא תוכל להמשיך להעשיר אורניום לרמה של 5% ,  אך לא תוכל להגדיל את מאגר האורניום המועשר שברשותה .  בנוסף ,  ייאסר עליה להעשיר אורניום לרמה של 20% ,  או להמשיך לפתח את מתקן המים הכבדים שלה באראק .
 ההסכם הושג בתום יממה מורטת עצבים בז'נבה ,  שהחלה אתמול בשעות הבוקר עם הגעת שרי החוץ של המעצמות לעיר ,  ונמשכה עמוק אל תוך הלילה .  את המשא ומתן ניהלו שרת החוץ של האיחוד האירופי ,  קתרין אשטון ,  שר החוץ האמריקני ,  ג'ון קרי ושר החוץ האיראני ,  מוחמד ג'וואד זריף .
 אובמה : " ההסכם חוסם את הדרך של איראן לפצצה "  

נתניהו : " זה הסכם רע שנותן לאיראן את מה שרצתה "
 בלשכת ראש הממשלה הביעו אכזבה מההסכם שגובש בין המעצמות לבין איראן . " הלחץ הכלכלי שבו היא מצויה יכול היה להביא להסכם טוב בהרבה ".  ליברמן : " זה מוביל למרוץ חימוש "
 
