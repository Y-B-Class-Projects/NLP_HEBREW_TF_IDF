גורם ישראלי :  ראש המודיעין המצרי הגיע לישראל לדון בהסדרה בעזה
גורם ישראלי אישר את הדיווח כי עבאס כמאל נפגש אתמול עם רה"מ ודן עמו במאמצי הסכם ההסדרה עם חמאס .  עוד נמסר כי כמאל הגיע כאורחו של ראש המל"ל מאיר בן שבת .  הוא נועד גם עם ראש השב"כ נדב ארגמן
גורם ישראלי אישר היום  ( חמישי )  את הדיווח כי ראש המודיעין המצרי ,  עבאס כמאל ,  נפגש אתמול עם ראש הממשלה בנימין נתניהו ודן עמו במאמצי הסכם ההסדרה עם חמאס בעזה .  עוד נמסר כי כמאל הגיע כאורחו של ראש המל"ל מאיר בן שבת .  הוא נועד גם עם ראש השב"כ הנוכחי נדב ארגמן .  
רשת  " אל-מיאדין ",  המקורבת לחמאס ,  דיווחה כי הסכם הרגיעה המתגבש צפוי לכלול הפסקת אש שתימשך שנה וכינון נתיב ימי בין רצועת עזה לקפריסין שיהיה בפיקוח כוחות הביטחון של ישראל .  גורם נוסף ,  המעורה במגעים ,  ציין בקשר לדיווח כי 48 השעות הקרובות יהיו קריטיות להגעה להסכם שכזה .  אותו גורם אף ציין כי גם קטאר תשתתף בהסכם ותממן את השכר של עובדי המשרדים הממשלתיים בעזה .  גורם ישראלי אחר אישר גם את הדיווח בעניין זה .  
עוד בוואלה !  NEWS:בן ארבע נפל ממרפסת ונפצע קשה - בעקבות פגיעת מנוף בבנייןהותר לפרסום :  מפקד בסיס הקריה בתל אביב חשוד בעבירות שחיתות"המומים ממותו הטראגי ":  רופא של המלכה אליזבת נהרג בתאונה בלונדון 
עוד צוין באל-מיאדין כי מסתמן שבשלב זה נושא הפיוס הפלסטיני ,  שהיה אמור להיכלל בהסכם ההסדרה המדובר ,  יידחה .  מוקדם יותר דווח בעיתון  " אל-חייאת "  כי כמאל צפוי לבקר היום ברמאללה ולהיפגש עם יו"ר הרשות הפלסטינית אבו מאזן במטרה לשוחח על הפיוס הפלסטיני .  גורם פלסטיני מסר גם כן לעיתון כי ההסכם עשוי להיחתם כבר מחר בקהיר .
 בעקבות זאת ,  סוכנות אונר"א הודיעה היום כי תפתח את שנת הלימודים כסדרה בבתי הספר שהיא מפעילה ברצועה .  זאת על אף המשבר הכלכלי אליו נקלעה עקב קיצוץ הסיוע של ארצות הברית שנבעה מהחלטתו של ממשל טראמפ .
 בלשכתו של נתניהו המשיכו להכחיש את הדיווחים על הפסקת אש שהושגה מול חמאס בימים האחרונים .  אולם ,  לדבריו של בכיר ישראלי חלה התקדמות רצינית במגעים ההדוקים בחסותן של מצרים והאו"ם בנוגע להסכם  " הסדרה מצומצמת ".  
בעקבות השקט היחסי שהורגש בגבול עזה בימים האחרונים החליט שר הביטחון אביגדור ליברמן לאפשר את פתיחתו המחודשת של כרם שלום למעבר סחורות לרצועה החל מאתמול .  בתוך כך ,  גם מרחב הדיג בעזה הורחב לתשעה מיילים מקו החוף .  הדיון בהסדרה בעזה הוביל להתכנסותו הרביעית של הקבינט המדיני-ביטחוני בתוך שבועיים שדן במאמצים להסכם רגיעה בגבול .
 ברקע ההסדרה תקף שוב השר נפתלי בנט את ליברמן ,  וטען כי התפיסה שליברמן מוביל ,  לפיה ניתן לשכנע את תושבי עזה להפיל את שלטון חמאס  " חלולה ,  מסוכנת ומהווה רוח גבית לטרור ".  מדובר במתקפה שניה של בנט השבוע ,  בהמשך לריאיון שנתן ליברמן ב"החדשות "  אתמול בו הצהיר כי הוא רוצה  " לשכנע את תושבי עזה שהאביב הערבי אפשרי ולהפיל את חמאס ".  
לדברי בנט ,  הרעיון שישראל יכולה לשכנע את הציבור העזתי להחליף שלטון הוא  " דמיוני ומנותק .  מאמצי שכנוע לא ימוטטו את חמאס .  תפקידנו לא לשכנע ,  אלא לנטרל את ההתעצמות של חמאס ". 
בנט ,  שכבר יצא נגד הפסקת האש ,  ממשיך למקד את הביקורת שלו על המדיניות בעזה בליברמן ,  ולא בנתניהו . " הסכם ישראל-חמאס אליו דחף ליברמן הוא שגיאה חמורה וחסרת אחריות שתאפשר לחמאס להאיץ את ייצור הרקטות .  אם לא נעצור את המפעל הלאומי של חמאס לייצור רקטות ,  תושבי ישראל יסבלו ממבול רקטות על מרכזי האוכלוסיה של ישראל בעתיד הלא-רחוק ".  
" לאחר 140 ימים של רקטות ,  ירי צלפים ושיגור בלוני תבערה חמאס לומד שהטרור השתלם .  צריך לומר את האמת :  הסכם ישראל-חמאס הוא שגיאה ותפיסת ההכלה נכשלה ",  אמר השר .
 ממפלגת  " ישראל ביתנו "  נמסר בתגובה כי  " מאחר והשר בנט הרבה להיעדר מישיבות הקבינט בנושא עזה ,  כל שכן האחרונה ,  הוא אינו בקיא בפרטים .  עקרונית אכן מתקיים ויכוח בין ימין ממלכתי ואחראי שמייצג ליברמן ,  לבין ימין משיחי ופופוליסטי שמייצגים בנט וסמוטריץ' ,  שתומכים במדינה דו-לאומית ובכיבוש עזה ". 
 ( עדכוןר אשון 19:04 )  

גורם ישראלי :  ראש המודיעין המצרי הגיע לישראל לדון בהסדרה בעזה
גורם ישראלי אישר את הדיווח כי עבאס כמאל נפגש אתמול עם רה"מ ודן עמו במאמצי הסכם ההסדרה עם חמאס .  עוד נמסר כי כמאל הגיע כאורחו של ראש המל"ל מאיר בן שבת .  הוא נועד גם עם ראש השב"כ נדב ארגמן

