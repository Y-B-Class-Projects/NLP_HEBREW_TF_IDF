מתכוננים לעצרת האו"ם :  טראמפ ייפגש עם נתניהו ;  איוונקה תשתתף
לפי הבית הלבן ,  טראמפ יפגוש בשולי העצרת שתיערך בשבוע הבא גם את נשיא צרפת מקרון ,  ראש ממשלת בריטניה מיי ,  נשיא מצרים א-סיסי ,  ראש ממשלת יפן אבה ונשיא קוריאה הדרומית מון
ראש הממשלה בנימין נתניהו ייפגש עם נשיא ארצות הברית דונלד טראמפ בשולי העצרת הכללית של האו"ם ,  שתיערך במטה האו"ם בניו יורק בשבוע הבא - כך נמסר הערב  ( חמישי )  מהבית הלבן .
 לפי הבית הלבן ,  טראמפ יפגוש בשולי עצרת האו"ם בשבוע הבא גם את נשיא צרפת עמנואל מקרון ,  ראש ממשלת בריטניה תרזה מיי ,  נשיא מצרים עבד אל-פתאח א-סיסי ,  ראש ממשלת יפן שינזו אבה ונשיא קוריאה הדרומית מון ג'ה אין .  גם בתו של נשיא ארצות הברית ,  איוונקה טראמפ ,  צפויה להשתתף בעצרת .
 עוד כתבות שפורסמו בוואלה !  NEWS : " למה צריך את כל החגיגה הזו ?  ":  כשנתניהו וכץ חנכו חצי קו לירושלים"המתווך "  של ליברמן והנכד המיוחס :  אנשי הצללים של הציבור החרדיהמשבר עם רוסיה :  צה"ל הציג את ממצאי תחקיר הפלת המטוס לצבא הרוסי 
בתחילת החודש גורמים מדיניים אמרו לוואלה !  NEWS כי נתניהו מעונין להשתתף בישיבה המיוחדת של מועצת הביטחון על איראן שיוביל נשיא ארצות הברית דונלד טראמפ ,  בשולי העצרת הכללית של האו"ם .  הישיבה תתמקד בדרישת ארצות הברית להחריף את הלחץ על איראן ולגנות בחריפות את תוקפנותה האזורית ,  ובהשלכות פרישת הממשל מהסכם הגרעין שנחתם בשנת 2015 .
 לדברי גורמים מדיניים ,  מתנהלים מגעים מתקדמים כדי שראש הממשלה נתניהו ישתתף בדיון ואף יישא דברים .  בעוד נתניהו וישראל משבחים את המדיניות התקיפה של ממשל טראמפ נגד איראן ותומכים בפרישת ארצות הברית מהסכם הגרעין - רוסיה ,  סין ואירופה פועלות כדי לשמרו ,  והדיון צפוי להוות במה עבור נתניהו וטראמפ לשכנוע העולם להצטרף ללחץ .
 בחודש יוני ,  העצרת הכללית של האו"ם הצביעה בעד גינוי ישראל ברוב של 120 מדינות .  נציגי שמונה מדינות התנגדו ו-45 נמנעו .  נוסח ההצעה כולל גינוי בשל  " שימוש מוגזם בכוח "  מצד ישראל נגד הפלסטינים בעקבות ההפגנות האלימות בשבועות האחרונים בגבול רצועת עזה .  

מתכוננים לעצרת האו"ם :  טראמפ ייפגש עם נתניהו ;  איוונקה תשתתף
לפי הבית הלבן ,  טראמפ יפגוש בשולי העצרת שתיערך בשבוע הבא גם את נשיא צרפת מקרון ,  ראש ממשלת בריטניה מיי ,  נשיא מצרים א-סיסי ,  ראש ממשלת יפן אבה ונשיא קוריאה הדרומית מון

