המוסד מכחיש :  לא התנגדנו לסנקציות נוספות על איראן
אחרי המבוכה שגרם הפרסום באתר  " בלומברג "  על עמדת המוסד בנושא איראן ,  ראש המוסד תמיר פרדו הכחיש כי בכירים בארגון אמרו לבכירים אמריקנים שסנקציות חדשות על איראן יגרמו נזק למשא ומתן בנושא הגרעין
אחרי המבוכה שנגרמה לראש הממשלה בנימין נתניהו בעקבות הפרסום באתר  " בלומברג "  על עמדת המוסד בנושא איראן ,  המוסד מכחיש את הדברים שיוחסו לו .  בהודעה חריגה שהועברה היום  ( חמישי )  בתגובה לפניות מצד כתבים ,  הכחיש ראש המוסד ,  תמיר פרדו ,  כי בכירי הארגון אמרו לבכירים אמריקנים שסנקציות חדשות על איראן יגרמו נזק למשא ומתן בנושא הגרעין .
 הדיווח מהבוקר ,  שהוכחש כאמור ,  עומד בסתירה חדה לעמדתו של ראש הממשלה ששב וקורא לקהילה הבינלאומית להטיל עיצומים שיפגעו בתכנית הגרעין של איראן ובתכנית הטילים שלה .  
עוד ידיעות על הגרעין האיראני:אובמה בנאום מצב האומה :  המיתון חלף ,  הגיע הזמן לשוויון כלכליהכלכלה האיראנית תקועה :  הנשיא רוחאני פונה למשאל עםשיחות הגרעין :  איראן מכחישה התקדמות עם המעצמות
הדברים שהובאו ב"בלומברג "  מתייחסים בין היתר להצעת החוק של הסנאטורים מארק קירק ורוברט מננדז ,  הקוראת להטיל עיצומים נוספים על טהראן אם שיחות הגרעין ,  שיסתיימו ב-30 ביוני ,  יתקלו במבוי סתום .  הצעה נוספת ,  שיזם יו"ר ועדת יחסי החוץ בסנאט ,  בוב קורקר ,  אמנם אינה כוללת הטלת עיצומים ,  אך מבקשת לקבל את הסכמת הסנאט לכל הסכם שיושג בשיחות בז'נבה .  ביום שלישי איים אובמה להטיל וטו על הצעתם של קירק ומננדז אם תעבור בקונגרס .
 על פי הדיווח של  " בלומברג ",  גורמי מודיעין בישראל הביעו את חששם מהצעת החוק של קירק ושל מננדז ,  והשמיעו את דעתם בפני גורמים בממשל אובמה ובפני סנאטורים רפובליקנים ודמוקרטים כאחד .
 לפניות לכתב אמיר תיבון :  amir.tibon@walla.co.il 

המוסד מכחיש :  לא התנגדנו לסנקציות נוספות על איראן
אחרי המבוכה שגרם הפרסום באתר  " בלומברג "  על עמדת המוסד בנושא איראן ,  ראש המוסד תמיר פרדו הכחיש כי בכירים בארגון אמרו לבכירים אמריקנים שסנקציות חדשות על איראן יגרמו נזק למשא ומתן בנושא הגרעין

