נתניהו : " מוטרד מכוונת ארה"ב לעבוד עם הממשלה הפלסטינית "
 ראש הממשלה הודה לראשונה בקולו כי אינו מרוצה מהחלטת בעלת בריתו הקרובה לקיים מגעים עם הממשלה המשותפת לפתח וחמאס . " ארה"ב צריכה להבהיר לאבו מאזן שהסכם עם חמאס בלתי מתקבל על הדעת "
 ראש הממשלה בנימין נתניהו התייחס היום  ( שלישי )  לראשונה בקולו לממשלת האחדות הפלסטינית שהושבעה אתמול ברמאללה .  בריאיון לסוכנות הידיעות אי-פי הודה נתניהו כי הוא  " מוטרד מאוד "  מהחלטת ארצות הברית לעבוד עם ממשלת האחדות .  נתניהו הפציר במדינות העולם שלא לקיים מגעים עם הממשלה הפלסטינית החדשה ,  משום שחמאס הוא חלק ממנה . " ארה"ב צריכה להבהיר באופן ברור לאבו מאזן שהסכם עם חמאס הוא לחלוטין בלתי מתקבל על הדעת ",  אמר נתניהו .
 דבריו של נתניהו נאמרו ,  בין היתר ,  על רקע שיחה שקיים אתמול עם שר החוץ של ארצות הברית ,  ג'ון קרי ,  שבמהלכה הודיע לו קרי כי לאור הרכבה של ממשלת האחדות הפלסטינית ,  שאינה כוללת נציגי חמאס ,  ארה"ב מתכוונת לעבוד עם הממשלה הזו ו"לשפוט אותה על פי מעשיה ".  קרי צפוי להיפגש עם יו"ר הרשות הפלסטינית אבו מאזן בעמאן מחר .
 עוד על הממשלה הפלסטינית החדשה:היסטוריה ברשות :  הושבעה ממשלת אחדות של חמאס ופתחקרי לאבו מאזן : " מודאג שחמאס חלק מהממשלה"לבד מול העולם :  ישראל תצא למאבק בממשלה הפלסטינית 
גם דוברת משרד החוץ האמריקני ,  ג'ן סאקי ,  אמרה בתדרוך לכתבים כי ארצות הברית תמשיך לספק סיוע לרשות הפלסטינית ,  אולם תבחן את מדיניותה בנושא . " בהתבסס על מה שאנו יודעים ,  אנו מתכוונים לעבוד עם הממשלה הזאת ,  אולם נעקוב בקפידה לוודא שהיא שומרת על העקרונות שהנשיא עבאס חזר עליהם היום ",  אמרה סאקי . " נמשיך להעריך את ההרכב ואת המדיניות של הממשלה החדשה ולבחון את גישתנו בהתאם לכך ",  הוסיפה .
 אמש אמרו גורמים מדיניים בירושלים כי הם  " מאוכזבים עמוקות "  מההודעה האמריקנית . " הממשלה הפלסטינית נתמכת על ידי חמאס ,  ארגון טרור שמחויב להשמדת ישראל ",  הסבירו הגורמים .  לדבריהם , " אם הממשל האמריקני מעוניין לקדם את השלום ",  עליו לקרוא לאבו מאזן  " לבטל את ההסכם עם חמאס ולשוב לשיחות השלום עם ישראל ".  הגורמים הוסיפו כי במקום זאת ,  הממשל האמריקני מאפשר לאבו מאזן  " להאמין שניתן להרכיב ממשלה עם ארגון טרור ".  

נתניהו : " מוטרד מכוונת ארה"ב לעבוד עם הממשלה הפלסטינית "
 ראש הממשלה הודה לראשונה בקולו כי אינו מרוצה מהחלטת בעלת בריתו הקרובה לקיים מגעים עם הממשלה המשותפת לפתח וחמאס . " ארה"ב צריכה להבהיר לאבו מאזן שהסכם עם חמאס בלתי מתקבל על הדעת "
 
