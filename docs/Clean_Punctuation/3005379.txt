נתניהו תקף את השתתפות  " בצלם "  בדיון באו"ם : " ארגון הזוי "
 ראש הממשלה בנימין נתניהו תקף הערב  ( שבת )  את ארגוני  " בצלם "  ו"ידיד שלום עכשיו בארצות הברית "  שהשתתפו בדיון שהתקיים אתמול במועצת הביטחון של האו"ם בנושא ההתנחלויות . " האמת היא שהפלסטינים תקפו את ישראל במשך כ-50 שנה ,  לפני שהייתה התנחלות אחת .  הם ממשיכים לתקוף את ישראל מרצועת עזה ,  גם אחרי שיצאנו ממנה לחלוטין .  הם תוקפים אותנו מיהודה ושומרון ,  תוך שהם דורשים לא רק את השטחים הללו ,  אלא גם את זכות השיבה ליפו ,  עכו וחיפה .  את התביעות הללו הם מגבים בהסתה רצחנית שמכוונת אלינו מיום הקמת המדינה ",  כתב נתניהו בעמוד הפייסבוק שלו ,  והוסיף : " מה שהארגונים הללו לא מצליחים להשיג בבחירות דמוקרטיות בישראל ,  הם מנסים להשיג על ידי כפיה בינלאומית .  זהו מעשה לא ראוי .  בדמוקרטיה הישראלית באים לידי ביטוי גם ארגונים קיקיוניים והזויים כמו 'בצלם' .  אבל רוב הציבור יודע את האמת .  אנו נמשיך להגן על הצדק ועל המדינה שלנו מול כל הלחצים הבינלאומיים ".  

נתניהו תקף את השתתפות  " בצלם "  בדיון באו"ם : " ארגון הזוי "
 nan
