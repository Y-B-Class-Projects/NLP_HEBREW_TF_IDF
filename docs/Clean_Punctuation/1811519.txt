רמון :  ברק - האיש הכי מושחת שדרך על במת הפוליטיקה
על רקע פרשת  " ביבי טורס ",  תקף חיים רמון את אהוד ברק . " הוא האיש הכי נהנתן שהיה בפוליטיקה הישראלית ואין רבב שלא דבק בו ".  מקורבי ברק : " רמון הוא עבריין מורשע שזקוק לרחמים "
 אחרי שהמהלכים שניהל יו"ר ועדת הביקורת ח"כ יואל חסון  ( קדימה )  ,  הולידו את החקירה שיוביל מבקר המדינה מיכה לינדנשטראוס בעניין מימון נסיעותיו של ראש הממשלה בנימין נתניהו לחו"ל ,  מתרחב העימות הפוליטי בין  " הליכוד "  ל"קדימה "  ואליו מצטרפת גם מפלגת  " העצמאות ".  
עימות חריף מסוגו פרץ בין המפלגה הגדולה באופוזיציה למפלגת  " העצמאות ",  בראשה עומד שר הביטחון אהוד ברק .  יושב ראש מועצת מפלגת קדימה ,  חיים רמון ,  תקף הבוקר  ( שישי )  את השר ברק ואמר בראיון לקול ישראל כי הוא  " האיש הכי מושחת שדרך על במת הפוליטיקה בישראל מאז ומעולם ".  דבריו של רמון מגיעים כתגובה להאשמות שהשמיע אתמול ברק ולפיהן  " קדימה הם כישלון מבחינה מוסרית .  הם ניסו להכניס עבריין מורשע לתפקיד מספר 2 בממשלה  ( הכוונה ככל הנראה לרמון )  ואז ראש הממשלה בעצמו הסתבך בפלילים .  הם מעזים להתעלם מזה שיש להם הכי הרבה תיקים למרות שהם באופוזיציה ". 
רמון מצדו אמר בתגובה כי  " בפרשת העמותות הגיעו חשבונות הבנק של השר ברק למאות אלפי דולרים ואיש אינו יודע מה עלה בגורלם .  ברק הוא הכי מושחת והכי נהנתן שהיה בפוליטיקה הישראלית ואין רבב שלא דבק בו .  לא מכבר נחשפה פרשת החברה שהקימה אשתו והוא שארגן זאת ". 
עוד אמר רמון כי  " מבקר המדינה קבע שברק קנה שלטון בכסף .  הוא בילה בפריז עם רעייתו ארבעה ימים בעלות של 20 אלף שקלים ללילה על חשבון המדינה ".  רמון הציע כי ברק  " יילך הביתה ויסיר את נוכחותו המטרידה ,  הפוגעת תפקודית ומוסרית בפוליטיקה בישראל ". 
בתגובה לדבריו של רמון ,  אמרו מקורביו של שר הביטחון : " חיים רמון הוא עבריין מין מורשע ,  שניסה להידחף מחדש ,  בחסות נורמות השלטון הפסולות של קדימה ,  אל צמרת ממשלת ישראל .  שר הביטחון ברק נאלץ לבלום את ניסיון העוועים הזה ומאז קשה לו לקבל מרמון מחיאות כפיים .  רמון זקוק לרחמים ,  לרחמים בלבד ". 
כאמור ,  אמש החליט המבקר לינדנשטראוס כי משרדו יבדוק בשלב זה נושאים הנתונים לסמכותו לפי החוק ,  בהם דברים הנוגעים לתרומות למימון הפריימריז של נתניהו ומימון הנסיעות על ידי גורמים פרטיים שלא על פי הכללים למניעת ניגוד עניינים .  המבקר החליט עוד כי נושאים נוספים ייבדקו בהתאם להתפתחויות .
  *  עדכון ראשון - 08:43 .
 
רמון :  ברק - האיש הכי מושחת שדרך על במת הפוליטיקה
על רקע פרשת  " ביבי טורס ",  תקף חיים רמון את אהוד ברק . " הוא האיש הכי נהנתן שהיה בפוליטיקה הישראלית ואין רבב שלא דבק בו ".  מקורבי ברק : " רמון הוא עבריין מורשע שזקוק לרחמים "
 
