יחסי שטייניץ ונתניהו :  היסטוריה של הנחתות
ההכרזה החד-צדדית של ראש הממשלה על הורדת מחירי הדלק מסתמנת כעוד חלק מסדרה של השפלות שסופג שר האוצר ,  יובל שטייניץ ,  מתחילת כהונתו .  מהמע"מ על הירקות עד מחיר הקוטג'
 ( צילום :  מערכת וואלה ,  עריכה :  יאיר דניאל )  
סטירת הלחי שבנימין נתניהו הנחית אמש על יובל שטייניץ היא רק האחרונה בשורת ההשפלות ששר האוצר נאלץ לספוג מראש הממשלה ,  במהלך שלוש השנים האחרונות .  נתניהו הודיע על הורדה במס הבלו ,  שעתיים בלבד אחרי ששר האוצר התראיין לערוץ 2 ,  והגן על ההעלאה במחירי הדלק .  אם המניע של נתניהו הוא להצטייר כראש ממשלה חברתי בפני האזרחים על חשבון שר האוצר ,  עדיין לא ברור עד כמה הציבור באמת  " יקנה "  את העניין .  
הראשונה נחתה כבר ביום הראשון לכהונת הממשלה .  שטייניץ ,  אחד ממקורביו הגדולים של נתניהו ,  היה חבר הכנסת האחרון בליכוד שנתניהו קרא לו ללשכתו בכנסת ,  באמצע הלילה ,  כדי להודיע לו על מינויו לתפקיד הבכיר .  באותה הזדמנות ,  הוסיף נתניהו עוד עניין :  שטייניץ יכהן כשר אוצר ,  ונתניהו יכהן כשר לאסטרטגיה כלכלית .  נתניהו ,  שלא מרבה לסמוך על אחרים ,  רצה לאכול את העוגה ולהשאיר אותה שלמה ובעצם להתערב כאוות נפשו בענייני האוצר .  בינתיים ,  הוא השאיר את העוגה שלמה עבורו ,  אבל חרוכה עבור שטייניץ .
 ההתערבות לא איחרה להגיע .  המשימה הראשונה של ממשלת נתניהו ,  שהושבעה לפני שלוש שנים ,  הייתה להרכיב תקציב .  שטייניץ בנה תקציב דו-שנתי שעבר בכנסת ,  בתוכו גם סוגיית השתת מע"מ על פירות וירקות .  הממשלה החדשה רעשה וגעשה .  ש"ס איימה ,  חברת הכנסת הטרייה של הליכוד ,  מירי רגב ,  סירבה למשמעת קואליציונית ,  אבל כל זה לא הזיז את שטייניץ מעמדתו : " המע"מ יוטל עם ש"ס או בלעדיה ",  הוא אמר בישיבת סיעת הליכוד בשישה ביולי 2009 ,  בשעה 15:30 .  וכאן השעה המדויקת חשובה ,  כי לא חלפו שלוש שעות עד שנתניהו הנחית את המכה  במסיבת עיתונאים בהולה שכינס נתניהו בשעה 18:00 הוא הודיע : " לא יוטל מע"מ על הפירות והירקות ". 
נושא המע"מ לא היה התערבות בודדת של נתניהו .  באותם ימים התנהל משא ומתן עיקש בין האוצר לבין ההסתדרות והתאחדות התעשיינים ל"עסקת חבילה במשק ",  כדי להגיע להבנות ולמנוע שביתות .  נתניהו ,  שכנראה אמונו בשר האוצר שלו לא היה חזק דיו ,  שלח את איש אמונו ,  אורי יוגב ,  לנהל מו"מ בן יומיים עם שרגא ברוש ועם עופר עיני .  כמובן שכלפי חוץ הכל נראה בהסכמה ,  אך לא ניתן היה להסתיר את העובדה שבעוד שמדובר בנושא תקציבי שעל שר אוצר לנהל ,  נתניהו שולח זרוע ארוכה .  כך היה גם עם מתווה המסים בתקציב הדו שנתי של 2009-2010 .  מעניין לדעת מה היה אומר שר האוצר בנימין נתניהו על התערבות ראש הממשלה ושר  " על כלכלי "  בתחומי משרדו .  
שנת 2011 נרשמה בסימן מחאות חברתיות על יוקר המחיה .  ביוני אשתקד ,  בעיצומה של מחאת הקוטג' ,  נתניהו ביקש משרי הליכוד : " תהיו 'כחלונים' ומצאו פתרונות ",  כשהוא התכוון לשר התקשורת והרווחה משה כחלון .  כעבור חודש ,  נפוצו שמועות שנתניהו מבקש להחליף את שטייניץ בכחלון ,  אם כי ראש הממשלה הוציא הכחשה גורפת מיד .  עם זאת ,  נתניהו עירב את מנכ"ל משרדו דאז ,  אייל גבאי ,  בנושא הפתרונות למחאה ,  נושא השייך בעיקר לתחום של משרד האוצר .  בין לבין ,  נכנס נתניהו לעובי הקורה של מחאות שונות ,  ובראשן מחאת הרופאים .  
הפעמים האחרונות שנתניהו עסק ביצור הדימוי שלו כ"שוטר הטוב "  היו בחודשיים האחרונים ,  כשהחליט למתן את העלאת מחיר הדלק .  בחודש הקודם הוא הפחית את העלאה בעשר אגורות ,  דבר שגרם למחיר הדלק להאמיר ב-28 אגורות  " בלבד ",  ואתמול הוא הודיע על העלאת הדלק בחמש אגורות במקום ב-20 אגורות ,  לא לפני ששטייניץ הודיע בראיון לערוץ 2 כי אין מנוס מאותה העלאה ,  כחלק מהמלחמה עם אירן .  למרות ניסיונותיו של שטייניץ להסביר כי הוא ידע על כך עוד לפני הריאיון ,  קשה שלא להבחין בשיטה הדומה של נתניהו ,  במיוחד בהשוואה למקרה המע"מ על הפירות והירקות .
 באחת מישיבות הליכוד בשנה שעברה ,  עשו חברי הסיעה  " עליהום "  על שטייניץ . " רד מהאולימפוס ",  אמר לו ח"כ דני דנון . " תפסיק להיות עקשן ",  סנט בו מקורב אחר של נתניהו ,  ח"כ אופיר אקוניס . " בכל פעם שהאוצר מזהה בעיה הוא תוחב את ידו לכיסו של האזרח .  הדבר הזה חייב להיפסק .  טעית  תתקן ".  נתניהו התייצב אז לצד שטייניץ ,  ואמר לחברי הסיעה : " ליכודניק לא תוקף ליכודניק ".  אולי זה נכון ,  אבל האם יכול להיות שליכודניק מתערב לליכודניק וגוזר עליו קופון ?  
עוד באותו נושא:נתניהו : " שטייניץ פתר את משבר הדלק בדרך אחראית"מהבוקר :  מחירו של ליטר בנזין - שמונה שקליםנכנע ללחץ :  נתניהו הורה להפחית את התייקרות הדלק
לפניות לכתב :  pinhas_wolf@walla.co.il 

יחסי שטייניץ ונתניהו :  היסטוריה של הנחתות
ההכרזה החד-צדדית של ראש הממשלה על הורדת מחירי הדלק מסתמנת כעוד חלק מסדרה של השפלות שסופג שר האוצר ,  יובל שטייניץ ,  מתחילת כהונתו .  מהמע"מ על הירקות עד מחיר הקוטג'

