הפרקליטות בוחנת את  " ביבי טורס ",  גם בהיבט הפלילי
לאחר שמבקר המדינה הגיש את טיוטת הדו"ח שהכין ,  בודק גם היועץ המשפטי לממשלה את הפרשה ,  שבמרכזה נסיעותיו של נתניהו לחו"ל .  אין הכרח שהבדיקה תוביל להחלטה על חקירה פלילית
בפרקליטות בוחנים את נסיעותיו לחו"ל של ראש הממשלה ,  בנימין נתניהו ,  בעת שכיהן כחבר כנסת ,  אשר לא מומנו על ידי המדינה .  זאת ,  בעקבות חומרים רבים שאסף מבקר המדינה ,  יוסף שפירא ,  במסגרת פרשת  " ביבי טורס ".  המבקר בדק את נסיעותיו של נתניהו לחו"ל בשתי תקופות - כאשר כיהן כשר האוצר וכאשר כיהן כחבר כנסת .  
למרות הבדיקה שנעשתה ,  למבקר אין סמכות לחקור ההתנהלות של חברי כנסת ,  ולכן במהלך הבדיקה עלתה השאלה מי הגורם המתאים לטיפול בחומרים .  החומרים הועברו ליועץ המשפטי לממשלה ,  יהודה וינשטיין ,  שבוחן כעת מי צריך לטפל בהם .  כבכל בדיקה של היועץ ,  נבחן גם ההיבט הפלילי של החומרים ,  אולם אין הכרח שהבדיקה תוביל להחלטה לפתוח בחקירה פלילית .  
מבקר המדינה העביר ביום חמישי את טיוטת הדו"ח שחיבר לכ-30 שרים וסגני שרים בממשלות עבר מ-2003 ועד 2011 .  על המבוקרים להשיב לממצאים עד ה-30 בינואר 2013 - שמונה ימים לאחר הבחירות הכלליות .  הטיוטה לנתניהו - שכבר נחקר בפרשה בתחילת השנה - נשלחה לפרקליטו עו"ד דוד שמרון .  אף שמדובר בסוגיה שעשויה להעיד על מעשים פליליים של אותם בכירים ,  היא לא תשפיע על הבחירות הקרובות .
 נושא המימון הכפול לכאורה לנסיעותיו של ראש הממשלה לחו"ל התפרסם באפריל אשתקד על ידי רביב דרוקר בערוץ 10 .  על פי ממצאי התחקיר ,  בשני מקרים שונים שילמו מספר גופים על אותו כרטיס טיסה של נתניהו ,  כאשר ייתכן שהעודף שנוצר נוצל למימון הטיסה של רעיית ראש הממשלה ,  שרה .  
לקריאה נוספת :" ביבי טורס ":  נתניהו והשרים קיבלו טיוטת דו"ח המבקרהמבקר מפסיק את העסקת חוקר בפרשת  " ביבי טורס"שרה נתניהו משיבה אש : " יש אינטרס להפיל את בעלי "
 לפניות לכתב :  gilad_g@walla.net.il 

הפרקליטות בוחנת את  " ביבי טורס ",  גם בהיבט הפלילי
לאחר שמבקר המדינה הגיש את טיוטת הדו"ח שהכין ,  בודק גם היועץ המשפטי לממשלה את הפרשה ,  שבמרכזה נסיעותיו של נתניהו לחו"ל .  אין הכרח שהבדיקה תוביל להחלטה על חקירה פלילית

