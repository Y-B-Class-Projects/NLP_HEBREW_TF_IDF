רגב דרשה תקציב לחגיגות ה-70 למדינה ;  נתניהו : " נגייס תרומות "
 ראש הממשלה הבטיח לשרת התרבות כי יערוב אישית לגיוס הכספים וציין כי גם  " חלק מוסדות ריבוניים במדינה נבנו מכספי תורמים ".  רגב : " מדינה צריכה להוקיר את יום עצמאותה ,  אגיש הצעה לממשלה "
  ( בווידאו :  נתניהו בישיבת סיעת הליכוד ,  בשבוע שעבר )  
על רקע הדיונים בתקציב הדו-שנתי ,  שמסעירים את הקואליציה והכנסת לקראת אישורו בקריאה שנייה ושלישית במליאת הכנסת לקראת סוף השבוע ,  בממשלה מתחילים להיערך לחגיגות ה-70 להקמת המדינה ,  שיצוינו בעוד כשנה וחצי .  כעת מסתמן כי החגיגות לא יתוקצבו על ידי המדינה ,  אלא על ידי גיוס תרומות חיצוניות .  
במהלך ישיבת הממשלה המרתונית שהתקיימה ביום ראשון ,  שבה אישרו השרים את הקיצוץ הרוחבי הנדרש במשרדיהם במסגרת התקציב הדו-שנתי ,  דרשה שרת התרבות והספורט מירי רגב סעיף תקציבי להקמת מנהלת מיוחדת שתהיה אחראית על האירועים .  משנענתה בשלילה ,  פנתה רגב לראש הממשלה בנימין נתניהו ,  שהשיב לה : " מה את רוצה מכחלון ?  לכי לגייס תרומות ".  רגב התלוננה ש"זו בושה וחרפה שהמדינה צריכה לגייס תרומות בשביל זה ",  ואילו נתניהו השיב : " גם בית המשפט העליון וגם כנסת ישראל ,  מוסדות ריבוניים במדינה ,  נבנו מכספי תורמים ".  
בהמשך ,  נתניהו אף אמר לרגב כי הוא ערב לכך שהתרומות יגויסו . " אתה תהיה הפרזנטור ?  ",  רגב שאלה ,  ונתניהו השיב בחיוב ואמר לרגב להגיש הצעת מחליטים לממשלה בנושא ,  זאת כדי לקבל אישור חוקי מהיועץ המשפטי לממשלה לגייס תרומות למען המטרה .  
עוד בוואלה !  NEWS:הדרך להבטיח אישור התקציב :  מיליונים הועברו לח"כים למען מטרותיהםכחלון תקף את לפיד במליאה : " נכשלת ,  תמשיך לטייל בעולם"הנוסח רוכך - הענישה הוחמרה :  זו הגרסה החדשה של  " חוק המואזין "  
לשם השוואה ,  חגיגות ה-60 למדינה ,  שנערכו לפני כעשור ,  תוקצבו בכמאה מיליון שקלים .  רגב דרשה 40 מיליון שקלים להנעת התהליך והקמת המנהלת ועוד 30 עד 60 מיליון שקלים לקיום כלל האירועים .  בסך הכול ,  מדובר בסכום כולל של 70 עד מאה מיליון שקלים .  אם לוקחים בחשבון את ההתייקרות במשק בעשור האחרון ,  התקציב שיופנה לחגיגות ה-70 נמוך יותר .  בלשכתה של רגב אישרו את הפרטים ,  והיא מסרה בתגובה כי היא  " מודה לראש הממשלה שהתערב במחלוקת שהייתה ביני לבין האוצר ולקח על עצמו את גיוס התרומות לאירועי ה-70 למדינת ישראל ".  
רגב הוסיפה כי בכל זאת ,  היא מאמינה שהאירועים צריכים להיות ממומנים מתקציב המדינה  " בצורה ראויה ומכובדת ".   " מדינה צריכה להוקיר ולחגוג את ציוני הדרך שלה כראוי ובוודאי שאת יום עצמאותה .  לאחר קבלת האישור המשפטי כנדרש ,  אגיש בעוד שבועיים בישיבת הממשלה את הצעת המחליטים לעניין ",  אמרה .  יצוין כי באוגוסט האחרון ,  כשהתקציב הדו-שנתי אושר בממשלה ,  רגב השיגה תוספת דרמטית של 455 מיליון שקלים למשרדה ,  ובכך הביאה את תקציב המשרד לסכום הגדול ביותר אי פעם .  הסכום מיועד להגדלת התמיכה במוסדות התרבות ,  ובכלל זה מוסדות התרבות בפריפריה ,  תרבות ערבית ותרבות חרדית ,  הגדלת הפעילות של גופים לבעלי צרכים מיוחדים ותמיכה במוסדות תרבות בירושלים .  
ביממה האחרונה געשה האופוזיציה סביב חלוקת הכספים לחברי כנסת מהקואליציה היושבים בצמתים מכריעים לצורך העברת התקציב .  משרד האוצר הניח אתמול על שולחן ועדת הכספים את פירוט חלוקת הכספים על פי ההסכמים שהושגו עם תשעה חברי כנסת מהקואליציה .  סך הכספים מוערך בכ-250 עד 300 מיליון שקלים המועברים לתמיכה במוסדות דת ,  חינוך ,  רווחה ופריפריה .  
כך לדוגמה ,  לח"כ מיקי זוהר  ( הליכוד )  ,  מרכז הסיעה בוועדת הכספים ,  הובטחו כ-40 מיליון שקלים בשנתיים הקרובות ,  שלפי הפירוט יוקצו בין היתר לפרויקטים של תרבות וזהות יהודית ,  קידום ילדים ונוער בלוד ושימור אתרים .  חברי הכנסת נאוה בוקר ואורן חזן  ( הליכוד )  ,  גם הם חברים בוועדה ,  קיבלו עשרה מיליון שקלים כל אחד ,  מתוכם שישה מיליון שקלים יועברו לבקשת בוקר למטרת  " ניקוז כנרת ".  גם ח"כ בצלאל סמוטריץ'  ( הבית היהודי )  הסכים ברגע האחרון עם האוצר על העברת 50 מיליון שקלים למשרד השיכון לצורך אבטחת בתי יהודיים במזרח ירושלים .  יו"ר ועדת הכספים משה גפני ויו"ר הקואליציה דוד ביטן קיבלו שניהם כ-40 מיליון שקלים לסדרת פרויקטים הכוללת בין היתר פרויקטים בפריפריה ובמגזר החרדי ,  תכניות חינוך לזהירות בדרכים ופעילויות סטודנטים .  

רגב דרשה תקציב לחגיגות ה-70 למדינה ;  נתניהו : " נגייס תרומות "
 ראש הממשלה הבטיח לשרת התרבות כי יערוב אישית לגיוס הכספים וציין כי גם  " חלק מוסדות ריבוניים במדינה נבנו מכספי תורמים ".  רגב : " מדינה צריכה להוקיר את יום עצמאותה ,  אגיש הצעה לממשלה "
 
