פרסום ראשון :  מילצ'ן העיד שוב בארה"ב  נתניהו הופתע בחקירה
ראש הממשלה עומת בחקירתו עם עדות שמסר איש העסקים בביתו בלוס אנג'לס ,  והוגדרה על ידי מקורבים לחקירה  " משמעותית ודרמטית ".  המהלך תואם מול עורכי דינו של מילצ'ן .  במשטרה ביקשו לבצע חיקור דין גם לשלדון אדלסון
ראש הממשלה ,  בנימין נתניהו ,  עומת אמש  ( שני )  בחקירתו הרביעית עם עדות חדשה שמסר איש העסקים ארנון מילצ'ן במסגרת הליך חקירה שנערך לו בארצות הברית  כך נודע לוואלה !  NEWS .  העדות החדשה בפרשה 1000 נגבתה במהלך סוף השבוע במסגרת הליך של גביית עדות שבוצע על ידי חוקרי יאח"ה בביתו של מילצ'ן בלוס אנג'לס ,  בתיאום רשויות החוק האמריקניות .
 מדובר בעדות המוגדרת על ידי מקורבים לחקירה  " משמעותית ודרמטית ".  נתניהו הופתע בחקירתו מהעובדה כי החוקרים ביצעו את המהלך ,  שנשמר בסודיות רבה ותואם מראש מול עורכי דינו ,  שהיו בסוד הדברים .
 גורמים במשטרת ישראל כבר פנו לרשויות בארה"ב על מנת לבצע חיקור דין גם לשלדון אדלסון ,  שהוא אזרח אמריקני .  עורך דינו של אדלסון ,  דורי קלגסבלד ,  אמר בתגובה כי נכון לכרגע ,  לא ידוע לו או לאדלסון על דבר על זה .  
עוד בוואלה !  NEWS:בן 18 נהרג בתאונה בקריית אתא ;  רוכב אופנוע נפצע קשה בשפלה"מוחזקים כבני ערובה ":  קוריאה הצפונית אסרה יציאת מלזיםיעלון : " ישראל בחרה צד בפוליטיקה האמריקנית ,  ומשלמת את המחיר "  
בשבוע שעבר נחשף בוואלה !  NEWS כי בכוונת חוקרי הפרשה לבצע פעולות חקירה גם בחו"ל ,  ואכן בשבוע שעבר המריא צוות חוקרים של יחא"ה וביחד עם נציג משטרת ישראל בארה"ב וגורמי חקירה אמריקנים ,  נגבתה עדותו של מילצ'ן בלוס אנג'לס .
 תיק 1000 עוסק במתנות שקיבלו נתניהו ורעייתו שרה מאנשי עסקים ,  בשווי של מאות אלפי שקלים .  בני הזוג קיבלו לכאורה בקבוקי שמפניה ורודה יוקרתית וסיגרים משובחים .  בידי המשטרה תכתובות המעידות כי המתנות התבקשו במפורש על ידי משפחת נתניהו ממילצ'ן וממקורביו ,  ולא נשלחו במסגרת  " שלח לחמך "  של מילצ'ן .
 מרבית החקירה של נתניהו אמש נגעה לעימות עם הדברים שמסר מילצ'ן במהלך סוף השבוע .  החקירה הופסקה בעקבות שיחת טלפון שקיבל נתניהו מנשיא ארצות הברית דונלד טראמפ ,  ולפי ההודעות משתי הלשכות עסקה בסוגיה האירנית .  
אתמול אמר המפכ"ל רוני אלשיך כי המשטרה צפויה לסיים בקרוב את עבודתה בפרשות ראש הממשלה . " אנחנו נמצאים בסוף ,  אנחנו מבצעים השלמות חקירה ,  זה לא הרבה ,  וברגע שנשלים את המהלך נגבש את החומרים ונעביר זאת לפרקליטות ",  אמר בשיחה עם וואלה !  NEWS במהלך טקס מינוי נציב כבאות והצלה .  

פרסום ראשון :  מילצ'ן העיד שוב בארה"ב  נתניהו הופתע בחקירה
ראש הממשלה עומת בחקירתו עם עדות שמסר איש העסקים בביתו בלוס אנג'לס ,  והוגדרה על ידי מקורבים לחקירה  " משמעותית ודרמטית ".  המהלך תואם מול עורכי דינו של מילצ'ן .  במשטרה ביקשו לבצע חיקור דין גם לשלדון אדלסון

