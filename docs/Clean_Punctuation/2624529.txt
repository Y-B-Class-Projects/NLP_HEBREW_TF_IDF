עדיין המאסטר של הפוליטיקה ,  הישנה
למרות הצבעת אי-אמון ברורה מצד בוחריו ,  נתניהו הותיר את אלה שמפנטזים להחליפו הרחק מאחור .  אמנון הררי סבור שכדי להיות ראש ממשלה ,  על לפיד ללמוד מהאשף הפוליטי מספר 1
המגעים הקואליציוניים טרם הסתיימו ,  וקווי דמותה המדויקים של ממשלת נתניהו השלישית אינם ברורים עדיין ,  אך מהרכבה המסתמן של הממשלה ,  גודלה וחלוקת התפקידים בה ,  עולה מסקנה אחת ברורה  ראש הממשלה הוכיח שהוא עדיין המאסטר הפוליטי מספר 1 בסביבה .  איכשהו ,  ולמרות הצבעת אי-אמון ברורה מצד בוחריו  ( צניחה במספר המנדטים של מפלגתו מ-27 בכנסת היוצאת ל-21 בלבד ,  וצניחה בגודלן הכולל של מפלגות הקואליציה היוצאת )  ,  הוא הצליח להגיע לתוצאות מרשימות  ( לפי המסתמן )  במגעים הקואליציוניים ,  והותיר את אלה שמפנטזים להחליף אותו יום אחד  יאיר לפיד ונפתלי בנט  הרחק מאחור .  
די לבחון את חלוקת התפקידים המסתמנת כדי להבין את ניצחונו של נתניהו את לפיד .  בהנחה שתיק החינוך עדיין נמצא במאבק בין יש עתיד לליכוד ,  ובהנחה סבירה אחרת  ( לפי דיווחים בכלי התקשורת )  ,  שבידי לפיד ייוותר אחד מבין התיקים החשובים פנים וחינוך  עולה שמפלגתו של לפיד ,  שלה 19 מנדטים ,  תזכה לכוח משני בממשלה הקרובה ביחס לליכוד ,  שלה 21 מנדטים .  בהנחה אופטימית ,  שייוותרו בידיה תיקי האוצר ,  החינוך  ( או הפנים )  ,  הרווחה וכמה תיקים  " משניים "  נוספים  ברור שמדובר בהישג פחות מזה של הליכוד ,  שזוכה גם בראשות הממשלה  ( לא הישג מובן מאליו )  ,  גם בתיקי הביטחון והתחבורה ,  ומצליח לשמור לידידו ליברמן  " בצד "  גם את תיק החוץ ,  כשמפלגתו ושותפתו של נתניהו ,  ישראל ביתנו ,  זוכה גם לביטחון הפנים ולתיקים נוספים .
 גם במספר השרים ,  למרות ההישג בצמצום הממשלה ל-21 שרים ,  ניכרת תבוסתו של לפיד לעומת נתניהו .  יו"ר יש עתיד אמנם הצליח לצמצם באופן משמעותי את מספר השרים בממשלה ,  אך לעומת העמדה שכבר הושגה במשא ומתן  ( צמצום הממשלה ל-24-23 שרים )   נראה ,  לפחות לפי הדיווחים ,  שמי ששילם את המחיר על הקיצוץ דווקא לא היה נתניהו  אלא לפיד ובנט ;  נתניהו עדיין יזכה ל-12 שרים  ( כולל הוא עצמו )  ,  מספר דומה לזה שהוצע בתחילת המשא ומתן ,  וגם יזכה לרוב בשולחן הממשלה  וזאת למרות שסיעת הליכוד-ביתנו מהווה הרבה פחות ממחצית הח"כים בקואליציה המסתמנת .  
לפיד הוא לא היחידי שיכול לראות עצמו מובס מול המאסטר הפוליטי נתניהו .  נפתלי בנט ,  שהצהיר ערב הבחירות שהפעם מפלגתו  " תפסיק להיות מש"ק הדת "  ותדרוש מעורבות של ממש ב"דברים האמיתיים ",  ימשיך לכהן כמש"ק הדת  ( משרד הדתות )  ,  והפעם גם כמש"קית חינוך  ( תיק ההסברה ,  ירושלים והתפוצות יועבר אליו ,  כמסתמן )   זאת בנוסף לתפקידי התמ"ת והשיכון ,  אמנם .  כלל לא בטוח אם בנט הצליח להתקדם מהתיקים שקיבלה  " מפד"ל ההיסטורית "  שהושמה ללעג ,  שעם אותם 12 מנדטים קיבלה ב-96' את החינוך והתחבורה החשובים ,  נוסף על הדתות .
 מההסכמים המסתמנים עולה בבירור ,  אם כן ,  שלמרות  ואולי בגלל  הפיחות המשמעותי בכוחו האלקטורלי ,  נתניהו הוכיח שהוא עדיין האשף הפוליטי הבולט בסביבה .  לליכוד-ביתנו יהיה רוב בממשלה ,  ולמרות כוחה השווה לגוש בנט-לפיד ,  היא גם תזכה לתיקים  " איכותיים "  יותר ,  למרות כל הלחצים .  
בראיון שפורסם אחרי הבחירות הצהיר לפיד שהוא מאמין שיתמודד על ראשות הממשלה בסיבוב הבא ,  ואף ינצח .  רבים חשבו שמדובר בצעד יהיר ומנותק מהמציאות .  בעיני כותב שורות אלה ,  הייתה זו אמירה לגיטימית של מי שעומד בראש הסיעה השנייה בגודלה בכנסת ,  ובוודאי לאור העובדה שזו הגיעה לנתון מדהים של 19 מנדטים  ( שניים פחות מזה של הליכוד ,  ארבעה יותר מהעבודה )  במערכת הבחירות הראשונה שלה ,  הגיוני שישאף להתקדם שלב אחד קדימה .  התוצאות המסתמנות של המו"מ לא מלמדות שעל לפיד לוותר על חלום ראשות הממשלה ,  אך הן בהחלט מגלות שכדי להגשים את החלום ,  הוא צריך קודם כל ללמוד מהאיש שיישב לידו בכיסא הגבוה בישיבות הממשלה .  כדי להגיע לראשות הממשלה דרך הפוליטיקה החדשה ,  על לפיד קודם כל ללמוד מהמאסטר של הפוליטיקה הישנה .  

עדיין המאסטר של הפוליטיקה ,  הישנה
למרות הצבעת אי-אמון ברורה מצד בוחריו ,  נתניהו הותיר את אלה שמפנטזים להחליפו הרחק מאחור .  אמנון הררי סבור שכדי להיות ראש ממשלה ,  על לפיד ללמוד מהאשף הפוליטי מספר 1

