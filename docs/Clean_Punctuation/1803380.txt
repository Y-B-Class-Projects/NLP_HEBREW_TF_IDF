המשרד לאיכות הסביבה נגד תוכנית האצת הבנייה
השר לאיכות הסביבה גלעד ארדן מתנגד לתוכנית האצת הבנייה של נתניהו : " המנגנון המוצע בהצעה אינו עונה לבעיית מימוש דירות למגורים ויוביל לפגיעה בלתי סבירה בציבור ובסביבה "
 השר להגנת הסביבה ,  גלעד ארדן ,  גילה אמש התנגדות חריפה נגד תוכנית האצת הבנייה של ראש הממשלה בנימין נתניהו .  לפי המשרד להגנת הסביבה ,  לתוכנית זו עלולות להיות השפעות קשות על מערכת התכנון בכלל ועל איכות הסביבה ,  הטבע והשטחים הפתוחים בישראל .
 מהמשרד נמסר כי ישנו מלאי גדול של קרקעות מאושרות לפיתוח ברמה המתארית וכן מלאי גדול של יחידות דיור מאושרות בפועל בתכנון מפורט .  לפיכך ,  החסמים למימוש יחידות הדיור אינם היעדר מלאי תכנוני או עיכובים במערכת התכנון ,  אלא עיכוב על ידי יזמים שרוצים להעלות את ערך התוכנית ,  צורך בהעתקת תשתיות או בביצוען ,  רצון של הרשות המקומית לשפר את התוכנית או קושי שיווק .
 אמנם בשנים האחרונות ישנה עלייה במחירי הדירות בישראל ,  אך עם זאת לדברי המשרד להגנת הסביבה , " המנגנון המוצע בהצעת המחליטים אינו נותן מענה לבעיית מימוש דירות למגורים ויוביל לפגיעה בלתי סבירה בציבור ובסביבה ". 
היקף עתודות הקרקע המאושר למגורים בתוכניות מחוזיות בישראל עומד על 985.5 אלף דונם ,  הגבוה ב-100 אלף דונם מסך כל השטחים הפנויים כיום בישראל .  לפי המשרד , " בכל הערים שנבדקו נמצא כי שיעור ניצול עתודות הקרקע המאושרות לפיתוח הינו מזערי ,  וכי אחוזים בודדים מהשטח המאושר לפיתוח מפותחים בפועל .  המסקנה היא שהבעיה אינה נעוצה בהיקף עתודות הקרקע למגורים !  ".  
" יתרה מכך ,  דו"ח שפירסם מנהל מקרקעי ישראל במאי 2010 הסוקר את המלאים התכנונים במדינה ,  מראה כי כבר היום ישנן 280 אלף יחידות דיור בהליכי תכנון מפורט ,  וכ-160 אלף יחידות דיור מאושרות בקרקע ציבורית שאינן ממומשות ". 

המשרד לאיכות הסביבה נגד תוכנית האצת הבנייה
השר לאיכות הסביבה גלעד ארדן מתנגד לתוכנית האצת הבנייה של נתניהו : " המנגנון המוצע בהצעה אינו עונה לבעיית מימוש דירות למגורים ויוביל לפגיעה בלתי סבירה בציבור ובסביבה "
 
