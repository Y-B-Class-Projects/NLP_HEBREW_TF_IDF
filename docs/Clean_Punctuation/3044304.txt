כשל מבצעי :  המבקר יפרסם היום דוח חמור על הקבינט במבצע צוק איתן
שנתיים וחצי לאחר המבצע ,  יפרסם המבקר את החלקים העיקריים בדוח שעוסק בתפקוד הרשויות במהלך  " צוק איתן ",  ובמרכזן תפקוד הקבינט המדיני ביטחוני .  בין היתר ,  יסקור שפירא את האופן שבו הפך הכשל הפרוצדורלי - לכשל מבצעי .  משדר מיוחד מ-15:30 בוואלה !  NEWS
מבקר המדינה יוסף שפירא יפרסם היום  ( שלישי )  חלקים נוספים מהדוח על מבצע  " צוק איתן ",  הנוגעים לתהליכי קבלת ההחלטות בקבינט המדיני-ביטחוני לפני המבצע ובתחילתו ,  ולהתמודדות עם איום המנהרות .  העקרונות הגלומים בביקורת כבר פורסמו למעשה בכלי התקשורת ,  לאחר הדלפות שונות של חלקים ממנו .  חלקים מסוימים ממנו לא יתפרסמו ,  בשל חיסיון ביטחוני המוטל עליהם .
 הפרקים שיתפרסמו היום ,  השני והשלישי מתוך ארבעה בסך הכל ,  עוסקים במערכת היחסים המורכבת בין הממשלה לצבא ,  ובין העומדים בראשם .  בין הדרג המדיני לצבאי אמורים לקשר מספר גופים המתווכים בין המידע שמגיע מהשטח ,  בעיקר מגופי המודיעין ,  לבין צמרת מקבלי ההחלטות .  המידע הזה ,  כך צפוי לקבוע המבקר ,  לא הגיע לכל הדרגים שאמורים להיות שותפים בהחלטות שעוסקות בהגנה על מדינת ישראל ,  כך שהכשל הפרוצדורלי הפך לכשל מבצעי .  
לקריאה נוספת:נתניהו : " בניגוד למבקר המדינה - אני מגבה את המערכת הצבאית"כשלי הצבא והביקורת על נתניהו :  מי צפוי להפסיד מדוח צוק איתןבעוטף עזה ממתינים לדוח המבקר : " חשוב לדעת שהפיקו לקחים "  
עד כה פורסם חלקו הראשון של הדוח ,  שנגע לעורף ועסק בהיעדרה של היערכות נאותה להגנה על יישובי העימות בדרום ובצפון .  היום יתפרסמו החלקים המרכזיים של הדו"ח ואלו שמעוררים דריכות במערכת הפוליטית ;  בהמשך צפוי להתפרסם חלקו הרביעי של הדוח ,  הנוגע ללחימה בראי המשפט הבינלאומי ולאפשרות שצה"ל ביצע פעילות לא חוקית במהלך המבצע .  על החלק הנוגע להיערכות צה"ל לאיום המנהרות הוטל  " חיסיון עמוק "  הנוגע לפרטים חשאיים הקשורים לפעילות המודיעין של ישראל .  סוגיות של חיסיון נדונו גם בנוגע לחלק הרביעי ,  שעדיין לא הוחלט באיזו מתכונת יפורסם .
 הביקורת העיקרית במסמך נוגעת לגוף המכונה קבינט - ועדת שרים נטולת סמכות חוקית ,  המורכבת מחלק משרי הממשלה ואמורה לדון באפשרויות האסטרטגיות של ישראל בנושאי חוץ וביטחון .  מעמדו של הקבינט מעולם לא הוסדר באופן מפורש בחוק ;  הסעיף השני בחוק צבא ההגנה לישראל קובע כי  " הצבא נתון למרות הממשלה ",  ותפקידו של ראש הממשלה כלל לא מוזכר בו .  ללקונה הזו יוקדש עיקרו ורובו של הדוח .  
איום המנהרות אינו נושא חדש על סדר יומה הביטחוני של ישראל ,  והוא מעסיק את ההנהגה מאז ימי האינתיפאדה הראשונה ,  בשנות ה-80 ,  כשהפלסטינים חפרו אותן כדי להבריח סחורה ואמצעי לחימה ממצרים לרצועת עזה דרך ציר פילדלפי .  השימוש במנהרות לא פסק ובאינתיפאדה השנייה ,  בתחילת העשור הקודם ,  הן הפכו לכלי נשק שנועד להוציא לפועל פיגועים ולאפשר חטיפות חיילים .
 היישום המוצלח ביותר של המנהרות ,  מבחינת הפלסטינים ,  אירע פחות משנה לאחר ההתנתקות ,  כשביוני 2006 חדרו מחבלים לשטח ישראל וחטפו את החייל גלעד שליט בתום מתקפה על יעדים של צה"ל ,  שגבתה גם את חייהם של שני חיילים .  גם בגבול עם לבנון התפתחה תופעת המנהרות מאז המלחמה ב-2006 ,  וכיום היא נחשבת לאתגר של ממש .  
הדוח קובע כי מלבד העובדה שהקבינט לא עודכן כראוי על מצב המנהרות ערב צוק איתן ,  היה זה צה"ל עצמו שמצא את עצמו לא מוכן לאיום המנהרות .  אחד הגורמים לכך הוא תפקוד מערך המודיעין ,  בצבא ומחוץ לו ,  שממצאי המבקר נוגעים גם אליו .
 בבסיס הדוח עומדים נתק חמור בין הממשלה לצבא ,  היעדרה של מנהיגות שתפקח על התנהלות צה"ל והיעדרו של הליך גיבוש מדיניות מסודר בנוגע לרצועת עזה .  עוד בטרם פורסם רשמית ,  עורר הדוח סערות רבות במערכת הפוליטית והצבאית .  במשרד המבקר רואים בו את את  " אחד הדוחות המשמעותיים ביותר שחוברו מאז ומעולם ",  וסבורים כי יש צורך להטמיע בהקדם את הלקחים העולים ממנו .  

כשל מבצעי :  המבקר יפרסם היום דוח חמור על הקבינט במבצע צוק איתן
שנתיים וחצי לאחר המבצע ,  יפרסם המבקר את החלקים העיקריים בדוח שעוסק בתפקוד הרשויות במהלך  " צוק איתן ",  ובמרכזן תפקוד הקבינט המדיני ביטחוני .  בין היתר ,  יסקור שפירא את האופן שבו הפך הכשל הפרוצדורלי - לכשל מבצעי .  משדר מיוחד מ-15:30 בוואלה !  NEWS

