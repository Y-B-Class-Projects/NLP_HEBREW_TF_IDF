גל מעצרים בפרשת הצוללות :  הערכה - החוקרים ינסו לגייס עד מדינה
שישה חשודים עוכבו לחקירה במסגרת  " פרשה 3000 ",  בחשד לביצוע עבירות שוחד וקבלת דבר במרמה ,  ומעצר חלקם יוארך בבית המשפט .  על הכוונת של המשטרה :  חשוד שהתמודד בעבר לתפקיד ביטחוני רגיש ואשתו ,  אותם ינסו החוקרים להפוך לעדי מדינה
המשטרה עצרה הבוקר  ( שני )  שישה חשודים בחשד למעורבות בפרשת הצוללות .  לפי הערכות ,  מנסה המשטרה לגייס לפחות עד מדינה מבין החשודים .  בין החשודים יועץ בכיר לראש הממשלה נתניהו ,  ומקורב נוסף ,  שהתמודד בעבר לתפקיד ביטחוני רגיש ,  אולם מינויו סוכל .  גם אשתו עוכבה הבוקר .  חשוד נוסף שעוכב מקושר לחברה הגרמנית שבונה את הספינות ,  ונחשב לדמות מרכזית בפרשה .  במשטרה אמרו כי גל המעצרים והעיכובים בוצע לפנות בוקר כדי למנוע שיבוש חקירה .
 לפי הערכות ,  המשטרה תנסה להפוך את החשוד שהתמודד על תפקיד רגיש לעד מדינה ,  וזו הסיבה שגם אשתו נלקחה לחקירה .  החוקרים מנסים להפעיל לחץ על השניים ,  במטרה לשכנע את החשוד כי הוא מסובך בפלילים וגם משפחתו ,  כך שהוא יצטרך לשקול אם הוא מוכן לחשוף מידע שישמש את החוקרים .
 עוד בוואלה !  NEWS:פרשת הצוללות :  שישה חשודים ,  בהם מקורב לנתניהו ,  עוכבו לחקירהמכוניות שרופות ומרדפים בגגות :  כשהמבורג הפכה לשדה קרב נגד מנהיגי העולםעמיר פרץ ואבי גבאי ראש בראש :  מפלגת העבודה בוחרת מנהיג חדש 
חוליה חלשה שניה בעיני החוקרים היא מזכירתו של הבכיר הקשור לחברה הגרמנית ,  אליה הגיע מידע רב .  החוקרים ינסו לדלות ממנה מידע על כוונות המנהל שלה ,  ולהציג לחוקרים כיצד עבדה שיטת השוחד לכאורה ,  מהו מסלול העברות הכספים והאם היו פגישות בין הדמויות המעורבות בתהליך .
 ששת החשודים עוכבו לחקירה בחשד לביצוע עבירות שוחד וקבלת דבר במרמה ,  עבירות מס על פי פקודת מס הכנסה וחוק מע"מ ,  וכן הלבנת הון ,  במסגרת פרשת הצוללות .  המשטרה עדכנה כי בזמן התרחשות האירועים ,  היו חלק מהחשודים המעורבים עובדי ציבור ,  ואחרים פעלו במגזר הפרטי .  בצהריים תבקש המשטרה להאריך את מעצרם של חלק מהחשודים בבית המשפט בראשון לציון .  
במשך חודשים אספו החוקרים עדויות ומסמכים ,  וביצעו חיקורי דין ,  וכעת כשמופו החשדות ,  הם העלו את החקירה מדרגה .  עם זאת ,  הדרך לכתבי אישום עדיין רחוקה ,  והחקירה עוד נמצאת בחיתוליה .
 לפני כשבועיים אישרה המועצה לביטחון לאומי של גרמניה את עסקת המכירה של שלוש צוללות גרעיניות לישראל ,  כך דווח בעיתון הגרמני  " דר שפיגל ".  העסקה ,  בשווי מיליארד דולרים וחצי ,  הושלמה בצל טענות לשחיתות ,  לאחר שנחשף כי חברת הבת הישראלית של הספקית הגרמנית  " טיסנקרופ "  שכרה את עורך דינו הפרטי של נתניהו ,  דוד שמרון ,  לייצגה .
 לפני חמישה חודשים הפכה הבדיקה בעניין רכש כלי השיט מגרמניה ,  המכונה  " פרשה 3000 ",  לחקירה פלילית .  במסגרת החקירה נבדקים ההליכים לרכישת שלוש צוללות וארבע ספינות מהתאגיד הגרמני  " טיסנקרופ "  שנציגו בישראל ,  מיקי גנור ,  יוצג על ידי עו"ד שמרון ,  עורך דינו ובן דודו של ראש הממשלה בנימין נתניהו .  עם זאת ,  נתניהו אינו בין החשודים בפרשה שנחשפה על ידי רביב דרוקר בחדשות 10 .  

גל מעצרים בפרשת הצוללות :  הערכה - החוקרים ינסו לגייס עד מדינה
שישה חשודים עוכבו לחקירה במסגרת  " פרשה 3000 ",  בחשד לביצוע עבירות שוחד וקבלת דבר במרמה ,  ומעצר חלקם יוארך בבית המשפט .  על הכוונת של המשטרה :  חשוד שהתמודד בעבר לתפקיד ביטחוני רגיש ואשתו ,  אותם ינסו החוקרים להפוך לעדי מדינה

