 " הפחתת מחיר הדלק ב-20 אגורות היא לעג לרש "
 מטה המאבק במחירי הדלק מגיב לדבריו של ראש הממשלה בנימין נתניהו שדיבר על הפחתה של 20 אגורות במס על הדלק .  לפי ראשי המאבק ,  ההצהרה דומה ל"נתנית אקמול לחולי סרטן "
" הודעת ראש הממשלה בדבר כוונתו להפחית את מחירי הדלק בכ-20 אגורות היא לעג לרש וכנתינת אקמול לחולי סרטן "  - כך הודיעו הבוקר  ( חמישי )  ראשי המטה למאבק במחירי הדלק כתגובה לדבריו של ראש הממשלה בנימין נתניהו בפני מליאת הכנסת ובה רמז כי ייתכן ויוריד את הבלו שהועלה לאחרונה ב-20 אגורות .
" אחרי ההעלאות הגבוהות שהיו ותהיינה ,  ההפחתה המזערית הזאת היא ניסיון להשתיק את המחאה ולזרות חול בעיני הציבור .  המחאה הציבורית תמשך עד להורדה משמעותית במיסוי ",  אמר ראש המאבק זאב גראואר .  
אמש נאם נתניהו והתייחס להעלאת מחירי הדלק .  לדבריו , " שמעתי בקשב רב בשבועות האחרונים את הח"כים ,  השרים והאזרחים המדברים על הקושי הרב בעליית מחירי הדלק .  זה נכון שהוא עולה קודם כל בגלל ההתייקרות ,  אך היתה גם תוספת מס של 20 אגורות .  מחיר הדלק בעיקר עולה ,  והגיע למחיר של למעלה מ-7 שקלים לפני שנתיים .  כל תוספת מקשה ,  וכל הורדה מקלה ".  
נתניהו טען כי  " ביקשתי מהאוצר לבחון חלופות למס על הדלק .  אני עומד לקיים דיון עם שר האוצר ,  יובל שטייניץ ,  ונגיד בנק ישראל ,  פרופ' סטנלי פישר ,  בנוגע להורדת מחירי הדלק .  נשמע את דעתם ונקבל החלטה .  אני אומר לכם - זה לא יקח הרבה זמן ".  

" הפחתת מחיר הדלק ב-20 אגורות היא לעג לרש "
 מטה המאבק במחירי הדלק מגיב לדבריו של ראש הממשלה בנימין נתניהו שדיבר על הפחתה של 20 אגורות במס על הדלק .  לפי ראשי המאבק ,  ההצהרה דומה ל"נתנית אקמול לחולי סרטן "
 
