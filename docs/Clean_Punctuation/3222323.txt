נתניהו : " נפעל לזירוז הריסת בתי המחבלים ;  "  בנט : " תפסיק לפחד "
 רה"מ אמר כי נתן הוראה לזרז את הרס בתי המחבלים  " במסגרת המגבלות של מערכת המשפט ",  לאחר הפיגוע שבו נפצע קשה קצין צה"ל בבנימין .  יו"ר הימין החדש תקף את נתניהו על דבריו : " במקום להוציא הודעות לתקשורת - תתחיל להרוס ".  בג"ץ אישר את הריסת בית המחבל מגבעת אסף ובעפרה
ראש הממשלה בנימין נתניהו אמר הבוקר  ( שני )  כי  " אנחנו שולחים ברכות להחלמה מהירה לקצין הפצוע ונעשה כל דבר כדי לזרז את הריסת הבתים של המרצחים הללו ,  כמו של הרוצח של אורי אנסבכר ".  ראש הממשלה אמר את הדברים בתגובה לפיגוע הדריסה ליד הכפר נעמה שבבנימין שבו נפצע קצין צה"ל באורח קשה ולוחם מג"ב נפצע קל . 
" חיילי צה"ל פעלו במהירות וחיסלו את הטרוריסטים שאיימו לדרוס אותם ,  נתתי הוראה לזרז את ההריסות של הבתים האלה במסגרת המגבלות של מערכת המשפט .  אנחנו נחושים להמשיך את המאבק התקיף שלנו נגד המרצחים ונגד הטרור באשר הוא ".  
בתגובה לדבריו של נתניהו ,  תקף יו"ר הימין החדש שר החינוך נפתלי בנט את נתניהו וקרא לו  " להפסיק לפחד מהמחבלים .  במקום להוציא הודעות לתקשורת - תתחיל לבצע הריסות .  אי אפשר לזרז הריסה אם אתה בעצמך לא הוצאת את הצו להרוס !  ". 
בנט הוסיף כי  " המחבלים לא מפחדים מפושים באתרי החדשות ,  הם מפחדים מפושים של D9 על בתי משפחותיהם ".  בנט המשיך לתקוף את נתניהו ואמר כי  " שלחת אנשים למדוד ,  ודאגתם להפיץ זאת .  כן ,  הוצאת הודעה לתקשורת .  אך אפילו לא עשית את הצעד הראשון ,  להוציא צו הריסה .  חמאס אינו מורתע מאיתנו כי מערכת הביטחון משדרת גרירת רגליים וחשש מ'התלקחות' ".  לדברי בנט ,  זו 'תסמונת גנץ' ,  ואתה נדבקת באותה תסמונת גנץ ,  אדוני ראש הממשלה ".   
" אם אתה באמת רוצה להשיב את ההרתעה שאבדה לנו תהרוס כבר היום את בית הרוצח של אורי אנסבכר ,  תסיר באופן מיידי את פעילות המחבלים מהר הבית ,  תעצור כבר עכשיו את תנאי הכליאה הנהדרים של המחבלים ,  כולל חסימת הטלפונים הסלולריים שלהם .  ככה משיבים הרתעה ,  במעשים - לא בכותרות ". 
גם יו"ר הבית היהודי ואיחוד מפלגות הימין הרב רפי פרץ תקף את מדיניות ראש הממשלה . " עוד מחבלים מצטרפים הבוקר למעגל התמיכות של הרש"פ .  המציאות של פיגועים אינה גזרת גורל .  מדיניות ההכלה של ישראל צריכה להשתנות .  במלחמה הזו אין זמן לפשרות ,  אין מקום למידתיות .  מול הפרסים לטרור צריך להכביד את הענישה מי שפוגע בנו צריך לדעת שהוא ומשפחתו ישלמו מחיר כואב .  
בג"ץ אישר היום להרוס את ביתו של עאצם ברגותי ,  שהודה כי ביצע את הפיגועים גבעת אסף ובעופרה .  השופטים ניל הנדל ואלכס טשיין דחו את עתירת המשפחה ,  שביקשה להסתפק בהריסה חלקית של המבנה,בעוד השופט מני מזוז ביקש לקבלה - אך נותר במיעוט .
 אילנית מוריוסף ,  אמו השכולה של יובל שנהרג בפיגוע בגבעת אסף אמרה כי  " עד שאני לא רואה את הבית הרוס ,  אני לא מאמינה .  רוצה לראות בעיניים שהצבא הורס את הבית של המחבל הנתעב ,  מצפים שהריסת הבית תתבצע בהקדם .  היו צריכים להרוס את הבית מיד לאחר שעצרו אותו ?  איפה היה ראש הממשלה עד עכשיו ?  לא צריך בג"ץ ,  אם ראש הממשלה אמר הריסת בית המחבל תוך 48 מביצוע הפיגוע וכך צריך להיות ". 
 ( עדכון ראשון :  10:36 )  

נתניהו : " נפעל לזירוז הריסת בתי המחבלים ;  "  בנט : " תפסיק לפחד "
 רה"מ אמר כי נתן הוראה לזרז את הרס בתי המחבלים  " במסגרת המגבלות של מערכת המשפט ",  לאחר הפיגוע שבו נפצע קשה קצין צה"ל בבנימין .  יו"ר הימין החדש תקף את נתניהו על דבריו : " במקום להוציא הודעות לתקשורת - תתחיל להרוס ".  בג"ץ אישר את הריסת בית המחבל מגבעת אסף ובעפרה

