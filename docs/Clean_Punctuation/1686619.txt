נתניהו מגיב : " המאמץ להשבת שליט נמשך "
 לאחר שמשפחתו של החייל השבוי הודיעה על כוונתה לצעוד ממצפה הילה לירושלים ,  פרסמה לשכת ראש הממשלה הודעת תגובה . " נתניהו כואב יחד עם המשפחה כל יום נוסף שבו גלעד מוחזק בידי חמאס "
  ( צילום :  עוז מרון ,  עריכה :  גדי וינסטוק ) 
לשכת ראש הממשלה פרסמה הערב  ( שני )  את תגובתה להחלטת משפחתו של החייל החטוף גלעד שליט לצאת למאבק מחודש .  בהודעת הלשכה נמסר כי  " ראש הממשלה בנימין נתניהו שומר על קשר אישי עם משפחת שליט כפי שהיה גם השבוע וכואב יחד עם המשפחה ועם כל עם ישראל כל יום נוסף שבו גלעד מוחזק בידי חמאס .  ראש הממשלה הנחה את זרועות הביטחון להמשיך לעשות כל מאמץ להחזרת גלעד למשפחתו ולעמו בהקדם ".  
עוד נכתב בתגובה כי  " כידוע מאמצים אלה נשאו פרי חשוב כאשר הושג אימות חיים ראשון של גלעד בקלטת וידיאו .  בדצמבר 2009 ישראל השיבה בחיוב להצעת התיווך הגרמנית מצרית לעסקה להחזרת גלעד אלא שמאז ועד עתה לא התקבלה תשובת החמאס להצעה .  המאמצים להחזיר את גלעד הביתה נמשכים כל העת מול הנהגת החמאס במטרה להביא לסיכום העסקה ".  
במסיבת עיתונאים שכינסה הבוקר משפחתו של גלעד שליט אמר אביו נעם כי  " ביום ראשון ,  ה-27 לחודש ,  אנו יוצאים מביתנו למסע מחאה רגלי לעבר בית רה"מ בירושלים .  אנו מכריזים ומבטיחים לחזור הביתה רק עם גלעד .  אני קורא לכולם לדרוש מקברניטי המדינה להשיב את גלעד הביתה למשפחתו וארצו ".  לדבריו ,  המסע ייצא ממצפה הילה ויסתיים 12 יום לאחר מכן מול לשכת ראש הממשלה .  במשפחת שליט מתכוונים להישאר באוהל המחאה עד אשר הדבר יביא ,  לתקוותם ,  לשחרור בנם . 
" כל לוחם ושליח המדינה יודע שהמדינה נמצאת מאחוריו ",  אמר שליט במסיבת העיתונים , " אבל לצערי שתי ממשלות ישראל הפקירו ומפקירות את גלעד ומפירות את הקוד האתי בין המדינה לחייליה .  הייתי מרחיק ואומר כי במצב הנוכחי נוח למקבלי ההחלטות ולקברניטי המדינה כאשר גלעד נשאר במרתפי חמאס ,  בעוד שהם ממשיכים לטעון שהכול נעשה למענו .  הם מרבים בקלישאות  אבל בפועל לא קורה דבר .  כל אחד מקווה שהבא אחריו יצטרך להתמודד עם הבעיה וכי הדבר לא ייפול בקדנציה הנוכחית ".  
לפיכך הצהיר שליט כי המשפחה ומטה המאבק החליטו  " לצאת במאבק מחודש ".   " אנחנו יוצאים למאבק מחודש .  לא נקבל שוב את האמירה השחוקה שפעילותנו פוגעת בשחרור גלעד .  הניסיון מוכיח שגם בתקופות ארוכות של הנמכת פרופיל דבר לא השתנה .  הניסיון ההיסטורי מוכיח שגם אם גלעד לא יחזור לעולמי עד הדבר לא ימנע את שחרור אותם מחבלים  הם ישוחררו מוקדם או מאוחר בקונסטלציה מדינית כזו או אחרת  עסקה או מחווה כזו או אחרת ". 

נתניהו מגיב : " המאמץ להשבת שליט נמשך "
 לאחר שמשפחתו של החייל השבוי הודיעה על כוונתה לצעוד ממצפה הילה לירושלים ,  פרסמה לשכת ראש הממשלה הודעת תגובה . " נתניהו כואב יחד עם המשפחה כל יום נוסף שבו גלעד מוחזק בידי חמאס "
 
