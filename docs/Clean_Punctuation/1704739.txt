ברק :  נחתור למו"מ ישיר לפני סיום ההקפאה
לאחר פגישת נתניהו-אובמה ,  אמר שר הביטחון כי ישראל שואפת למו"מ ישיר עם הפלסטינים : " ברגע שנהיה במו"מ ישיר ,  המכשולים יקבלו פרופורציה אחרת ".  על המשבר עם בן אליעזר אמר :  אני לא מרגיש לבד
שר הביטחון אהוד ברק העריך הבוקר  ( רביעי )  כי פגישת ראש הממשלה נתניהו ונשיא ארה"ב ברק אובמה בוושינגטון תעניק דחיפה משמעותית לתהליך המדיני . 
" זו התחלה של צעד חשוב .  נפתח מחדש פתח של תקווה .  אנחנו לא הולכים במסלול תקוע .  מדינת ישראל וארצות הברית ,  עוד לפני תום ההקפאה ,  הולכות לנסות להגיע לשיחות ישירות עם הפלסטינים ",  אמר ברק .
" אנו בהחלט בדרך למימוש קווי היסוד של הממשלה .  אלו הסיבות שבגינן הישיבה שלנו בממשלה והם קודם כל קידום שיחות ישירות עם הפלסטינים במעשים ולא רק בדיבורים ",  הוסיף ברק בראיון ל"קול ישראל ". 
בהתייחסו להקפאת הבנייה בהתנחלויות אמר ברק כי הוא  " סבור שהתוצאה העיקרית של הפגישה היא שהניסיון יהיה לפתוח בשיחות הישירות עוד בטרם תסתיים תקופת ההקפאה ,  כך שהדיון במה שקורה אחרי סיומה יהיה במהלך משא ומתן ישיר .  אני חושב שברגע שאנחנו בתוך שיחות ישירות ,  כל הדברים האחרים ,  כל המכשולים האחרים מקבלים פרופורציה אחרת .  הדבר העיקרי הוא השאלה האם המשא ומתן הזה יוביל לתוצאה .  יש עוד דרך ארוכה .  לא צריך היום להתרומם לאיזו ציפייה שהכל נגמר ". 
כשנשאל על המתחים הפוליטיים בינו לבין שר התמ"ת בנימין בן אליעזר על רק פגישת האחרון עם שר החוץ הטורקי ,  אמר ברק : " מי שלא מסוגל להיות לבד שלא יכנס לפולטיקה .  אני לא מרגיש לבד .  מה שנתפס כעימות גדול עם פואד אני לא בטוח שהוא כזה גדול ושלא נשים אותו מאחורינו בימים הקרובים ". 

ברק :  נחתור למו"מ ישיר לפני סיום ההקפאה
לאחר פגישת נתניהו-אובמה ,  אמר שר הביטחון כי ישראל שואפת למו"מ ישיר עם הפלסטינים : " ברגע שנהיה במו"מ ישיר ,  המכשולים יקבלו פרופורציה אחרת ".  על המשבר עם בן אליעזר אמר :  אני לא מרגיש לבד

