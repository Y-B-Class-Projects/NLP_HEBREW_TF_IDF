מקיין :  התבטאות אובמה על נתניהו - משקפת מדיניות
הסנטור הרפובליקני ג'ון מקיין תקף את הנשיא אובמה בעקבות הערותיו נגד נתניהו בשיחה פרטית עם נשיא צרפת סרקוזי בוועידת ה-G-20 . " זה מעיד על היחס של הממשל כלפי ישראל "
 הסנטור ג'ון מקיין ,  יריבו לשעבר של נשיא ארצות הברית ברק אובמה במרוץ לנשיאות ,  הסביר הערב  ( שלישי )  כי הדברים שנאמרו בגנותו של ראש הממשלה בנימין נתניהו על ידי אובמה לנשיא צרפת סרקוזי במהלך ועידת מדינות ה-G-20  דברים שנשמעו בשוגג על ידי כתבים בשל תקלה טכנית  משקפים את יחסה של ארצות הברית לישראל .  בראיון לרשת פוקס האמריקאית ,  אמר מקיין כי ההערות  " מעידות על היחס והמדיניות של הממשל הזה כלפי ישראל ".  
מקיין הוסיף כי הוא  " מעריץ של ראש הממשלה נתניהו "  וציין כי השניים מכירים כבר זמן רב .  מקיין אמר עוד כי  " ישראל נמצאת תחת לחץ גדול יותר ובוודאי נמצאת בסכנה גדולה יותר מאז מלחמת ששת הימים והערות מסוג זה לא רק שלא עוזרות ,  אלא מעידות על מדיניות מסוימת כלפי ישראל שהממשל הנוכחי היה חלק ממנה ". 
מקיין התייחס גם לנשיא צרפת ניקולא סרקוזי ואמר כי  " הצרפתים תמיד היו כאלה "  ביחסם כלפי ישראל . " אף אחד ,  גם לא התומך הנלהב ביותר של הנשיא ,  יכול להסתכל על נושא יחסי ישראל והפלסטינים והשלום באזור כמשהו אחר פרט לכישלון כחלק מהממשל הזה ",  אמר מקיין .  
אתר ביקורת התקשורת הצרפתי  " ARRET SUR IMAGES "  פרסם אמש ציטוטים משיחה אישית שערכו אובמה וסרקוזי ,  במהלך פסגת ה-G20 שנערכה בקאן ,  לפני כשבוע ,  שנאמרו מתוך מחשבה כי איש אינו מאזין להם ,  ובהם מילים קשות על ראש הממשלה ,  בנימין נתניהו .  בשל תקלה טכנית ,  עיתונאים רבים שהיו במקום הצליחו לשמוע את השיחה ,  שלא נאמרה בלשון דיפלומטית כלל ועיקר .
" אני לא יכול לראות אותו ,  הוא שקרן ",  אמר סרקוזי לנשיא האמריקני ,  שמיד השיב : " אתה ?  לך נמאס ממנו ?  אני חייב להתמודד אתו כל יום ".  על פי האתר הצרפתי ,  בהמשך ביקש אובמה מסרקוזי כי יפעל לשכנע את הפלסטינים להסיר את הצעתם ממועצת הביטחון של האו"ם להכרה במדינתם .  
הבוקר אישרה סוכנות הידיעות רויטרס את דבר השיחה במלואה ,  כפי שפורסמה לראשונה באתר הצרפתי .  עם זאת ,  לשיחה לא קיים תיעוד מוקלט .  ברויטרס לא התייחסו לטענת האתר הצרפתי ,  כי עיתונאים רבים נוספים שישבו באולם הצליחו להקשיב לדברי שני המנהיגים .  על פי הדיווח ,  אותם עיתונאים מיהרו לחבר אזניות למוניטורים שלהם כדי שיוכלו להאזין לשיחה .  עוד דווח ,  כי  " עד שבארמון האליזה הצליחו לתקן את התקלה ,  חלפו לפחות שלוש דקות ".  עוד ציין האתר ,  כי אף שעיתונאים רבים זכו להאזין לשיחה המרעישה ,  הם הסכימו ביניהם שלא לפרסם את תוכנה בתקשורת - אך לבסוף ,  כאמור ,  הדליף אחד מהם את המידע לאתר הצרפתי .
 עוד בנושא :
 כתב רויטרס מאשר :  סרקוזי קרא לנתניהו  " שקרן"סרקוזי : " נתניהו שקרן ",  אובמה : " לך נמאס ממנו ?  "
 
מקיין :  התבטאות אובמה על נתניהו - משקפת מדיניות
הסנטור הרפובליקני ג'ון מקיין תקף את הנשיא אובמה בעקבות הערותיו נגד נתניהו בשיחה פרטית עם נשיא צרפת סרקוזי בוועידת ה-G-20 . " זה מעיד על היחס של הממשל כלפי ישראל "
 
