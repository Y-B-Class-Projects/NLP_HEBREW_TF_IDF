ההצעות של הרגע האחרון :  גבאי ורוסו סירבו להיכנס לממשלה
במאמצים אחרונים ,  רגע לפני ההצבעה על פיזור הכנסת ,  הציע ראש הממשלה למפלגת העבודה להיכנס לממשלתו תמורת תיק האוצר ,  3 תיקים נוספים ,  וזאת תוך ויתור על מהלכי החסינות .  גבאי שקל ,  ובמפלגה דחו את ההצעה .  גם החרדים וליברמן ,  בדקה ה-90 ,  סרבו להצעת פשרה בנושא חוק הגיוס
שעות ספורות לפני שהחלו אמש  ( רביעי )  ההצבעות לפיזורה של הכנסת במליאה ,  ראש הממשלה בנימין נתניהו ,  במאמצים אחרונים ,  הציע למפלגת העבודה להיכנס לממשלה בתמורה לתיק האוצר ושלושה תיקים נוספים - וסורב .  בנוסף ,  נתניהו העביר הצעה אחרונה למפלגות החרדיות ולאביגדור ליברמן בעניין חוק הגיוס ,  וגם הם דחו את הצעתו .  
הצעתו של נתניהו ליו"ר העבודה אבי גבאי ,  שעליה נודע כחמש שעות בטרם ההצבעה ,  הגיעה תוך ויתור על מהלכי החסינות או ההתגברות .  גורם פוליטי אישר את הפרטים שפורסמו לראשונה בחדשות 12 .  זמן קצר לאחר מכן ,  נודע לוואלה !  NEWS מפי גורם פוליטי בכיר שמקורבו של נתניהו ,  נתן אשל ,  הציע כבר ביום שלישי לגבאי את תיקי האוצר ותיקים נוספים ,  אולם כחלון סירב לוותר על האוצר ,  והצעה חדשה שהובאה כללה את תיק הביטחון לגבאי וסגנות שר הביטחון לטל רוסו .  תחילה שקל גבאי לכנס את מרכז המפלגה כדי לאשר את ההצעה .  ח"כ שלי יחימוביץ' שקלה לתמוך ,  וכך גם איציק שמולי ,  אך לבסוף התנגדו .
 דובר ראש הממשלה יונתן אוריך אמר כי  " אין תגובה "  וההערכה הייתה שמדובר בעיקר בהצעה שנועדה ללחוץ על ליברמן והחרדים לסגור את משבר .  לאחר התנגדותם של הח"כים במפלגתו ,  הודיע גבאי בנאומו במליאה כי הוא דוחה את הצעתו של נתניהו ,  וצייץ : " במהלך החודש האחרון מפלגת העבודה קיבלה מספר הצעות להשתלב בממשלה .  ההצעה האחרונה אמש כללה התחייבות לחבילת צעדים לשמירה על הדמוקרטיה .  לרבות ביטול חקיקת פסקת ההתגברות ,  החסינות ,  חוקים פרסונליים ועוד .  חברי הסיעה דנו בהצעה והחלטנו לא לקבל את ההצעה ",  כתב גבאי .
 הולכים לבחירות - סיקור מיוחד בוואלה !  NEWS:שלב אחר שלב :  היום הדרמטי שהסתיים בפיזור הכנסתאין ממשלה - ישראל הולכת לבחירות :  הכנסת ה-21 אישרה את פיזורהגנץ תקף את נתניהו : " הולכים לבחירות בגלל מבצר משפטי "  
ח"כ טל רוסו אמר כי  " בהתייעצות משותפת עם חברי הסיעה החלטנו לפסול על הסף את ההצעה .  ‏בנאום הבכורה נאמתי שהפוליטיקה לא תשנה אותי ‏והתכוונתי לכל מילה .  ‏מקווה שנתניהו יחזיר לנשיא את המנדט כפי שראוי לעשות ".  ח"כ שמולי אמר כי  " ‏הבטחנו בבחירות שלא נשב עם נתניהו .  הבטחות יש לקיים .  אין לי שום כוונה לכהן בממשלה תחת נתניהו עם כתב אישום ולספק חומת מגן לשחיתות .  אני קורא גם לחבריי לדחות לאלתר את ההצעה ". 
ח"כ יחימוביץ' תקפה את נתניהו בדבריה ואמרה , " אני מתרה בכל אדם ממפלגתי שעולה בדעתו לגזור קופון מהרס המפלגה ולהצטרף לממשלת השחיתות של נתניהו ,  שהוא ישלם על כך מחיר כבד .  ח"כ עמיר פרץ הגיב לדברים ואמר : " לא אנחנו נהיה גלגל ההצלה של נתניהו .  ‏לא ניכנס ולא נשב בממשלתו .  כל אפשרות אחרת היא הפרה של כל מה שהבטחנו לציבור .  מה שהבטחנו נקיים ".  
בזאת לא תמו ניסיונותיו של ראש הממשלה להרכיב ממשלה ,  ובסביבות השעה 21:00 ,  כשלוש שעות לפני ההצבעה על פיזור הכנסת ,  נתניהו העביר הצעה אחרונה למפלגות החרדיות ולאביגדור ליברמן ,  לפיה עם הקמת הממשלה יובא חוק הגיוס המקורי של ליברמן ככתבו וכלשונו לאישור מחודש על ידי מליאת הכנסת ,  ולאחר אישורו החוק יוכן לקריאה שנייה ושלישית בהסכמה משותפת .  מההצעה עלה כי אם לא תושג הסכמה עד סוף יולי ובהתאם להחלטת בג"ץ ,  יפוג ההסדר של  " תורתו אומנותו "  ויחול חוק שירות חובה לכולם .  משמעות ההצעה היא שהחרדים ייאלצו לבחור בין החוק של ליברמן לבין חזרה לחוק המקורי שמשמעותו גיוס מלא לחרדים כמו לכל חלקי הציבור .  
בזו אחר זו דחו המפלגות החרדיות וישראל ביתנו את הצעתו של נתניהו .  גורמים ביהדות התורה אמרו כי  " ההצעה של נתניהו היא 'ספין' .  חבל שנתניהו מפנה לנו עורף עם איומים לא ריאליים ",  ואילו בישראל ביתנו הסתפקו בתשובה הלקונית : " ההצעה שלנו ידועה והיא עדיין בתוקף ".  
לאחר דחיית הצעותיו של נתניהו מצד העבודה והמפלגות החרדיות ,  סמוך לחצות ,  הכנסת אישרה בקריאה שנייה ושלישית את פיזורה ברוב של 74 תומכים מול 45 מתנגדים ,  ולראשונה בתולדות המדינה אזרחי ישראל יידרשו להגיע שוב לקלפי במהלך חודש ספטמבר .  

ההצעות של הרגע האחרון :  גבאי ורוסו סירבו להיכנס לממשלה
במאמצים אחרונים ,  רגע לפני ההצבעה על פיזור הכנסת ,  הציע ראש הממשלה למפלגת העבודה להיכנס לממשלתו תמורת תיק האוצר ,  3 תיקים נוספים ,  וזאת תוך ויתור על מהלכי החסינות .  גבאי שקל ,  ובמפלגה דחו את ההצעה .  גם החרדים וליברמן ,  בדקה ה-90 ,  סרבו להצעת פשרה בנושא חוק הגיוס

