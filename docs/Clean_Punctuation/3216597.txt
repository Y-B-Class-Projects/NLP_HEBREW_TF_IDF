אירופה נגד נתניהו :  אי-הארכת מנדט למשקיפים בחברון מסכנת התדרדרות
בהצהרה מטעם האיחוד האירופי ,  נכתב כי נוכחות כוח המשקיפים הבינלאומי TIPH המוצב בחברון הינה חיונית  " למניעת אלימות בין הפלסטינים לבין המתנחלים הישראלים בחברון ",  וכי ההחלטה לא להאריך את הנוכחות  " מסכנת התדרדרות של המצב הרגיש "
 האיחוד האירופי ביקר אמש  ( שישי )  את החלטת ראש הממשלה בנימין נתניהו לא להאריך את המנדט של כוח המשקיפים הבינלאומי TIPH המוצב בחברון ואנשיו מפקחים על פעילות צה"ל והמשטרה בעיר ועל יישום הסכם חברון בין ישראל לרשות הפלסטינית .  בהצהרה מטעם האיחוד נכתב בין היתר כי נוכחות המשקיפים היא חיונית  " למניעת אלימות בין הפלסטינים לבין המתנחלים הישראלים בחברון ",  וכי ההחלטה לא להאריך את הנוכחות  " מסכנת התדרדרות של המצב הרגיש ".  
בצל זאת ,  האיחוד הדגיש את המחויבות של ישראל תחת החוק הבינלאומי להגן על הפלסטינים בחברון ,  כמו גם על הפלסטינים באזורים אחרים של הרשות הפלסטינית .  כמו כן ,  בהצהרה נכתב כי האיחוד מתנגד למדיניות ההתנחלויות של ישראל ,  שלדבריו היא  " לא חוקית תחת חוק בינלאומי ",  ומהווה  " מכשול לשלום ".  עוד נכתב אי האיחוד ימשיך לפעול עם שני הצדדים על מנת לקדם משא ומתן שיוביל לפתרון שתי המדינות .
 לקריאה נוספת :  בשל תכנון פיגועים :  האיחוד האירופי יטיל סנקציות על הביון האיראניסקר מדאיג באיחוד :  האנטישמיות מחריפה ,  יותר משליש שוקלים להגרהאיחוד האירופי גינה את צעדי ישראל : " מתנגדים להרחבת ההתנחלויות "  
ביום שני האחרון ,  נתניהו הודיע שהחליט לא להאריך את המנדט של כוח המשקיפים .  עם החלטתו ,  אמר כי  " לא נאפשר המשך נוכחות של כוח בינלאומי הפועל נגדנו ". 
המנדט של הכוח הסתיים בסוף חודש ינואר .  מדובר בגוף שפועל בחברון מזה כ-20 שנה ,  וספג ביקורת רבה מצד מתנחלים .  זאת ,  בין היתר לאחר שלאחרונה תועד חבר בארגון סוטר לנער ופעיל אחר תועד מנקב צמיגים של רכב ישראלי .  בדיון שנערך בכנסת בנושא בחודש אוקטובר האחרון אמר מפקד מרחב חברון במשטרה נצ"מ מוריס חן בוועדה כי  " אין שבוע שבו אין חיכוך שיוזמים משקיפי ארגון TIPH מול מתיישבי חברון והמשטרה ".  

אירופה נגד נתניהו :  אי-הארכת מנדט למשקיפים בחברון מסכנת התדרדרות
בהצהרה מטעם האיחוד האירופי ,  נכתב כי נוכחות כוח המשקיפים הבינלאומי TIPH המוצב בחברון הינה חיונית  " למניעת אלימות בין הפלסטינים לבין המתנחלים הישראלים בחברון ",  וכי ההחלטה לא להאריך את הנוכחות  " מסכנת התדרדרות של המצב הרגיש "
 
