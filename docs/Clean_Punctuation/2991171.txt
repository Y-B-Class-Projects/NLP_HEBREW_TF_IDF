לפני רעידת האדמה ואחריה :  ממדי האסון באיטליה נחשפים
תמונות מעיירות ציוריות במרכז המדינה מציגות את הנזק החמור במקום לאחר הרעש .  לפי כלי תקשורת מקומיים ,  עד כה התגלו גופותיהם של 73 בני אדם .  ראש הממשלה רנצי : " חילוץ האנשים מתוך ההריסות נמצא בראש סדר העדיפויות "
 אחרי רעידת האדמה שפקדה את מרכז איטליה ,  שעל פי כלי תקשורת במדינה גבתה את חייהם של 73 בני אדם ,  נחשפים ממדי האסון .  בתמונות לפני ואחרי הרעש מהעיירות אמטריצ'ה ואוקומולי  שבהן נהרגו 46 בני אדם - ניתן לראות כי הבתים נחרבו לחלוטין .  בין היתר ,  מגדל השעון באחת הכיכרות המרכזיות באמטריצ'ה נותר עומד ,  אך כל המבנים שהקיפו אותו נהרסו לחלוטין .  
על פי דיווחים בכלי תקשורת מקומיים ,  עשרה בני אדם נהרגו גם בעיירה פסקרה דל טרונטו ,  והיתר נהרגו באזור ארקוואטה .  עוד דווח כי בין ההרוגים ישנם ילדים וכי 2,000 בני אדם נותרו ללא קורת גג .  
עוד כתבות בנושא :  38 הרוגים ברעש באיטליה ו-150 נעדרים : " קולות בוקעים מההריסות"רעידת אדמה חזקה פקדה את מרכז איטליה : " לפחות 21 נהרגו "  
ראש ממשלת איטליה ,  מתאו רנצי ,  נאם בצהריים לראשונה מאז רעידת האדמה . " זהו הזמן לבכות ,  אך גם לפעול ",  אמר בנאום ששודר בכלי תקשורת מרכזיים במדינה . " בשעות הקרובות אנו מסוגלים להציל חיי אדם ולהעניק תקווה לאזורים שנפגעו באופן חמור ".   
" ברגעים הקשים ,  איטליה יודעת איך להתמודד ",  הוסיף רנצי . " במצבי מצוקה ,  האזרחים כולם מציגים את צדה היפה של המדינה .  מעתה והלאה ,  נוודא כי המשפחות והקהילות שנפגעו לא יישארו לבדם ". 
ראש הממשלה הודה כי חילוץ האנשים מתוך ההריסות הוא פעולה קשה ,  אך הוסיף : " אתם יכולים לראות כמה טוב צוותי ההצלה עושים זאת .  הפעולות נמשכות והן נמצאות בראש סדר העדיפויות שלנו ".  רנצי ציין כי יגיע לאזור שנפגע אחר הצהריים ,  שם ייפגש עם הרשויות הנוגעות בדבר ,  בהם ראש ההגנה האזרחית ושר התשתיות .  
מוקדם יותר אמר נשיא איטליה ,  סרג'יו מטרלה ,  כי רעידת האדמה היא  " רגע של כאב "  עברו העם האיטלקי ,  והוסיף כי מחשבותיו עם הקורבנות . " בשלב זה אנו צריכים לגייס את כל כוחותינו כיד להציל חיי אדם ,  לטפל בפצועים ולהבטיח את התנאים הטובים ביותר עבור האנשים שנותרו ללא קורת גג ". 
במהלך היום הביעו מנהיגים שונים בעולם את צערם והציעו לאיטליה סיוע .  קנצלרית גרמניה ,  אנגלה מרקל ,  אמרה כי  " תמונות החורבן נוראות ,  העם הגרמני שולח את תנחומיו ".  נשיא צרפת ,  פרנסואה הולנד ,  הציע לאיטליה  " כל סיוע הכרחי ",  וכתב בעמוד הטוויטר שלו : " רעידת האדמה באיטליה היא טרגדיה נוראה .  הבעתי את הסולידריות של אזרחי צרפת בפני מתאו רנצי ".  
במקביל ,  ראש הממשלה בנימין נתניהו הציע לרנצי סיוע במאמצי החילוץ וההצלה .  כמו כן ,  נתניהו שלח תנחומים לעם האיטלקי ואיחל החלמה מהירה לפצועים .  יו"ר האופוזיציה יצחק הרצוג כתב בעמוד הטוויטר שלו באנגלית : " לצערי ,  רעידת אדמה חמורה פקדה את חברתנו הטובה איטליה .  אני שולח את תנחומינו העמוקים לעם האיטלקי ולאלה שהושפעו מהאסון הזה ".  
רעידת האדמה ,  בעוצמה של 6.2 ,  אירעה בסמוך לשעה 4:36  ( שעון ישראל )  .  העיירות שנפגעו במידה הקשה ביותר הן אקומולי ,  אמטריצ'ה ,  פוסטה וארקווטה דל טורנטו .  הרעש הרעיד את העיירות והכפרים שנמצאים בלב האזור ההררי של המדינה ,  מה שהופך את מבצע החילוץ לקשה במיוחד .  מוקד הרעש היה 76 קילומטרים מדרום-מזרח לעיר פרוג'ה ,  והוא הורגש גם בבירה רומא .
" שלושה רבעים מהעיירה אינם עוד ",  אמר ראש העיירה אמטריצ'ה ,  סרג'יו פרוצי ,  בשיחה עם רשת השידור הלאומית RAI . " המטרה היא להציל כמה שיותר חיים .  אנחנו שומעים קולות בוקעים מתחת להריסות ,  אנחנו חייבים להציל את האנשים שם ". 
 ( עדכון ראשון :  14:26 )  

לפני רעידת האדמה ואחריה :  ממדי האסון באיטליה נחשפים
תמונות מעיירות ציוריות במרכז המדינה מציגות את הנזק החמור במקום לאחר הרעש .  לפי כלי תקשורת מקומיים ,  עד כה התגלו גופותיהם של 73 בני אדם .  ראש הממשלה רנצי : " חילוץ האנשים מתוך ההריסות נמצא בראש סדר העדיפויות "
 
