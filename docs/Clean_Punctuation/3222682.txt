דרעי ידרוש את משרד העלייה : " לא יהיה לעולי ברית המועצות בלבד "
 יו"ר ש"ס אמר בכנס בחירות באשדוד כי הוא מכוון למשרד הפנים ולמשרד העלייה והקליטה ,  ש"אי אפשר להסתובב בו היום בלי לדעת רוסית ".  הוא הביע תמיכה בבדיקות DNA לעולים : " מאות אלפים שעלו משם הם לא יהודים לפי ההלכה "
 יו"ר ש"ס אריה דרעי אמר היום בכנס בחירות באשדוד כי מפלגתו תדרוש אחרי הבחירות ,  בנוסף למשרד הפנים ,  את משרד העלייה והקליטה . " הוא לא יהיה עוד משרד של עולי ברית המועצות בלבד ",  הסביר דרעי . " היום אי אפשר להסתובב שם במסדרונות המשרד אם אתה לא יודע לדבר רוסית .  נשנה את זה שידעו שם גם צרפתית ואתיופית ".  
" מפריע להם שמשרד הפנים בודק DNA של העולים מברית המועצות לשעבר ,  ממדינות חבר העמים ומקשה על העולים לעלות לארץ ",  הוסיף דרעי . " אני מודה באשמה ,  נכון .  יש חוק השבות במדינת ישראל שאם הייתי מחוקק אותו  ,  הייתי מחוקק אותו אחרת לגמרי ".  
לדבריו ,  חוק השבות  " מאפשר שם להרבה לא יהודים לעלות לארץ ,  אנחנו לא יודעים מספר מדויק אבל מאות אלפים שעלו משם הם לא יהודים לפי ההלכה והם נמצאים כאן ואנחנו ממלאים את חובתנו בצורה הכי יעילה שיש במסגרת החוק כדי לבדוק שלכל הפחות יעלו רק מי שזכאים לכך ". 
בחירות 2019 - סיקור מיוחד בוואלה !  NEWS:מסתמן :  פנחס עידן יפרוש ממועמדותו בליכוד בגלל קשיים משפטייםסקר וואלה !  NEWS | אחרי הכרעת היועמ"ש :  הימין חוזר להוביל בקרב הגושיםבל"ד תובעת 280,000 שקל מעמית סגל : " קרא לנו ארגון טרור "  
בנוסף לכך ,  דרעי חזר על דבריו כי ש"ס תתמוך רק בבנימין נתניהו והוסיף כי  " נאחל לו שייצא מהכול בלי כלום ",  ברקע פרסום החלטתו של היועץ המשפטי לממשלה אביחי מנדלבליט להגיש נגד ראש הממשלה כתב אישום בכפוף לשימוע .  על האפשרות של ישיבה בממשלת גנץ אמר דרעי : " אני מבהיר פה בצורה ברורה :  זה לא יקרה .  לא נישב איתם ולא ננהל איתם משא ומתן ".  
" ראיתם את המצע של 'כחול לבן' אתמול ",  המשיך יו"ר ש"ס . " תחבורה ציבורית בשבת ,  נישואים אזרחיים ,  כותל ,  כשרות והתערבות בחינוך החרדי .  הם השתמשו במילים יפות ומכובסות לחבק את החרדים אך בפועל זה 'העתק הדבק' ממצע לפיד .  תחבורה ציבורית בשבת ,  נישואין אזרחיים ועוד גזרות ליהדות .  הם רוצים לשנות את הסטטוס קוו של העולם היהודי .  הם מנסים לטשטש את זה דרך פלאפל ". 
דרעי תקף גם את יו"ר ישראל ביתנו אביגדור ליברמן בטענה ש"כאן בעיר אשדוד נעשה חילול השם גדול "  במסיבת העיתונאים שקיים ליברמן במסעדה לא כשרה בגלל חוק המרכולים . " מה אנחנו רוצים בסך הכול ?  לשמור על יום השבת .  אבל לא יעזור לליברמן - ש"ס תהיה במשרד הפנים גם לאחר הבחירות ",  אמר דרעי .  
יו"ר ישראל ביתנו אביגדור ליברמן אמר כי מפלגתו  " תפעל בכל הכוח נגד בדיקות ה-DNA המשפילות והמבזות שהמציאו עסקנים חרדים ,  נקבל לידינו את משרד הפנים ונפסיק עם הגזענות ואפליה שמקדם הממסד החרדי כנגד יוצאי ברית המועצות לשעבר .  נקדם נישואים אזרחיים ונאפשר לכל רשות מקומית להחליט באופן עצמאי לגבי פתיחת מרכולים בשבת .  נקדם עלייה מכל התפוצות ונקבל את כולם בזרועות פתוחות ". 
לאחר נאומו כתב דרעי בחשבון הטוויטר שלו כי  " משרד הפנים בראשותי ימשיך לשמור ולהקפיד על חוק השבות ויפעל לוודא שלא ייכנסו לישראל אנשים שיתחזו ליהודים עם תעודות מזוייפות .  רק תיקון לפרסומים :  לא אמרתי שנערכות בדיקות DNA לעולים מחבר העמים ,  אין בדיקות כאלה וגם לא ייערכו .  ח"כ ליברמן הוא זה שהאשים אותנו בזה ". 
 ( עדכון ראשון :  20:15 )  

דרעי ידרוש את משרד העלייה : " לא יהיה לעולי ברית המועצות בלבד "
 יו"ר ש"ס אמר בכנס בחירות באשדוד כי הוא מכוון למשרד הפנים ולמשרד העלייה והקליטה ,  ש"אי אפשר להסתובב בו היום בלי לדעת רוסית ".  הוא הביע תמיכה בבדיקות DNA לעולים : " מאות אלפים שעלו משם הם לא יהודים לפי ההלכה "
 
