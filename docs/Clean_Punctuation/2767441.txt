נתניהו : " הפעולה בעזה עתירת סיכונים - אך הכרחית "
 במסיבת עיתונאים בבסיס הקריה הבהיר ראש הממשלה : " מהרגע שנכפה עלינו המבצע נבצע אותו עד השגת המטרה - השבת השקט לתקופה ממושכת ".  יעלון : " נכונו לנו עוד ימים רבים של לחימה "
 ראש הממשלה ,  בנימין נתניהו ,  התייחס הערב  ( ראשון )  במסיבת עיתונאים מיוחדת בבסיס הקריה שבתל אביב להתקדמות המבצע הקרקעי ברצועת עזה ,  במסגרת היום ה-13 למבצע  " צוק איתן ".   " אנחנו מצויים במלחמה על הבית .  כוחותינו נמצאים בשעה זו בשטח .  הם פועלים במקצועיות ,  בנחישות ובעוצמה גדולה ",  אמר נתניהו . " חיילי צה"ל ,  אני מבקש לומר לכם שאזרחי ישראל עומדים מאחוריכם וגם מתפללים לשלומכם .  ישראל לא בחרה להיכנס למערכה הזו ,  אך מהרגע שנכפתה עלינו נבצע אותה עד השגת המטרה - השבת השקט לתקופה ממושכת תוך כדי פגיעה בחמאס ושאר תשתיות הטרור .  איננו נרתעים .  נמשיך בפעולה ככל שנדרש .  הפעולה הנוכחית היא רחבת היקף .  זה מהלך עתיר סיכונים אבל הכרחי ".   
" מנהרות כמו שחשפנו בימים האחרונים יכולות להגיע לתוך יישובינו ,  והתוצאות היו יכולות להיות קטלניות ",  המשיך ראש הממשלה . " זו הייתה תכניתו של החמאס ,  ונגד זה אנחנו פועלים .  אין ערובה של 100% הצלחה .  אנחנו עושים הכול כדי להשיג את המירב .  התוצאות שהשגנו עד כה בשטח הן מעל לתחזיות ומעל המצופה ".  לדבריו , " צה"ל פגע משמעותית במערך המנהרות ובמערך הרקטות .  חמאס חשב שבאמצעות מערך הרקטות הוא ישבור את העורף שלנו .  כמובן ש'כיפת ברזל' יירטה את רוב הרקטות .  השקענו בזה הון עתק וזה הוכיח את עצמו .  בנוסף ,  חיל האוויר תקף באופן קשה את מערך הרקטות .  באשר למנהרות ,  הפעולה הנוכחית פוגעת באופן משמעותי ביכולת התקיפה התת-קרקעית של חמאס נגד מדינת ישראל .  בכל קרב יש אירועים מורכבים וקשים וכך גם במערכה הנוכחית .  אך יחד עם זאת הפעולה הצבאית מתקדמת כמתוכנן ותתקדם ככל שידרש עד שהשקט ישוב לאזרחי ישראל ". 
מבצע  " צוק איתן "  - סיקור מיוחד בוואלה !  חדשות:13 לוחמי גולני נהרגו בתקריות בעזהנתניהו : " על העולם לפעול למען פירוז חמאס מנשק"לפיד במשדר וואלה !  : " גם כיבוש עזה על השולחן "  
נתניהו התייחס במהלך מסיבת העיתונאים ללגיטימיות שלה זוכה הפעולה הקרקעית בשטח הרצועה בקרב גורמים בכירים בקהילה הבינלאומית . " אנחנו זוכים היום להכרה מצד ארצות הברית ,  גרמניה ,  בריטניה ומדינות חשובות אחרות בזכותה של ישראל להגן על עצמה ובזכותנו להחזיר את השטח והביטחון ליישובינו ",  הדגיש ראש הממשלה . " לפני שעה קלה שוחחתי פעם נוספת עם הנשיא אובמה והודיתי לו על תמיכתו בעת הזו .  בזכות ההיענות שלנו להפסקת האש אי אפשר לטעון שישראל בחרה בהסלמה ,  ולכן חמאס נושא בתוצאות ".  בנוגע למספר הגבוה של ההרוגים הפסלטיניים מאז החל המבצע ברצועה - יותר מ-400 לטענת הפלסטינים - אמר נתניהו : " אנחנו עושים כל מאמץ לא לפגוע בתושבי עזה ,  ואילו חמאס עושה כל מאמץ שתושבי עזה ייפגעו .  מצרים על כל פגיעה בחפים מפשע ,  אך ככל שאלה נפגעים האשמה מוטלת על חמאס ועל חמאס בלבד ". 
במהלך דבריו פנה ראש הממשלה למשפחות ההרוגים והפצועים מקרב חיילי צה"ל . " למשפחות היקרות אני מבקש לומר  אני מודע לדאגה שלכם .  כולנו שותפים לה .  אנחנו עושים הכול כדי לשמור על חיי האזרחים שלנו וגם על חיילי החיילים שלנו .  אזרחי ישראל ,  משפחות הנופלים .  אנחנו כואבים את כאבכם .  מרכינים ראש בפני בנינו שנפלו על מנת שנוכל להמשיך לחיות כאן בארצנו .  אני מבקש להביע בשם ממשלת ישראל וכל עם ישראל את הכאב העמוק שאנחנו חשים .  אנחנו שולחים את תנחומינו להורים ,  לילדים ,  לבנות הזוג ,  ולמשפחות של חיילי צה"ל שנפלו בקרב על הגנת מדינת ישראל ". 
מבצע  " צוק איתן "  ברצועת עזה :  עדכונים שוטפים 
שר הביטחון ,  משה יעלון ,  עלה גם הוא לדבר לאחר ראש הממשלה . " אנו נלחמים נגד ארגון טרור רצחני .  חמאס משלם כבר מחיר כבד מאוד ,  וישלם מחיר כבד מאוד ",  אמר יעלון בפתח דבריו . " אנחנו נמשיך ונכה בו באופן קשה ביותר .  נמשיך להשמיד מנהרות ומתקני שיגור .  נפגע במוסדותיו של החמאס והארגונים האחרים .  אנחנו פועלים על פי תכנית סדורה שתוכננה על ידי צה"ל בהנהגת הרמטכ"ל ואושרה על ידי ראש הממשלה ואנוכי .  חמאס הוא האחראי על המתרחש בעזה .  הוא הביא על עצמו ועל עמו את המתרחש כעת .  לצערנו החמאס וארגונים אחרים מסתתרים מאחורי אוכלוסיה אזרחית כמגן אזרחי ".   
" פגשתי לוחמים הכואבים את נפילת חבריהם ,  אך נחושים להמשיך במשימה ,  ולהשיב את השקט לתושבי עוטף עזה לחיות ללא חשש שהאדמה תפער את פיה ",  המשיך יעלון . " נכונו לנו עוד ימים רבים של לחימה .  עלינו לנשוך שפתיים .  איננו נרתעים ואיננו נשברים .  נמשיך לעשות זאת כדי להשיב את השקט והביטחון לאזרחי ישראל .  אנ מודעים למורכבות המשימה ולגודל האחריות .  אני מבקש שוב להודות לאזרחי ישראל .  דעו שאנו עושים הכל כדי להשיב את השקט והביטחון ונעשה זאת .  דעו שאתם נותנים לנו אורך רוח לביצוע המשימה ".  
אחר הצהריים הותר לפרסם כי 13 לוחמי גולני נהרגו הלילה במהלך הפעילות הקרקעית ברצועת עזה .  באירוע שהתרחש בשעה 1:05 בלילה ממזרח לשכונת תופאח שבעיר עזה ,  נהרגו שבעה לוחמים מפגיעת טיל נגד טנקים בעת שנסעו בנגמ"ש .  שניים נוספים נפצעו באירוע .  זמן קצר אחר כך ,  ב-1:20 ,  נתקלו לוחמים במחבלים וניהלו עמם חילופי אש .  חייל אחד נהרג באירוע .  ב-1:30 אירעה היתקלות נוספת של כוח נוסף .  חייל אחד נהרג ועוד אחד נפצע באורח קשה .  באירוע אחר ,  נורה טיל נגד טנקים לעבר חיילים מיחידת עורב של גולני .  שלושה מהם נהרגו באירוע .  כמו כן ,  לוחם נוסף מהחטיבה נהרג באירוע נפרד ,  אשר טרם ברור מה היו נסיבותיו .
 במהלך היום גזרת הפעולה המרכזית של צה"ל הייתה בשכונת שג'אעיה שבמזרח עזה .  כוחות שריון וארטילריה וכן כלים של חיל הים הפציצו יעדים רבים .  בשל הימשכות הלחימה ,  ביקש חמאס מישראל הפוגה של שעתיים בלחימה כדי לפנות את הפצועים וההרוגים .  זמן קצר לאחר שנענתה ישראל לבקשה דווח על הפרה מצדם של מחבלי הארגון ,  אשר ירו רקטות לעבר ישראל .  למרות זאת ,  הצבא האריך את ההפוגה בכמה שעות עד 17:30 .
 סוכנות הידיעות הצרפתית דיווחה אחר הצהריים כי במהלך חילופי האש בשג'אעיה נהרגו 87 פלסטינים .  משרד הבריאות בעזה מסר כי בעקבות האירועים בשכונה ,  חצה מספר ההרוגים הפלסטינים מאז החל מבצע  " צוק איתן "  את רף ה-400 .
  ( עדכון ראשון :  20:00 ) 
לפניות לכתב אמיר תיבון :  amir.tibon@walla.co.il 

נתניהו : " הפעולה בעזה עתירת סיכונים - אך הכרחית "
 במסיבת עיתונאים בבסיס הקריה הבהיר ראש הממשלה : " מהרגע שנכפה עלינו המבצע נבצע אותו עד השגת המטרה - השבת השקט לתקופה ממושכת ".  יעלון : " נכונו לנו עוד ימים רבים של לחימה "
 
