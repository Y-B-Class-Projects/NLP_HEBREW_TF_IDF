בכיר באו"ם :  ישראל תהיה מוכנה לאשרר האמנה נגד ניסויים גרעיניים
מזכ"ל הארגון לקידום יישום האמנה נפגש עם ראש הממשלה ומסר כי אשרור ישראלי הוא עניין של  " מתי ,  ולא של אם ".  עם זאת ,  לא דווח על התקדמות ממשית או על קביעת לוח זמנים לכך .  נתניהו : " סוגיית האשרור תלויה בהקשר האזורי "
 בווידאו :  דיון באולפן וואלה !  NEWS על גיוס מדעני גרעין ,  מרץ 
ראש הממשלה בנימין נתניהו נפגש היום  ( שני )  עם לסינה זרבו ,  מזכ"ל ארגון האו"ם שהוקם במטרה ליישם את האמנה למניעת ניסויים גרעיניים ,  ובסיומה מסר בכיר האו"ם כי ישראל תהיה מוכנה לאשרר בעתיד את האמנה ,  שאושרה באסיפה הכללית של האו"ם ב-1996 .  לדברי זרבו ,  נתניהו מתייחס לאשרור האמנה במונחים של  " מתי ,  ולא של אם ". 
זרבו הוסיף כי אשרור ישראלי של האמנה יסייע לסלול את הדרך לאזור נקי מניסויים גרעיניים במזרח התיכון .  חתימה על האמנה ,  כפי שכבר עשתה ישראל ,  אינו מחייב מבחינה חוקית ,  ואילו אשרור ישראלי של האמנה יקדם את כניסתה לתוקף .  
אם ירושלים אכן תאשרר את האמנה ,  רק שבע מדינות נוספות יצטרכו לעשות זאת ,  על מנת להגיע לרף של 44 מדינות שאשררו את כל נספחי האמנה .  נוסף על כך ,  בארגון האמנה מקווים כי לאשרור ישראלי תהיה השפעה נוספת על מדינות המזרח התיכון ,  שעשויות להביע נכונות מוגברת לאשרר בעצמן את האמנה לאחר שישראל תעשה זאת .
 עוד בוואלה !  NEWS:למרות התנגדות הבית הלבן :  בית הנבחרים אישר הגדלת הסיוע לישראלראש המוסד לשעבר תמיר פרדו הצטרף לארגון אמריקני שפועל נגד איראןלראשונה בתולדות האו"ם :  נציג ישראלי מונה ליו"ר ועדה 
מלשכת נתניהו נמסר כי ראש הממשלה אמר בפגישה שמדינת ישראל תומכת באמנה ובמטרותיה ולכן חתמה עליה . " ראש הממשלה הוסיף שסוגיית האשרור תלויה בהקשר האזורי ובעיתוי המתאים ",  הובהר בהודעת הלשכה .  עוד נמסר כי זרבו הגיע לישראל בהזמנת ראש הוועדה לאנרגיה אטומית ,  זאב שניר . " ביקור המזכ"ל מבטא את שיתוף הפעולה רב השנים המוצלח בין ישראל לארגון ",  נמסר . " ישראל הייתה פעילה במשא ומתן על האמנה וחתמה עליה ב-1996 .  ישראל מיוצגת בארגון האמנה על ידי נציגה במעמד שגריר ,  ומשתתפת בבניין מערך האימות של האמנה ".  
האמנה מצטרפת לאמנה למניעת הפצת נשק גרעיני שנחתמה בשנת 1968 ,  וישראל היא אחת מחמש המדינות שטרם חתמו עליה ,  יחד עם הודו ,  פקיסטן ,  קוריאה הצפונית ודרום סודאן .  במסגרת האמנה למניעת ניסויים גרעיניים הוקם מערך פיקוח בינלאומי ,  בשיתוף המדינות החתומות על האמנה .
 בשבוע שעבר צוינו 20 שנים לאישור האמנה באסיפה הכללית של האו"ם ,  באירוע חגיגי בווינה בהשתתפות יותר מ-120 דיפלומטים . " האמנה למניעת ניסויים גרעיניים הפכה ליעילה מאוד בשני העשורים האחרונים ,  במיוחד באמצעות מערכת של תחנות ניטור ברחבי העולם ,  שמסוגלות לזהות פעילות סיסמית חריגה ונשורת רדיואקטיבית באטמוספירה ",  הסביר במהלך האירוע מנהל האיגוד לפיקוח על נשק ,  דריל קימבל .  
לפני כשלושה חודשים פורסמה בוואלה !  NEWS תכנית חדשה של הוועדה לתכנון ולתקצוב בהשכלה הגבוהה ,  שגובשה בשיתוף עם הוועדה לאנרגיה אטומית ,  המבקשת להרחיב את המחקר הגרעיני של ישראל באמצעות גיוס שבעה חוקרים חדשים לתחום .  על פי מסמכי התכנית , " יש לראות בשיקום המחקר וההוראה בפיזיקה גרעינית צורך לאומי ". 
תקציב התכנית לקליטת שבעת המדענים הוא שבעה מיליון שקלים .  הם יאותרו באמצעות ועדה מבין סטודנטים מצטיינים לתארים מתקדמים בפיזיקה .  שבעת החוקרים יקבלו מלגות מחקר נדיבות ואף ייקלטו כחברי סגל באוניברסיטאות בארץ בתוך שלוש שנים .  על פי ההחלטה ,  כבר בשנה הבאה יגויסו שני מדענים ,  בשנה שאחריה שניים נוספים ולאחר מכן עוד שלושה .
 גורם המעורב בתכנית אמר לוואלה !  NEWS כי יש מחסור בתחום ההנדסה הגרעינית בישראל . " הגרעין הישראלי חייב אנשים שיופנו לתחום הזה ",  אמר .  
על פי הדוח השנתי של המכון הבינלאומי לחקר השלום בשטוקהולם ,  שפורסם בשבוע שעבר ,  מספר ראשי הקרב הגרעיניים ברחבי העולם נמצא בירידה ,  למרות העובדה שאף אחת מתשע המדינות המחזיקות בהם הראתה סימנים לכך שהיא מוכנה לוותר על הארסנל הגרעיני שלה .
 לפי הדוח ,  ארצות הברית ,  רוסיה ,  בריטניה ,  צרפת ,  סין ,  הודו ,  פקיסטן ,  ישראל וקוריאה הצפונית מחזיקות ב-15,395 ראשי קרב גרעיניים נכון ל-1 בינואר השנה ,  בהשוואה ל-15,850 שהיו ברשותן אשתקד .  מתוכם ,  4,120 הוצבו על גבי טילים או בבסיסים עם כוחות מבצעיים  כולם על ידי ארצות הברית ,  רוסיה ,  בריטניה וצרפת .  על פי הדוח ,  לישראל יש כ-80 ראשי קרב גרעיניים .  הערכה זאת לא השתנתה בשנים האחרונות .  

בכיר באו"ם :  ישראל תהיה מוכנה לאשרר האמנה נגד ניסויים גרעיניים
מזכ"ל הארגון לקידום יישום האמנה נפגש עם ראש הממשלה ומסר כי אשרור ישראלי הוא עניין של  " מתי ,  ולא של אם ".  עם זאת ,  לא דווח על התקדמות ממשית או על קביעת לוח זמנים לכך .  נתניהו : " סוגיית האשרור תלויה בהקשר האזורי "
 
