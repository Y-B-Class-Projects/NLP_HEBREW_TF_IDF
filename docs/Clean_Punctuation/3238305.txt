מהקמת ממשלה עד בחירות :  כל התרחישים האפשריים של נתניהו
בעוד ליברמן ממשיך להתבצר בעמדתו ,  יפעל ראש הממשלה לקדם את חוק פיזור הכנסת לפני יום רביעי בחצות הליל .  עם זאת ,  באופוזיציה מעדיפים לתת הזדמנות להרכבת ממשלה חלופית ועשויים לעכב את תכניתו .  בליכוד חוששים מהאפשרות שהכדור יחזור לריבלין ,  שיטיל את המשימה על ח"כ אחר
ראש הממשלה בנימין נתניהו הורה לקדם היום  ( שני )  את הצעת החוק לפיזור הכנסת .  ההערכה בכנסת היא כי המליאה תאשר היום בקריאה טרומית ובקריאה ראשונה את ההצעה ,  ועד לאישורה הסופי ,  יימשכו הלחצים על יו"ר ישראל ביתנו אביגדור ליברמן להתפשר בסוגיית הגיוס ולהצטרף לממשלה העתידית .  
לפי לוח הזמנים המתוכנן ,  הבוקר הניח ח"כ מיקי זוהר את ההצעה לפיזור הכנסת ,  ב-11:00 ייפגש נתניהו עם ראשי הסיעות הממליצות כדי לדון בהקמת הבחירות ובצהריים נשיאות הכנסת תאשר את ההצעה .  אחר הצהריים ,  כשעה לאחר פתיחת הדיונים במליאת הכנסת ,  חברי הכנסת יצביעו עליה בקריאה טרומית .  כדי לאשר את הצעה בשתי הקריאות הראשונות ,  נדרש רוב רגיל בלבד .  
לאחר אישורה בקריאה טרומית ,  יחלו עליה דיונים בוועדה מיוחדת שתוקם במיוחד ,  ובסופן ,  ההצעה תעלה להצבעה נוספת בקריאה ראשונה .  התאריך המוצע הוא ה-3 בספטמבר ,  אולם החרדים מתנגדים לו .  תאריך נוסף שעלה בשיחות הוא ה-27 באוגוסט .
 לקריאה נוספת בנושאש"ס נגד ליברמן :  לא דובר אמת בנושא הגיוס ולא מעוניין בפתרוןנתניהו הציע לשרים  " לרצ'רץ' "  את כחלון בליכוד ,  השרים התנגדוהפשרה שתפתור את המשבר ?  כך יאשרו החרדים את חוק הגיוס הקיים 
זוהר מתכנן להמשיך בדיונים על הצעת החוק ביום שלישי מתוך מטרה לאשר אותה בקריאה שניה ושלישית לפני רביעי בחצות הלילה ,  הזמן שבו נתניהו אמור להשיב לנשיא ראובן ריבלין את המנדט שקיבל להרכבת הממשלה .  לקריאה שניה ושלישית נדרש רוב של 61 ח"כים . 
" נפעל להעברת החוק לפיזור הכנסת עד לקריאה ראשונה ",  אמר ח"כ זוהר לוואלה !  NEWS . " ביום שלישי נערוך דיונים בהצעת החוק וביום רביעי נאשר אותה בקריאה שניה ושלישית ,  בתקווה ובשאיפה כי איווט ליברמן יתעשת עוד קודם ".  זוהר הודה כי המטרה היא למנוע מהנשיא להטיל על מועמד אחר להרכיב את הממשלה הבאה .  
לדבריו , " נעביר את החוק כדי שאף חבר כנסת אחר לא יקבל מהנשיא את המשימה להרכבת הממשלה .  בחירות יגרמו לכך שמפלגות קטנות יינזקו באופן משמעותי ,  והליכוד רק יצמח מזה ".  נתניהו מתכוון לקדם את התוכנית לפיזור הכנסת במלואה רק אם ליברמן ימשיך להתבצר בעמדתו ,  אבל למרות זאת ,  לא בטוח שהוא ישיג את הרוב לכך .  רוב סיעות האופוזיציה ,  בהן כחול לבן ,  מרצ והעבודה ,  מעדיפות לתת הזדמנות להרכבת ממשלה חלופית על פני פיזור הכנסת .  
ח"כ אחמד טיבי הודיע כי יתמוך בבחירות חוזרות ,  אך מאוחר יותר הבהיר כי ייפגש עם ראשי סיעות האופוזיציה כדי לגבש עמדה משותפת לכולן .  גורם בכחול לבן אמר כי המפלגה לא שוללת אפשרות כי גם בליכוד ובסיעות אחרות בקואליציה יש ח"כים שלא ימהרו לתמוך בפיזור הכנסת .
 לרשות האופוזיציה קיימים כלים נוספים שבאמצעותם תוכל לעכב את פיזור הכנסת לפני שנתניהו אמור להחזיר את המנדט לנשיא .  במצב כזה ,  לנתניהו עומדת האפשרות להציג לנשיא המדינה ממשלה של 60 ח"כים .  לאפשרות הזו יש שני מכשולים מרכזיים :  התנגדותו של יו"ר כולנו משה כחלון והצהרתו של ליברמן כי יצביע נגד ממשלה כזו .  
עם זאת ,  ייתכן ורק ההודעה של נתניהו לריבלין תאפשר לו מרחב תמרון של כמה ימים נוספים עד להשבעת ממשלה כזו בפועל .  בסביבתו של נתניהו פעלו לאתר ח"כ מכחול לבן או מהמפלגות הערביות כדי שיהיה רוב רגיל להשבעת ממשלת 60 ,  אך עד כה לא הצליחו ולכן הסיכויים שתושבע ממשלה כזו הם נמוכים .  
תרחיש אחר הוא שהכדור יעבור לנשיא לסבב התייעצויות נוסף .  ריבלין יוכל להטיל את המשימה להרכבת הממשלה על אחד מחברי הכנסת שאינו נתניהו או להודיע ליו"ר הכנסת שאין סיכוי להרכבת ממשלה ,  ויש לקבוע מועד לבחירות חדשות לכנסת ה-22 .  אם יושג הרוב הנדרש לפיזור הכנסת ,  הבחירות צפויות להתקיים בתוך שלושה חודשים .
  ( עדכון ראשון 06:27 )  

מהקמת ממשלה עד בחירות :  כל התרחישים האפשריים של נתניהו
בעוד ליברמן ממשיך להתבצר בעמדתו ,  יפעל ראש הממשלה לקדם את חוק פיזור הכנסת לפני יום רביעי בחצות הליל .  עם זאת ,  באופוזיציה מעדיפים לתת הזדמנות להרכבת ממשלה חלופית ועשויים לעכב את תכניתו .  בליכוד חוששים מהאפשרות שהכדור יחזור לריבלין ,  שיטיל את המשימה על ח"כ אחר

