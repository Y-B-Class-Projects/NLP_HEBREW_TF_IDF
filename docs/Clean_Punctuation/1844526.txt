צעד אחר צעד :  כך התגבשה תכנית הדיור של נתניהו
כבר לפני כשבועיים ,  כשהבין שהמצוקה רצינית ,  כינס ראש הממשלה בנימין נתניהו דיונים כדי להביא לפיתרונה .  כעת הגיע הזמן לתוצאות ,  שלדברי גורמים המעורים בתכנית יגיעו במהרה
מסיבת העיתונאים של ראש הממשלה ,  בנימין נתניהו היום  ( שלישי )  ,  היוותה את אקורד הסיום של דיונים שהתמשכו על פני כשבועיים .  המחאה על מחירי הדיור התחילה לפני כעשרה ימים ,  וכמעט מיד הבין נתניהו כי מדובר במחאה רצינית .  בישיבות שכינס ראש הממשלה השתתפו גם שר האוצר יובל שטייניץ ושר ההשיכון אריאל אטיאס ,  אליהם הצטרפו אנשיו הקרובים של נתניהו  מנכ"ל משרדו אייל גבאי ,  ראש המועצה הלאומית לכלכלה יוג'ין קנדל ,  ואחראי התקשורת גידי שמרלינג ורוני סופר .
 עוד על מחאת הדיור:ליברמן נגד מחאת הדיור : " בואו ניכנס לפרופורציה"הסטודנטים :  הצעת נתניהו טובה לנו ,  אך איננו לבדענף הנדלן :  נתניהו מציע מעט מדי מאוחר מדי
ההצעות נזרקו לחלל האוויר כבר מהרגע הראשון ,  ביניהן גם הצעות שהוגדרו כפופוליסטיות ,  וירדו מהר מאוד מהפרק . " יש רעיון ?  אל תזרקו סתם לחלל האוויר ",  נתניהו דרש מהנוכחים , " תראו איך הוא יוכל להתבצע בפועל ".  הצעות שלא התייחסו נקודתית לסוגיית הדיור נדחו ,  בהנחיית ראש הממשלה שביקש פתרונות ממוקדים בלבד .  אחד הנושאים שהמשתתפים בדיונים התווכחו עליהם נגע להנחה בתחבורה ציבורית לסטודנטים .  חלק מהנוכחים הציעו לראש הממשלה : " תן לסטודנטים כרטיס חופשי-חודשי חינם .  כך תוכל לומר להם :  'אתם לא יכולים לגור בתל אביב ?  תגורו במקום אחר ,  תעלו על רכבת או על אוטובוס ,  והנסיעות  עלינו' ".  בסופו של דבר ,  הנוכחים התפשרו על מתן הנחה בגובה של 50% בתחבורה הציבורית לסטודנטים .
 בשלב מסוים בדיונים ,  עלה נושא הקרקעות המוחזקות בידי מנהל מקרקעי ישראל ,  אחד מהגורמים המרכזיים לעליית המחירים . " המנהל מתנהל כמונופול ,  מנסה להשיג מקסימום רווח ,  מתקמצן בשחרור קרקעות ,  והנה הדרך היעילה ביותר לעליות מחירים דרמטיות ",  הסביר נתניהו במסיבת העיתונאים .  נוצר מצב אבסורדי שבו מנהל מקרקעי ישראל וקופת האוצר מרוויחים מדי שנה עשרה מיליארד שקלים מספסור בקרקעות . " אני לא רוצה הכנסות מהקרקעות ,  תפסיקו לתמחר .  אני רוצה פיתרונות ",  פסק ראש הממשלה .
 השר אטיאס היה מרוצה :  הוא הציע בעבר הצעות ברוח דומה ,  אך הן נדחו על ידי משרד האוצר .  אך מדוייק יותר לומר כי ההחלטה שהתקבלה היוותה פשרה בין עמדתו של אטיאס לזו של שר האוצר שטייניץ :  הורדת מחירי הקרקעות ב-50% ,  מה שצפוי להוזיל את מחירי הדירות במאות אלפי שקלים .  
אתמול הגיע רגע ההכרעה .  נתניהו שלח את סגנית השר ,  גילה גמליאל ,  להיפגש עם אנשי מאהל המחאה בחולון .  לקראת ערב ,  הוא זימן אליו חמישה ראשי ערים וביקש לשמוע מהם ,  כאנשי שטח ,  איך התוכנית תעבוד .  אחרי שהשטח הביע את דעתו ,  הקצוות האחרונים נסגרו ,  והבוקר עוד נערכה פגישת סימולציה אחרונה בין השרים וראש הממשלה ,  והם ירדו יחד לבשר על התכנית במסיבת העיתונאים .
 אטיאס הבליע בדבריו במסיבת העיתונאים אמירה חשובה ,  שלא קיבלה את תשומת הלב הראויה : " בתוך מספר שבועות משרדי המשפטים והשיכון יקבעו קריטריונים להגדרה של 'דיור בר השגה' ,  כך ניתן יהיה לדרוש מהקבלנים לעמוד בסטנדרטים החדשים ".  
מספר מכרזים צפויים להשתנות בהתאם לתוכנית החדשה .  כך למשל ,  מכרז של 1,022 יחידות דיור בבאר שבע ובראש העין יהפוך להיות מכרז של דירות להשכרה .  הקבלנים ירוויחו קרקע זולה ,  אך ייאלצו להציע הצעה זולה יותר לשוכרים .
 תנאי מכרזים של כמעט 1,000 דירות באשקלון ,  בקריית מלאכי ,  ביוקנעם ובביתר עלית ישונו בהתאם לתכנית החדשה של  " מחיר למשתכן ".  בחודשים הקרובים עתידים לצאת מכרזים נוספים לדיור למכירה לפי התוכנית החדשה גם במודיעין ובראש העין .  כאמור ,  הסטודנטים קיבלו הטבות גדולות יותר וכבר בימים הקרובים האוניברסיטאות יוכלו להוציא מכרזים לבניית מעונות סטודנטים .  את הקרקע הן יקבלו חינם ,  אבל יצטרכו לדרוש את מחיר השכירות הזול ביותר .
 כעת ,  לאחר ההצהרות ,  ממתינים לתוצאות .  ואלה ,  מבטיחים הגורמים המטפלים בנושא ,  יתחילו להגיע כבר בזמן הקרוב .  בניגוד לטענות ראשי המחאה ,  אומרים גורמים המעורים בנושא ,  הפיתרונות לא נוגעים לסטודנטים בלבד .  נושא הדירות במחיר למשתכן רלוונטי לזוגות צעירים וחסרי דיור בדיוק כפי שהוא רלוונטי לסטודנטים .  זה נכון שלסטודנטים ניתנו הטבות נוספות כדי להוציא מהם את רוח המאבק ,  אך גם יתר חסרי הדיור והצעירים אמורים ליהנות מהתוכנית .
 לפניות לכתב :  pinhas_wolf@walla.com

צעד אחר צעד :  כך התגבשה תכנית הדיור של נתניהו
כבר לפני כשבועיים ,  כשהבין שהמצוקה רצינית ,  כינס ראש הממשלה בנימין נתניהו דיונים כדי להביא לפיתרונה .  כעת הגיע הזמן לתוצאות ,  שלדברי גורמים המעורים בתכנית יגיעו במהרה

