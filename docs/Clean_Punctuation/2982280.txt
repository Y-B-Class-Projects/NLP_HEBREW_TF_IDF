פשרה בסאגת התאגיד :  ייפתח ב-30 באפריל
בפגישה שנערכה בין ראש הממשלה ושר התקשורת ,  בנימין נתניהו ,  לשר האוצר ,  משה כחלון ,  סוכם כי תאריך פתיחת התאגיד יידחה ל-30 באפריל 2017 במקום תחילת 2018 כפי שהוסכם לפני שבוע על ידי רה"מ וההסתדרות
בפגישה שנערכה היום  ( שני )  בין ראש הממשלה ושר התקשורת ,  בנימין נתניהו ,  לשר האוצר ,  משה כחלון ,  סוכם כי תאריך פתיחת התאגיד יידחה ל-30 באפריל 2017 .  החל מהראשון לינואר יוכלו השרים להקדים בצו בחתימתם את יום תחילת שידורי התאגיד .
 בדיון הסוער שנערך אתמול בוועדת הכלכלה בכנסת  ( צפו בסרטון )  ,  אמר היו"ר איתן כבל כי  " אני מצר על השיח הלא הולם שמתקיים בין היוצרים והמפיקים לעובדים .  מי שהניח את החוק זאת הממשלה שהובאה לכאן ועברה מסלולים שניסנקורן תיאר וגם אני התנגדתי ,  והייתה לי הזכות להגיע להבנות כדי שהעסק לא יתפוצץ לפני חצי שנה .  מרגע שהתקבלה החלטה ,  גם בניגוד לדעתי ,  כיבדתי את העניין הזה כי הבנתי שאם לא נעשה מעשה המשמעות היא מותו של השידור הציבורי ,  לא רק של התאגיד גם של רשות השידור .  החלוקה סביב לדחות או לא היא לא פוליטית ,  היא חותכת מפלגות .  דיברתי עם ניסנקורן ושר האוצר וראש אגף תקציבים ופילבר ואם לא נצליח להביא מועד מוסכם לאלתר ,  ברור שהראשון לאוקטובר כבר לא יהיה ". 
בשבוע שעבר הודיעו יו"ר ההסתדרות אבי ניסנקורן ומנכ"ל משרד התקשורת שלמה פילבר כי סגירת רשות השידור תידחה מאוקטובר הקרוב ל-2018 ,  מכיוון שהשידור הציבורי החלופי בתאגיד החדש עדיין לא ערוך לתחילת השידורים .  זאת בהמשך לדבריו של נתניהו ,  שאמר כי  " אנחנו רוצים שידור ציבורי רציף וזמין .  קבענו שאנחנו רוצים לראות יכולת מלאה של שידור טלוויזיה לצד שידורי רדיו ,  וכרגע זה לא מתכנס .  אנחנו מנסים לברר למה זה לא מתכנס - אבל זה לא מתכנס ". 
ממשרד התקשורת נמסר היום כי  " ראש הממשלה ושר התקשורת הנחה את מנכ"ל משרד התקשורת שלמה פילבר לעבוד בשיתוף פעולה מלא עם שר האוצר ואנשיו במטרה להמשיך ולקדם את פתיחת שידורי התאגיד ,  וזאת ,  תוך שמירה על ריסון תקציבי ". 
ניסנקורן אמר כי  " החלטה זו משקפת את מלאכת האיזונים שחייבת להיעשות על מנת להבטיח את המוכנות של התאגיד לשידור ציבורי ראוי ומצד שני לדאוג לעובדים ולבצע את התהליך בצורה אחראית ". 
מתאגיד השידור נמסר : " התאגיד יפעל לקיום ההסכמה בין שרי האוצר והתקשורת ,  ויהיה ערוך לעלות עם שידור מלא ,  איכותי ,  פלורליסטי ועצמאי ,  כבר ב-1.1.17 ,  מתוך ציפייה שהממשלה תעמוד בהתחייבותה ותאפשר לתאגיד לעשות כן ,  כבר במועד זה ". 
כחלון אמר כי  " אם התאגיד יהיה מוכן לשידור ב-1 בינואר 2017 - הוא יתחיל לשדר .  אם מסיבות כלשהן התאגיד לא יהיה מוכן ,  הוא יעלה ב-30 באפריל 2017 לכל המאוחר ".  

פשרה בסאגת התאגיד :  ייפתח ב-30 באפריל
בפגישה שנערכה בין ראש הממשלה ושר התקשורת ,  בנימין נתניהו ,  לשר האוצר ,  משה כחלון ,  סוכם כי תאריך פתיחת התאגיד יידחה ל-30 באפריל 2017 במקום תחילת 2018 כפי שהוסכם לפני שבוע על ידי רה"מ וההסתדרות

