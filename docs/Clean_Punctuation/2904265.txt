מתווה הגז יוצא לפועל :  נתניהו הודיע כי יפעיל את סעיף 52
מתוקף תפקידו כשר הכלכלה לאחר התפטרותו של דרעי ,  הודיע ראש הממשלה ליו"ר ועדת הכלכלה כי יפעיל את הסעיף שיאפשר לו לעקוף את הממונה על ההגבלים וליישם את מתווה הגז .  מדובר בפעם הראשונה בתולדות המדינה שהסעיף מופעל
ראש הממשלה בנימין נתניהו הודיע אמש  ( חמישי )  ליו"ר ועדת הכלכלה איתן כבל כי בכוונתו להפעיל את סעיף 52 לחוק ההגבלים העסקיים ,  וכך להוציא לפועל את מתווה הגז ולעקוף את הממונה על ההגבלים .  נתניהו יבצע את הצעד מתוקף תפקידו כשר הכלכלה לאחר שיו"ר ש"ס ,  אריה דרעי ,  התפטר מתפקידו .  במכתב לכבל ציין נתניהו כי הוא מעוניין לקיים התייעצות עם ועדת הכלכלה בטרם יפעיל את הסעיף ,  בפעם הראשונה בתולדות המדינה .
 השר דרעי אמר ביום ראשון כי קיבל את ההחלטה להתפטר בלית ברירה . " אני מודיע היום על התפטרותי ממשרד הכלכלה .  אני עושה זאת בצער והסיבה היא שלא נמצאה דרך לפתור את הוצאת מתווה הגז לדרך .  הודעתי מהיום הראשון במשרד הכלכלה כי לא אחתום על סעיף 52 ,  שמשמעותו עקיפת הממונה על ההגבלים ,  וכשלא נמצא רוב בכנסת ללקיחת הסמכויות ממני ,  לא נותרה לי ברירה אלא להתפטר ,  כי המדינה חייבת לצאת לדרך עם מתווה הגז .  המתווה ,  שפעלתי כדי להכניס בו שיפורים ,  הוא הרע במיעוטו והמדינה זקוקה למיליארדי השקלים שיכניס לה הגז ". 
עוד ידיעות בוואלה !  NEWS:נתניהו לקרי : " אבחן מחדש את מינויו של ברץ"נאס"א : " רוח סולרית "  מהשמש הפכה את מאדים לכוכב ללא חייםהמועדון שבו חגגו סטודנטים עם רקדניות : " מפיק חיצוני אחראי לכך "  
לאחר שהודיע על התפטרותו הצפויה של דרעי בתחילת השבוע ,  אמר נתניהו : " אנחנו עושים צעד גדול לקידום אספקת הגז במדינת ישראל .  הגז הוא מנוע צמיחה מספר אחת של ישראל בשנים הקרובות .  מדובר קודם כל בהשקעות של הרבה מאוד מיליארדי דולרים כבר בשנתיים הקרובות ויצירת תעשיות נלוות ,  מה שייתן מקומות עבודה רבים לאזרחי ישראל .  אספקת הגז תסייע בהורדת מחירי האנרגיה והורדת יוקר המחיה .  הדבר ייתן גם עצמאות אנרגטית למדינת ישראל .  לא נהיה תלויים במקורות אנרגיה זרים - דבר שהוא חשוב מאוד למדינת ישראל .  זה יזרים גם מאות מיליארדי שקלים לאורך 20 השנים הקרובות לאזרחי מדינת ישראל ,  לתקציבי רווחה ,  תקציבי חינוך ,  תקציבי בריאות  דבר חשוב מאוד למדינה ".  
על הדיל עם שר הכלכלה אמר אז נתניהו : " השר דרעי הודיע לי על כוונתו להתפטר ממשרד הכלכלה כדי להשלים את המהלך ,  המשרד יעבור אליי ואני אאשר את המתווה .  למשרד לקידום הנגב והגליל יתווסף הטיפול גם בפריפריה החברתית - הוא ייקרא 'המשרד לקידום הפריפריה ,  הנגב והגליל' .  בהמשך אני בטוח שנמצא דרך לתת ביטוי הולם נוסף למעמדו של השר דרעי כראש מפלגה חשובה בקואליציה ,  הוא שר ותיק ומנוסה בממשלות ישראל ". 
 ( עדכון ראשון :  22:40 )  

מתווה הגז יוצא לפועל :  נתניהו הודיע כי יפעיל את סעיף 52
מתוקף תפקידו כשר הכלכלה לאחר התפטרותו של דרעי ,  הודיע ראש הממשלה ליו"ר ועדת הכלכלה כי יפעיל את הסעיף שיאפשר לו לעקוף את הממונה על ההגבלים וליישם את מתווה הגז .  מדובר בפעם הראשונה בתולדות המדינה שהסעיף מופעל

