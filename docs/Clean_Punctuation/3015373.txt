נתניהו : " תורידו הילוך ,  אני הולך להיות כאן עוד הרבה זמן "
 ראש הממשלה אמר את הדברים בישיבת סיעת הליכוד ברקע פרשת הצוללות ודרישות האופוזיציה לחקור את הנושא . " אתם רוצים לשכנע את הציבור בעמדתכם ?  תציגו אותה ,  והציבור ישפוט ",  אמר
ראש הממשלה בנימין נתניהו אמר היום  ( שני )  בפתח ישיבת סיעת הליכוד כי הוא  " הולך להיות כאן עוד הרבה זמן ",  זאת ברקע פרשת הצוללות והדרישה של חברי האופוזיציה לפתוח בחקירה . " אני אומר לכל מי שאצה לו הדרך  תורידו הילוך .  אתם יכולים להירגע ",  אמר .  
ראש הממשלה הוסיף : " אני רוצה לומר משהו מיוחד לחבריי באופוזיציה :  אתם רוצים לשכנע את הציבור הישראלי בעמדתכם ?  תציגו את העמדות שלכם ".  לדבריו , " אתם תציגו את העמדות שלכם בפני הציבור ,  אנחנו נציג את העמדות שלנו ואת ההישגים שלנו בפני הציבור  והציבור ישפוט .  ככה עובדת דמוקרטיה .  מפריחים מדי יום בלונים מלאי אוויר .  באותה מהירות שהבלונים מתמלאים באוויר ,  הם מתרוקנים מאוויר .  כך קורה גם הפעם ".  
מנגד ,  ראש הממשלה לשעבר אהוד ברק המשיך לתקוף את נתניהו בנושא . " מנדלבליט וניצן תתעוררו ,  לפני שגם אתם תאבדו את אמון הציבור .  חובה לחקור .  גם בגרמניה ",  כתב ברק בחשבון הטוויטר שלו כשהוא פונה ליועץ המשפטי לממשלה אביחי מנדלבליט ולפרקליט המדינה שי ניצן .
 אתמול החל היועץ המשפטי לממשלה לבחון את הדיווח שלפיו חל ניגוד עניינים בעסקת הרכש של שלוש צוללות מגרמניה .  הוא קיים פגישה עם ניצן ,  אך לפי שעה אין חשד לפלילים .  בחדשות 10 פורסם כי עו"ד דוד שמרון ,  קרוב משפחה של נתניהו ופרקליטו האישי ,  הוא גם עורך דינו של מיקי גנור ,  איש עסקים שמתווך בעסקת הצוללות .
 בתוך כך ,  הודיעה היום ח"כ קארין אלהרר  ( יש עתיד )  כי תזמן את היועץ המשפטי לממשלה לדיון בוועדה על הליך קבלת ההחלטות בנושא הצוללות . " הפרשה מעלה סוגיה חמורה של ניגוד עניינים מובהק בהליך קבלת ההחלטות בממשלה ,  שיש לבדוק ביסודיות ",  אמרה אלהרר ,  והוסיפה כי  " לציבור בישראל מגיע לדעת אם הממשלה התנהלה בשקיפות ותחת מנהל תקין ,  או שיש צורך בחקירה מעמיקה ".  

נתניהו : " תורידו הילוך ,  אני הולך להיות כאן עוד הרבה זמן "
 ראש הממשלה אמר את הדברים בישיבת סיעת הליכוד ברקע פרשת הצוללות ודרישות האופוזיציה לחקור את הנושא . " אתם רוצים לשכנע את הציבור בעמדתכם ?  תציגו אותה ,  והציבור ישפוט ",  אמר

