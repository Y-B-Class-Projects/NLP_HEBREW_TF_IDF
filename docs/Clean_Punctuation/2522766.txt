מלכוד נתניהו :  כך הפך  " בית אחד "  לפצצה קואליציונית
בחברון כבר שורר שקט ,  אך בירושלים הרוחות סוערות אחרי פינוי  " בית המכפלה "  בחברון .  מפגישת ברק ונתניהו ,  דרך השרים שהופתעו ועד הביקורת שאחרי - כך נראו 24 השעות האחרונות
 ( צילום :  רויטרס ,  גדעון צנטנר ,  עריכה :  אמיר קוטיגרו ,  קריינות :  אביב אברמוביץ' )  
לא פחות מיממה עברה מאז הפגין ראש הממשלה ,  בנימין נתניהו ,  את מיומנתו בלוחות אלקטרוניים וסימן וי על אירן ,  ושאריות חגיגות השנה הרביעית של ממשלתו התפוגגו כמעט לגמרי .  הפינוי הפיזי של  " בית המכפלה "  בחברון היום  ( רביעי )  אמנם עבר בשקט וללא התנגשויות עם המתיישבים ,  אך בירושלים הרוחות סוערות .  ישראל ביתנו והבית היהודי מפזרות איומים מרומזים על שלמות הקואליציה ,  ושרי הליכוד ,  שהתחרו ביניהם בימים האחרונים על מפגני התמיכה במתיישבים ,  אך נתפסו היום בלתי מוכנים לחלוטין לנוכח הדיווחים על הפינוי ,  מעדיפים ברובם להפנות את החרבות למתקפה חזיתית על שר הביטחון . " מדובר בבית אחד בחברון ,  לא הייתי מסיק מסקנות לכאן או לכאן ",  נדרש אתמול נתניהו לסוגיות אקטואליות בין פירוט ההישגים של כל שריו במסיבת העיתונאים שקיים .  היום התברר שהבית הבודד בחברון ,  הפך למטען נפץ פוליטי .  
אתמול בערב הכל נראה קצת אחרת .  אחרי מסיבת העיתונאים ,  בה סיפר נתניהו כי ביקש משר הביטחון להמתין עם פינוי בית המכפלה עד שיתבררו  " העובדות המשפטיות והעובדות בשטח ",  נועד עם ברק ועם צוות השרים לעניני התיישבות ,  הכולל את השר בני בגין והשר משה  ( בוגי )  יעלון .  הישיבה ,  בה השתתפו גם מזכיר הממשלה ואנשי משרד המשפעים ,  תוכננה לעסוק בסוגיית שכונת האולפנה בבית אל ,  אך לנוכח דחיפות הנושא ,  דנו השרים גם ב"בית המכפלה ".  בסיום הישיבה ,  בה הוצגה עמדת היועצים המשפטיים החד משמעית לפיה יש לבצע את הפינוי ללא דיחוי ,  הוחלט כי צו הפינוי יוותר על כנו וכי הבית יפונה בתוך 30 יום מיום הפלישה .
 הבוקר נפתח בפגישה של שר הביטחון וראש הממשלה .  ברק הבהיר לנתניהו כי מבחינה מבצעית מערכת הביטחון חייבת לבצע את הפינוי באופן מיידי ,  ונתניהו ביקש מברק שכוחות הביטחון ימשיכו לאבטח את הבית אחרי הפינוי וכן להסיר התנגדויות ביטחוניות במידה ותימצא דרך משפטית שבה יוכלו הרוכשים לשוב לשם .  במקביל ,  השניים סיכמו כי ייעשה מאמץ משפטי ומינהלי להסדרת חוקיות הישיבה בשכונת האולפנה בבית אל וברחלים ,  סנסנה וברוכין .  כך ,  יכול היה נתניהו לפתוח את ישיבת הממשלה המיוחדת שכינס היום לאישור ביטול העלאת מחירי הדלק בהודעה על הכשרת יישובים במחלוקת ,  וללא מילה על  " בית המכפלה ".  
שעה קלה לאחר שהשרים התפזרו ,  הם הופתעו לגלות מדיווחים מחברון שלא נותרו 25 ימים לפינוי מרצון של הבית ,  כפי שהציעו השרים בגין ויעלון אמש ,  ושהמינהל האזרחי החל באכיפת הצו .  בלשכת שר הביטחון הדגישו כל העת כי הפינוי  " תואם כנדרש "  עם ראש הממשלה ,  אך במשך שעתיים לא התקבלה כל התייחסות של ראש הממשלה לנושא ,  והשרים המופתעים לא הצליחו להבין אם אכן נתניהו הטעה אותם כך ,  והפנו את תגובותיהם הנזעמות לכיוונו של שר הביטחון ,  שספג את כל האש במקום נתניהו .
 בחודשים האחרונים הקפידו אנשי היישוב היהודי בחברון לפקוד את הכנסת מדי שבוע ,  ואם לשפוט לפי גיבוי השרים ,  המאמץ השתלם .  כבר בסוף השבוע שעבר החל השר גדעון סער לתקוף את ברק לנוכח הטיפול בבית ,  ושרי האגף הימני בליכוד ,  בהם ישראל כץ ,  משה כחלון ,  יולי אדלשטיין ולימור לבנת ,  וגם חברי הכנסת הצטרפו בימים האחרונים .  הבוקר ,  בעוד ראש הממשלה יושב עם ברק ומחליט על פינוי ,  הצטרף גם יעלון למתקפה ודרש להפקיע מידיו את סמכויות ההתיישבות ולהקים צוות שרים מיוחד שיטפל בנושא .  רק אתמול התבטא יעלון בנוגע לשאיפתו הפוליטית להחליף את נתניהו ,  והיום ,  בסיועם של ברק ונתניהו ,  כבר הפך למועמד הליכוד לתפקיד שר הביטחון .  נתניהו ,  אגב ,  הגיב אתמול בחיוך כשנשאל על הצהרות הירושה של יעלון ,  ואמר כי הוא מברך על תמיכת שרי הליכוד בו .  
כשהגיע הגיבוי של נתניהו ,  השמועות על מחטף התבדו ,  אך זה כבר היה מאוחר מדי .  יו"ר ישראל ביתנו ,  אביגדור ליברמן ,  כבר חזר על איום יציבות הקואליציה שהשמיע אתמול ודרש גם הוא את ראשו של ברק ,  ואליו הצטרף יו"ר הבית היהודי ,  השר דניאל הרשקוביץ .  לצדו של ברק עמד רק השר מיכאל איתן ,  שהבהיר כי האש צריכה להיות מופנית למי שעומד בראש המערכת .  למרות שגיבה את ברק והדגיש את התיאום עמו ,  בשיחות עם השרים הסביר ראש הממשלה כי  " נכנס למלכוד "  בעקבות עמדתו החריפה של היועץ המשפטי שהתנגד לאכלוס ,  וכי לא היתה לו ברירה משפטית ומבצעית אלא לאשר את הפינוי ,  ולכן ,  למרות הביקורת בפנים ,  החצים ככל הנראה ימשיכו להיות מופנים לברק .  לקראת ערב שככו הרוחות ,  אך שרי הליכוד ממשיכים להיות בטוחים כי ברק הוא שטמן את המלכודת לנתניהו ,  שמצידו לא נראה מתרגש נוכח מחאותיהם ,  ואף הוגדר על ידי גורמים פוליטיים מסוימים כמנצח בפרשה ,  כשעל אף מחאות שריו קיבל החלטה קשה על פינוי .
 בסביבת שר הביטחון מדגישים כי היושבים ב"בית המכפלה "  הינם מפרי חוק וכי כל ההתקפות מונעות משאיפותיהם הפוליטיות של שרי הליכוד שמחפשים תמיכה בקרב חבריהם  " הפייגליניסטים ".  בימין מאשימים דווקא את ברק ב"מבצע כירורגי "  לפינוי הבית בניסיון לצבור תמיכה ציבורית בשם שלטון החוק ,  ואיומיו המרומזים של השר ליברמן מוסיפים גם הם לניחוח הפוליטי שהתגבר בירושלים ב24 שעות האחרונות .  בש"ס מתמקדים כרגע בטיקט החברתי והתנגדו היום יחד עם ישראל ביתנו לקיצוץ במשרדי הממשלה למימון הפחתת ההעלאה של מחירי הדלק . " לא אזום בחירות ",  הצהיר אתמול ראש הממשלה בניסיון לפזר את ריח הבחירות ,  אך אם לשפוט לפי כמות השימושים במילה  " פוליטי "  ו"פריימריז "  בעימותים שפרצו היום ,  ייתכן שמה שנדרש זה בדיוק משל מבית היוצר של נתניהו עצמו .  אם זה נראה כמו ברווז ומגעגע כמו ברווז ,  כנראה שמדובר בברווז .
 הפינוי בחברון - כותרות אחרונותלאחר הפינוי בחברון :  חשש מגל פעולות נקם בשטחיםלשכת רה"מ :  הפינוי לא היה מחטף ,  נתניהו ידע מראשדרישה בליכוד :  להעביר את תיק הביטחון ליעלון
לפניות לכתבת :  tal_sh@walla.net.il 

מלכוד נתניהו :  כך הפך  " בית אחד "  לפצצה קואליציונית
בחברון כבר שורר שקט ,  אך בירושלים הרוחות סוערות אחרי פינוי  " בית המכפלה "  בחברון .  מפגישת ברק ונתניהו ,  דרך השרים שהופתעו ועד הביקורת שאחרי - כך נראו 24 השעות האחרונות

