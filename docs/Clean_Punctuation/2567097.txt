נותן כתף :  נתניהו יקדים העברת רבע מיליארד ש"ח לפלסטינים
בעקבות המשבר הכלכלי והמחאה החברתית בגדה ,  הודיע ראש הממשלה על העברת כספי המסים שאספה ישראל מהפלסטינים .  באחרונה גם התירה ישראל ליותר פעילים פלסטינים להיכנס לשטחה
סיוע לשכנים :  על רקע המשבר הכלכלי המחריף ברשות הפלסטינית והתגברות המחאה החברתית בגדה ,  הורה אמש ( שלישי )  ראש הממשלה ,  בנימין נתניהו ,  להעביר לרשות מקדמה של 250 מיליון שקלים מכספי המסים שגבתה ישראל עבור הרשות .  ראש הממשלה נועץ בעניין עם שר האוצר שטייניץ ,  והעביר את ההנחיה באמצעות שליחו המיוחד ,  עו"ד יצחק מולכו ,  שתיאם זאת עם ההנהגה הפלסטינית .  מדובר למעשה בהקדמה של מתן התשלום המיועד לרשות בכחודשיים וחצי .  
במסגרת ההסכמים הכלכליים בין ישראל לרשות ,  ישראל גובה מדי חודש כמאה מיליון דולרים ממשלמי המסים ברשות הפלסטינית .  הכספים משמשים לתשלום משכורות לפקידי הממשלה ולאנשי מנגנוני הביטחון הפלסטיניים .  בנובמבר בשנה שעברה הקפיאה ישראל למשך חודש את העברת הכספים לרשות ,  במחאה על קבלתה של הרשות לאונסק"ו וכן על רקע המגעים שקיים אבו מאזן עם חמאס לקראת כינון ממשלת אחדות .  
לנוכח המשבר ברשות ,  מתאם הפעולות בשטחים ,  אלוף איתן דנגוט ,  פועל גם להגדלת כמויות היתרי העבודה לפועלים פלסטינים בענף הבנייה בשטח ישראל .  בחודש שעבר אושרה כניסתם של 5,000 פועלים פלסטינים לענף הבנייה ,  ולוואלה !  חדשות נודע כי בימים האחרונים אף הותרה כניסתם של 3,000 חקלאים פלסטינים לקראת עונת מסיק הזיתים שצפויה להתחיל בסוף אוקטובר .  במקביל ,  באוגוסט האחרון חתמו שר האוצר שטייניץ וראש הממשלה הפלסטיני על הסכם להעמקת שיתוף הפעולה הכלכלי בין הרשות לישראל ,  המתייחס בעיקרו לשיפור הליכי גביית המס ,  המסים והנכסים ,  והסחורות שמגיעות לרשות דרך נמלי ישראל .
 מוקדם יותר היום ,  התייחס נתניהו לנושא במסיבת העיתונאים עם ראש ממשלת בולגריה ואמר כי  " אנחנו פועלים בכמה מישורים כדי לסייע לרשות הפלסטינית להתמודד עם הבעיות הכלכליות שלה .  אנחנו עשינו כמה שינויים בהסכמי המסים ,  אנחנו מקדמים העברות מסוימות ,  אנחנו סייענו גם בעובדים פלסטינים ובשורה של צעדים אחרים במטרה להקל עליהם .  יש כמובן מציאות שהיא חובקת עולם והיא קשורה גם בדרך ,  בניהול הפנימי של כל כלכלה וכלכלה ,  אבל אנחנו מצידנו עושים את המאמצים כדי לסייע לרשות הפלסטינית לצלוח את המשבר הזה .  אני מקווה שהם יצליחו לצלוח אותו ,  זה אינטרס משותף שלנו ". 
בימים האחרונים התגברו ההפגנות של פלסטינים בגדה נגד הרשות בגין המשבר הכלכלי ,  ואלוף פיקוד המרכז ,  ניצן אלון ,  אף הביע חשש כי בהמשך ייתכן והמחאה אף תופנה נגד ישראל .  בין היתר ,  הביעו בישראל חשש שהפלסטינים יעוררו התפרעויות במחסומי צה"ל ונגד ההתנחלויות בגדה .  בעקבות ההפגנות ,  הודיע היום פיאד על שורת צעדים עליהם החליטה ממשלתו להתמודדות עם המצב .  פיאד הודיע על הורדת המע"מ בחצי אחוז ל-15% והגברת הפיקוח על מוצרי יסוד .  פיאד הודיע גם על ביטול עליית מחירי הדלק וגז הבישול ,  וכן על קיצוץ בהוצאות משרדי הממשלה ,  מלבד משרד החינוך ,  הרווחה והבריאות , " וזאת על מנת לספוג את הגרעון הכספי בגין הורדת מחירי הגז והדלק ".  ( עדכון ראשון:23:17 )  
עוד באותו נושא:בשל המחאה :  פיאד הוריד המע"מ ועצר התייקרות הדלקמאות הפגינו ברמאללה נגד פיאד : " הורד מחירים"עמוס גלעד : " לסייע לפלסטינים כדי להימנע ממלחמה "  

נותן כתף :  נתניהו יקדים העברת רבע מיליארד ש"ח לפלסטינים
בעקבות המשבר הכלכלי והמחאה החברתית בגדה ,  הודיע ראש הממשלה על העברת כספי המסים שאספה ישראל מהפלסטינים .  באחרונה גם התירה ישראל ליותר פעילים פלסטינים להיכנס לשטחה

