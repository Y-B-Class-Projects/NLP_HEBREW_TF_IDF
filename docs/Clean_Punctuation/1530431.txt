נתניהו : " על הפלסטינים להכיר בנו כמדינה יהודית "
 ראש הממשלה והשרים התייחסו בפתח ישיבת הממשלה לסירוב שהביע ארגון פתח בסוף השבוע ,  להכיר בישראל כמדינה יהודית . " הפלסטינים חשפו את פרצופם האמיתי "
 ראש הממשלה בנימין נתניהו הגיב הבוקר  ( ראשון )  בפתח ישיבת הממשלה על הסירוב שהביע הפתח בסוף השבוע ,  לפיו לא יכיר בישראל כמדינה יהודית .  נתניהו אמר כי  " היום אנו מציינים ארבע שנים להתנתקות ,  בעקבותיה הפכה עזה לבסיס טרור בשליטת חמאס ובחסות אירן .  אני מדגיש כי ישראל מחוייבת לשיקום מלא של המפונים וכי לא נשלים עם ירי רקטות לעבר ישובינו ".  
לדבריו , " ישראל מצפה מהפלסטינים יכירו בישראל כמדינתו של העם היהודי ,  שסוגיית הפליטים תוסדר מחוץ לישראל ".  נתניהו הדגיש ,  כי  " ישראל תמשיך לקדם את השלום הכלכלי עם הרשות הפלסטינית ,  מי שיחיה איתנו בשלום - ישגשג ". 
שר הביטחון ,  אהוד ברק ,  אמר אף הוא בפתח ישיבת הממשלה ,  כי הוא  " מקווה שנציגי ארגון פתח מעזה יוכלו להגיע לוועידת הארגון השבוע ".  לדבריו ,  ישראל ממתינה לוועידה שתתכנס ביום שלישי ,  וכי רק בשלבי הסיכום  " נדע באיזו מידה קיימת נכונות לשלום בצד השני ". 
דברי ראש הממשלה והשר ברק באים בתגובה לטיוטת מצע ארגון פתח שפורסמה אתמול ,  לפיה אין בכוונת הארגון להכיר בישראל כמדינה יהודית .  המצע ,  שיועמד להצבעה בוועידת פתח השישית ביום שלישי בבית לחם ,  קורא עוד להיאבק בהתנחלויות ,  בייהוד ירושלים ובגדר ההפרדה .  על פי הטיוטה המוצעת ,  תהיינה חלופות למשא ומתן עם ישראל אם הוא ייכשל וביניהן הכרזה חד צדדית על מדינה בגבולות 67' .
 המשנה לראש הממשלה ,  השר סילבן שלום  ( ליכוד )  ,  הגיב לפרסומים אלה ואמר כי התנהלות הפתח  " תפגין בצורה ברורה האם הם רוצים להגיע לדיאלוג או שהם נוקשים באותה מידה ".  הוא ביקר את התנהלות הפלסטינים ואמר כי הם  " מצפים שהאמריקאים יעשו להם את העבודה ,  בלי שיצטרכו לוותר על דבר ". 
שר התשתיות עוזי לנדאו  ( האיחוד הלאומי )  הגיב להצהרות הפתח ואמר : " אין שום הפתעה בהכרזות של הפתח .  את הטעות הגדולה עשינו כשראש הממשלה הלך צעד אחד יותר מדי עם נאום בר אילן ,  כשהסכים להקים מדינה פלסטינית לפני שהם מסכימים למשהו .  מן הראוי שמדינה פלסטינית לא תקום ". 
שר המדע דניאל הרשקוביץ  ( הבית היהודי )  אמר באותו הנושא ,  כי  " אמירת הפתח נגד הכרה במדינת ישראל חושפת את פרצופם האמיתי של הפלסטינים ".  לדבריו , " בנאום בר אילן נתניהו אמר שתנאי הכרחי לכל התקדמות זה הכרה בישראל כמדינה יהודית .  הפלסטינים הוכיחו לנו שאין לנו עם מי לדבר ". 

נתניהו : " על הפלסטינים להכיר בנו כמדינה יהודית "
 ראש הממשלה והשרים התייחסו בפתח ישיבת הממשלה לסירוב שהביע ארגון פתח בסוף השבוע ,  להכיר בישראל כמדינה יהודית . " הפלסטינים חשפו את פרצופם האמיתי "
 
