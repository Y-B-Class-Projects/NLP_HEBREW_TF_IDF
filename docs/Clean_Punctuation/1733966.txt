הערכה :  בעקבות הלחץ האמריקאי ,  ההקפאה תוארך
על אף הפערים בין ישראל לרשות בנושא הבנייה בהתנחלויות ,  בארה"ב מאמינים שישראל תאפשר חלקית את המשך ההקפאה .  מקורות אמריקאים מסרו לעיתון  " אל-חיאת ",  כי  " נתניהו אינו מעוניין להביך את קלינטון "
 אף על פי שגם הסבב השני של המשא ומתן הישיר בין ישראל לפלסטינים הסתיים ללא מציאת פתרון לסוגיית הקפאת הבנייה בהתנחלויות ,  בארצות הברית דווקא שומרים על אופטימיות ,  בעיקר לאור הלחץ הכבד שמפעילה הילרי קלינטון על ישראל .  מקורות אמריקאים המוגדרים  " מהימנים "  מסרו הבוקר  ( שבת )  לעיתון  " אל-חיאת "  היוצא לאור בלונדון ,  כי למרות הקשיים והפערים בין הצדדים , " קיימת אופטימיות אמריקאית זהירה "  שיימצא פתרון - ולו ברגע האחרון .
 המקורות מסרו כי ארה"ב אופטימית שיימצא פתרון לסוגיה  " בעיקר לאור הלחץ הכבד שמפעילה מזכירת המדינה הילרי קלינטון ומשום שישראל אינה מעוניינת להביך את קלינטון בשלב זה של תהליך השלום ".  המקורות העריכו כי ראש ממשלת ישראל בנימין נתניהו יורה בסופו של דבר על הקפאה חלקית למשך שלושה חודשים ,  כפי שמבקשים הפלסטינים ,  וכן יתחייב לרסן את ההתרחבות של ההתנחלויות שתימצאנה בגבולות המדינה הפלסטינית העצמאית .
" בשלב זה של המשא ומתן נתניהו אינו מעוניין להביך את קלינטון או להכשיל את המשא ומתן משום שכך הוא ייתפס כמי שאחראי לכישלון ",  הוסיפו .  לדברי המקורות ,  הוויתור של נתניהו צפוי להיות מוכרז ממש ברגע האחרון .
 במהלך המרובעת שהתקיימה ביום חמישי בבית ראש הממשלה בירושלים ,  נועד נתניהו עם יו"ר הרשות הפלסטינית אבו מאזן ,  מזכירת המדינה האמריקאית קלינטון והשליח האמריקאי המיוחד למזרח התיכון ג'ורג' מיטשל .  במהלך הפגישה הבהיר נתניהו כי לא חל כל שינוי בעמדתו ביחס לנושא הבנייה בהתנחלויות .  נתניהו אמר לאבו מאזן ,  כי צו ההקפאה בהתנחלויות יפקע בעוד שבועיים - ואין בכוונתו להאריכו .  ההקפאה בת עשרת החודשים צפויה לפוג ב-26 לספטמבר .
 מנגד ,  גורמים פלסטינים דיווחו כי אבו מאזן השיב לנתניהו כי  " אם הבנייה בהתנחלויות תחודש ,  אנטוש את המו"מ ".  וכן ,  בפתח הפגישה כתב אבו מאזן בספר האורחים של בית ראש הממשלה ,  כי הוא  " מקווה להגיע לשלום נצחי בכל האזור ובמיוחד לשלום בין העם הישראלי לעם הפלסטיני ".  
במהלך השבוע האחרון חזרה והדגישה מזכירת המדינה האמריקאית הילרי קלינטון כי על ישראל והפלסטינים לפתור את סוגיית המשך הקפאת הבנייה ,  המאיימת על קיום השיחות .  בדרכה למפגש הפסגה בשארם א-שייח' ,  הצהירה קלינטון כי על ישראל להמשיך את ההקפאה ,  אך על הפלסטינים לסייע לנתניהו לקיים את המהלך . " ארה"ב מאמינה שההקפאה צריכה להימשך ",  אמרה קלינטון .
 
הערכה :  בעקבות הלחץ האמריקאי ,  ההקפאה תוארך
על אף הפערים בין ישראל לרשות בנושא הבנייה בהתנחלויות ,  בארה"ב מאמינים שישראל תאפשר חלקית את המשך ההקפאה .  מקורות אמריקאים מסרו לעיתון  " אל-חיאת ",  כי  " נתניהו אינו מעוניין להביך את קלינטון "
 
