המתנה שקיבל נתניהו מפוטין :  עותק נדיר של הספר  " מלחמות היהודים "
 בתום פגישתם של שני המנהיגים במוסקבה זכה ראש הממשלה להפתעה נעימה :  עותק נדיר של הספר שהודפס ב-1526 .  לדברי נתניהו ,  הוא יועבר לספרייה הלאומית . " זהו ספר חשוב למורשת ההיסטורית שלנו ,  ואני מאוד מעריך את המתנה "
 ראש הממשלה בנימין נתניהו מתמודד אמנם עם דיווחים בלתי פוסקים ומעיקים על פרשיית מתנות ,  אבל בביקורו במוסקבה קיבל מתנה שחיממה את לבו .  במהלך הפגישה עם נשיא רוסיה ולדימיר פוטין אתמול  ( חמישי )  בקרמלין ,  העניק לו האחרון מתנה מיוחדת ,  הקולעת בדיוק לטעמו של מי שגדל בבית של היסטוריון :  עותק נדיר של הספר  " מלחמות היהודים ",  מאת יוספוס פלביוס ,  שהודפס באיטליה בשנת 1526 . 
" זו מתנה מיוחדת במינה ,  בשפה טוסקנית ,  זה כנראה הודפס זמן קצר אחרי שבכלל המציאו את הדפוס ",  אמר נתניהו לכתבים המדיניים בתדרוך לאחר הפגישה . " זה ללא ספק ספר חשוב מאוד למורשת ההיסטורית שלנו ואני מאוד מעריך את המתנה הזאת ",  הוסיף ראש הממשלה .  עוד אמר נתניהו כי הוא יעביר את העותק ההיסטורי של הספר - המתוארך לשנת 73 לספירה ועוסק במרד הגדול נגד הרומאים וחורבן ירושלים - לידי הספריה הלאומית .
 עוד בוואלה !  NEWS:שש מדינות בארצות הברית עותרות נגד צו ההגירה החדש של טראמפגרמניה :  5 נפצעו בתקיפת גרזן בתחנת רכבת בדיסלדורף ;  שניים נעצרומסמך מקורי מרשימת שינדלר מוצע למכירה ב-2.4 מיליון דולר 
בין נתניהו ופוטין קיים קשר אישי טוב ,  שהתהדק בשנה וחצי האחרונות נוכח הצורך בתיאום אסטרטגי מאז שרוסיה הגבירה את מעורבותה במלחמת האזרחים בסוריה .  זו הייתה נסיעתו החמישית של נתניהו לקרמלין בתקופה זו ,  שבמהלכה גם ציינו שתי המדינות 25 שנות יחסים דיפלומטיים .  המתנה לנתניהו - אחד הספרים החשובים בקאנון היהודי והנוצרי - מעידה כי פוטין מבין גם את טעמו של נתניהו .  אביו של נתניהו ,  בנציון ,  היה היסטוריון שהתמקד בתחום חקר תולדות יהודי ספרד והמומרים לנצרות .
 במהלך הפגישה הודיע פוטין על מחווה נוספת ,  המיועדת לקהילה הרוסית בישראל ,  שבמסגרתה יינתן מענק ליוצאי הצבא האדום ששירתו במלחמת העולם השנייה .  עד היום ,  ניתן המענק רק לוותיקי הצבא הרוסי שחיים ברוסיה .  נתניהו אמר לכתבים כי פוטין הודיע כי עד 9 במאי ,  יום הניצחון על הנאצים ,  הוא ידאג לכלול גם את הווטרנים הללו במענק .
" אני בהחלט התרגשתי ",  אמר נתניהו . " זו מחווה חשובה וצודקת לאנשים שנתנו מעצמם להציל את עם ישראל ואת האנושות ".  נתניהו סיפר כי ביקש את עזרתו של פוטין בהפעלת לחץ בהשבת גופות החיילים אורון שאול והדר גולדין והאזרח אברה מנגיסטו . " הנשיא הבטיח לעשות כל שביכולתו לעזור בזה ",  אמר .  
בראש סדר היום של הפגישה בין שני המנהיגים עמד הנושא הסורי והחשש הישראלי מהתחזקותה של איראן במסגרת המגעים המדיניים בין רוסיה ,  איראן וטורקיה להסדרה וסיום הלחימה .  בפגישה ,  שאליה התלווו גם ראש אמ"ן הרצי הלוי והשר זאב אלקין ,  הוצג מידע ישראלי על ניסיונות איראניים מהשבועות והימים האחרונים לייצר נוכחות צבאית קבועה בסוריה ובין היתר גם לבנות נמל ימי .
" שוחחתי עם הנשיא פוטין באריכות על המשמעות האסטרטגית של ההתבססות האיראנית הזאת ,  או הניסיון הזה ,  ואמרתי שזה יערער את היציבות ,  ובעצם יפגע באפשרות של הסדרה מדינית שהוא אמור להשיג ",  אמר נתניהו .  עוד הוא הוסיף : " הבהרתי שזה דבר שלא יהיה מקובל על מדינת ישראל ". 
עוד במהלך הפגישה ,  ביקש נתניהו מפוטין שבמסגרת ההסדרה תיבחן הכרה בינלאומית בריבונות הישראלית ברמת הגולן . " צריך להבין שבשיחות האלה ,  ואני אומר את זה מניסיון ,  כשמציגים את הנתונים ,  כשמדברים פנים אל פנים בצורה בלתי-אמצעית ,  מאוד ישירה בין מנהיגים ,  יש לזה השפעה ".  נתניהו סיכם את דבריו ואמר : " אני בטוח בדבר אחד ,  את זה אני יכול להבטיח לכם ,  המסר הזה הופנם ".  

המתנה שקיבל נתניהו מפוטין :  עותק נדיר של הספר  " מלחמות היהודים "
 בתום פגישתם של שני המנהיגים במוסקבה זכה ראש הממשלה להפתעה נעימה :  עותק נדיר של הספר שהודפס ב-1526 .  לדברי נתניהו ,  הוא יועבר לספרייה הלאומית . " זהו ספר חשוב למורשת ההיסטורית שלנו ,  ואני מאוד מעריך את המתנה "
 
