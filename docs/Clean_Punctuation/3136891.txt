אלשיך על חקירות נתניהו :  אנחנו בצד של החוק ,  לא בימין או בשמאל
מפכ"ל המשטרה דיבר בפומבי לראשונה מאז פרסום ההמלצות בתיקים 1000 ו-2000 והתמקד בצורך של המשטרה להישאר ניטרלית ומקצועית .  בנאומו הוסיף כי  " בעידן האינטרנט המשטרה מותקפת בצורה חסרת תקדים .  כל אזרח הופך לעיתונאי "
 המפכ"ל רוני אלשיך אמר היום  ( שלישי )  כי המשטרה שומרת על ניטרליות בחקירות של ראש הממשלה בנימין נתניהו .  זאת בתגובה ראשונה מאז הוגשו ההמלצות בתיק 1000 ובתיק 2000 בשבוע שעבר .  
לדברי אלשיך ,  שנאם בוועידת הנשיאים בירושלים ,  המטרה העיקרית של פעילות המשטרה היא  " לשמור את עצמנו ניטרליים ומקצועיים .  אנחנו נשארים מחוץ לשיח התקשורתי - לא ימין ולא שמאל ,  אלא רק בצד של החוק .  זוהי דרכנו ".  אלשיך הוסיף כי המשטרה  " נוגעת בנושאים מאוד רגישים בחברה ,  כמעט כל יום .  זה לא כמו הצבא ששומר על הגבולות שלנו .  זה עניינים פנימיים .  אנחנו חוקרים ראש ממשלה או שר וזה עניין רגיש מאוד .  יש אנשים שחושבים שזה דבר טוב ויש כאלו שחושבים אחרת ". 
לקריאה נוספת בנושאפרשת בזק :  שאול אלוביץ' ,  ניר חפץ ושלמה פילבר הם החשודים שנעצרוח"כ מיקי זוהר תוקף : " מה שעושים לנתניהו זה כמו רצח רבין "  
בדבריו בוועידה ,  שבאיה הם ראשי ארגונים יהודים מובילים בארצות הברית ,  הוסיף המפכ"ל כי כשאמון הציבור במשטרה יורד פחות אנשים פונים אליה .  לדבריו , " ראשי ארגוני הפשע תמיד ירצו לצייר את המשטרה באור שלילי .  כל טעות משמשת לקמפיין נגד המשטרה .  בעידן האינטרנט המשטרה מותקפת בצורה חסרת תקדים .  כל טעות הופכת לקמפיין .  כל אזרח הופך לעיתונאי ". 
אלשיך התייחס גם לאיומים הנשקפים מפעילות ארגוני טרור ופשיעה במרחב הסייבר ואמר כי המשטרה הפכה להיות קו החזית בתחום . " לארגוני טרור אין מרכז ברור .  גם לפושעים יש אפשרות לבצע פשעים ממרחק רב ותחת מעטה של אנונימיות ",  הוסיף . " לרשת אין גבולות וכך ישראל חשופה לאיומים מרחבי העולם .  העולם המקוון יצר אתגרים חדשים ".  אלשיך חזר בדבריו על משנתו לפיה על המשטרה לעסוק במניעת פשע ולא רק בפיענוחו . " מרבית הפושעים אינם עבריינים אלא אנשים נורמטיביים ",  אמר .
 בהמשך הבוקר ישתתף אלשיך בדיון של ועדת הפנים בכנסת ,  שתעסוק בחקירות ובהתנהלות המשטרה .  

אלשיך על חקירות נתניהו :  אנחנו בצד של החוק ,  לא בימין או בשמאל
מפכ"ל המשטרה דיבר בפומבי לראשונה מאז פרסום ההמלצות בתיקים 1000 ו-2000 והתמקד בצורך של המשטרה להישאר ניטרלית ומקצועית .  בנאומו הוסיף כי  " בעידן האינטרנט המשטרה מותקפת בצורה חסרת תקדים .  כל אזרח הופך לעיתונאי "
 
