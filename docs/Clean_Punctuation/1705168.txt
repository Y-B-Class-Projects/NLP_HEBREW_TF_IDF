קמפיין יש"ע לגיטימי אך לא רלבננטי
יש לי רק בעיה אחת עם הקמפיין של מועצת יש"ע לחידוש הבנייה בהתנחלויות :  הקמפיין ,  שממחזר הבטחות והצהרות של שרים ושועים לגבי ההתנחלויות ,  מתעלם מהמציאות ומכך שהבנייה לא תימשך .
 מועצת יש"ע מבינה את חומרת המצב .  אלמלא כן ,  לא היתה פותחת בקמפיין מעל דפי כל העיתונים בישראל .  במועצת יש"ע מבינים שהקפאת הבנייה אינה החלטה טקטית - לא מדובר ב"צעד מעורר אמון "  כלפי הרשות הפלסטינית - אלא החלטה מהותית .  יש גלגלים שלא ניתן להחזיר לאחור .  כמו שאי אפשר לדגול היום ב"שתי גדות לירדן "  או ב"החזרת המשק ההסתדרותי לממדיו הקודמים "  כיוון שההיסטוריה טחנה את שני העקרונות האלו עד דק ,  כך גם לגבי עתיד השטחים .  יש המבכים ויש המברכים על כך ,  אבל כולם מבינים שמה שהיה - לא יהיה .
 הוויכוח על הבנייה בהתנחלויות איננו עוד ויכוח בכנסת או בדעת הקהל שלנו ,  זהו ויכוח על מיקומה של ישראל במפה הבינלאומית .  הקפאת ההתנחלויות הפכה לסמל ,  וחידושה יהיה אנכרוניסטי כמו שלילה מוחלטת של רעיון שתי מדינות לשני עמים .
 בנימין נתניהו לא נסע לוושינגטון בשליחות ממשלתו בלבד ,  הוא נסע כמי שמייצג את מדינת ישראל ,  את עתידה ואת דיוקנה .  אנשי יש"ע מבקשים שנתניהו יעמוד איתן מול לחציו של הנשיא אובמה ,  אבל אני לא סבור שהמשך ההקפאה הוא בכלל תוצר של פגישת נתניהו ? אובמה .  ההקפאה היא צעד מתבקש של מדינת ישראל נגד ההידרדרות במעמדה של ישראל בעולם ולנוכח הדה ? לגיטימציה שמנסים לעשות לה .
 מנחם בגין לא חלם לוותר על כל חצי האי סיני כשנפגש בקמפ דיוויד עם הנשיא קרטר והנשיא סאדאת ,  אבל שם הוא הבין והפנים שהאינטרסים של מדינתו קודמים להצהרותיו הרבות בשנים הקודמות ולמדיניותה של תנועת החרות ,  שהוא היה אביה ומחוללה .
 ייתכן שבנימין נתניהו ישלם מחיר פוליטי אישי עקב תמיכתו בהמשך ההקפאה ,  וייתכן שלא .  אבל כמו כל קודמיו ,  סביר שהוא יפנים את חשיבות האפשרות ,  ולו הקלושה ,  להגיע להסכם שלום עם הרשות בעזרת ארה"ב ,  ובכך יבסס את קיומה בעתיד של מדינת ישראל .
 מבחינת דעת הקהל בישראל ,  ברור שאם נתניהו יחתור להסדר שלום ,  שתנאיו כמעט ברורים מראש ,  הוא יזכה לתמיכה עממית עצומה .  כל הסקרים מצביעים על כך ,  ורוב הסוקרים יודעים כי לו היה אהוד ברק חוזר מקמפ דיוויד בשנת 2000 עם הסכם שלום - רוב העם היה תומך בו במשאל עם שתוכנן .
 מועצת יש"ע מנהלת קמפיין לגיטימי מבחינתה ,  אבל ראוי להבין שהשאלה היא לא המשך ההקפאה אלא כיוונה המדיני של מדינת ישראל .  אני מקווה שראש הממשלה יפנה את גבו לקמפיין הזה ,  העלול ,  מתוך נימוקים אידיאולוגיים פנימיים לגיטימיים כאמור ,  להרוס את המרקם הבינלאומי שעשוי להצעידנו לתקווה חדשה .
 
קמפיין יש"ע לגיטימי אך לא רלבננטי
nan
