ה"ניו יורק טיימס ":  לבטל חוק החרם ,  למען ישראל
מאמר המערכת בעיתון הנחשב למוביל בעולם מבקר את ראש הממשלה נתניהו שלא השכיל למנוע את העברת החוק ,  ומזהיר את ישראל מבידוד בינלאומי מתמשך - בעודה  " חונקת את הביקורת נגד הכיבוש "
 מאמר המערכת של ה"ניו יורק טיימס "  יצא אתמול  ( ראשון )  בחריפות נגד  " חוק החרם "  שאושר בשבוע שעבר בכנסת .  העיתון תומך ביוזמה לפנות לבית המשפט בישראל כדי לפסול את החוק ,  ומגדיר אותו כהליך שנועד  " לחנוק את הביקורת הגלויה כלפי הכיבוש בגדה המערבית ",  המכרסם בדימויה הדמוקרטי של ישראל .
 המאמר ,  שכותרתו  " לא הולם לדמוקרטיה ",  מצדיק את  " הביקורת הנוקבת "  כלפי החוק ,  וכותביו אף מצטטים ממאמרים בעיתונות הישראלית ,  שהגדירו את החוק  " פופוליסטי ואנטי-דמוקרטי ",  וקבעו כי לצד חוקים דומים שנחקקו באחרונה ,  הוא מדרדר את ישראל אל משטר דיקטטורי .  עוד טוען המאמר כי ההתנגדות לחוק חזקה לא רק בישראל ,  אלא גם בארצות הברית .  הכותבים מזכירים כי גם הליגה נגד השמצה גינתה את החוק ,  למרות תמיכתו המסורתית של הארגון בישראל והתנגדותו החריפה בדרך כלל לכל קריאה המגנה את המדינה .
 עוד על חוק החרם:החוק עבר בכנסת בקריאה שלישיתהאיחוד האירופי : " מודאגים מההשלכות"פרשנות :  האם בג"ץ יפסול את החוק ? 
הכותבים מוסיפים עוד כי למרות תמיכתו של ה"ניו יורק טיימס "  בישראל ,  החוק עוסק בסוגייה בסיסית של חופש הביטוי .  הוא מזכיר כי בתקופה האחרונה ביטלו אמנים ואנשי רוח רבים ביקורים בישראל ,  במחאה על ההתנחלויות בגדה המערבית .  עוד נטען כי ראש הממשלה בנימין נתניהו היה צריך  " לגלות מנהיגות "  ולצאת נגד מחוקקי החוק , " שגורמים נזק למדינתם ".  במקום לעשות זאת ,  נכתב ,  נעדר נתניהו מההצבעה - אך אמר למחרת שהחוק לא היה מאושר בלעדיו .
 כמו כן ,  מתייחס המאמר להשפעת החוק על תהליך השלום . " בעוד שהמשא-ומתן תקוע ,  הפלסטינים מחפשים דרכים לשמור על חלומם לפתרון שתי המדינות ,  כולל פנייה לאו"ם להכרה ",  נכתב במאמר ,  המזהיר כי ישראל מסתכנת בבידוד בינלאומי במאמציה לסכל את הביקורת המופנית כלפיה .
 לסיכום ,  נכתב ב"ניו יורק טיימס "  כי למרות שהמצדדים בחוק טוענים שהוא הכרחי למניעת  " דה-לגיטימציה "  לישראל  ( המרכאות במקור )  , " לא ניתן לעשות דה-לגיטימציה לאף מדינה שנאמנה לערכיה הדמוקרטיים ".  העיתון מביע תקווה כי מתנגדי החוק יצליחו בפנייתם לבית המשפט לביטול החוק  - " לטובתה של ישראל ". 

ה"ניו יורק טיימס ":  לבטל חוק החרם ,  למען ישראל
מאמר המערכת בעיתון הנחשב למוביל בעולם מבקר את ראש הממשלה נתניהו שלא השכיל למנוע את העברת החוק ,  ומזהיר את ישראל מבידוד בינלאומי מתמשך - בעודה  " חונקת את הביקורת נגד הכיבוש "
 
