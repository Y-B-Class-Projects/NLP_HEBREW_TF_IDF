פרשת המעונות :  עד המדינה חפץ מסר עדות במסגרת השלמת חקירה
עד המדינה בתיקי נתניהו העיד היום במסגרת הפרשה שבה נחקרת רעיית ראש הממשלה בקבלת דבר במרמה ובהפרת אמונים .  לאחרונה פורסם כי מגעים מתנהלים בין סנגוריה של נתניהו ליועמ"ש על האפשרות כי תשיב למדינה כסף בתמורה לאי העמדתה לדין
עד המדינה בפרשות ראש הממשלה ניר חפץ מסר היום  ( חמישי )  עדות במסגרת השלמות חקירה בפרשת המעונות ,  שבמסגרתה חשודה רעיית ראש הממשלה שרה נתניהו בקבלת דבר במרמה ובהפרת אמונים .  
נתניהו חשודה כי פעלה לנפח הוצאות כספיות כשהזמינה למעון ראש הממשלה ארוחות רבות-משתתפים במסעדות יוקרה בהיקף של 359 אלף שקלים ,  לכאורה תוך עקיפת הנוהל שאוסר על הזמנת מזון בזמן שבמעון מועסקת מבשלת .  העבירות שבהן היא חשודה הן קבלת דבר במרמה בנסיבות מחמירות ומרמה והפרת אמונים .
 לאחרונה פורסם כי מתנהלים מגעים בין סנגוריה של נתניהו ליועץ המשפטי לממשלה אביחי מנדלבליט על האפשרות כי תשיב למדינה סכומי כסף בתמורה להסדר מותנה שבמסגרתו לא תועמד לדין .  לפי פרסום ב"כאן ",  פרקליטיה של נתניהו הסכימו לאפשרות שהציב כביכול מנדלבליט ,  שלפיה רעיית ראש הממשלה תשיב כסף ללא התחייבות שלא תועמד לדין ,  אלא שהדבר ייטיב את מצבה המשפטי .  
בחודש מרץ עימתו חוקרי המשטרה את שרה נתניהו ובנה יאיר ,  יחד עם בעלי חברת בזק שאול אלוביץ' ורעייתו איריס ,  עם עדי המדינה בתיק 4000 - חפץ ושלמה פילבר .  העימותים בוצעו בחדרי החקירות כשהם מצולמים במצלמות המשטרה .  מטרת העימות הייתה להציג לחלק מהחשודים את גרסאות עדי המדינה פנים מול פנים .  במרכז העימותים היו ההוראות שקיבלו עדי המדינה מהמעורבים וכן פעולות השיבוש שבוצעו עם תחילת החקירה ,  כך על פי החשד .
 לפני כשלושה חודשים מתח ראש הממשלה נתניהו ביקורת על המשטרה בשל מאמציה לגייס עדי מדינה בחקירותיו ,  לאחר שחפץ חתם על הסדר מסוג זה . " לוקחים אנשים שטוענים שהם ביצעו איזו עבירה ,  מכניסים אותם למעצר ,  מהלכים עליהם אימים ,  אומרים להם 'החיים שלכם הסתיימו ,  החיים של המשפחה שלכם הסתיימו .  אנחנו ניקח מכם כמעט הכול ,  גם את החירות שלכם ".  
" אתם רוצים להיחלץ מזה ?  יש מוצא אחד - לכלכו על נתניהו .  לא חשוב שתגידו שקרים הזויים ,  העיקר - לכלכו על נתניהו' ",  אמר ראש הממשלה .  

פרשת המעונות :  עד המדינה חפץ מסר עדות במסגרת השלמת חקירה
עד המדינה בתיקי נתניהו העיד היום במסגרת הפרשה שבה נחקרת רעיית ראש הממשלה בקבלת דבר במרמה ובהפרת אמונים .  לאחרונה פורסם כי מגעים מתנהלים בין סנגוריה של נתניהו ליועמ"ש על האפשרות כי תשיב למדינה כסף בתמורה לאי העמדתה לדין

