חוק  " ברית המועצות "  עובר לאישור ;  סעיף  " סתימת פיות "  נשאר
איחוד מועצת הכבלים והלווין והרשות השנייה עבר את אישור ועדת השרים לעייני חקיקה .  כמעט כל הגורמים מברכים על המהלך המתבקש ,  אולם מזהירים מכך שהרשות החדשה תהיה כפופה למשרד התקשורת ולשר העומד בראשה .  ועדת השרים לא אישרה את ביטול חוק  " סתימת הפיות "  בשידור הציבורי
החוק לאיחוד גופי הרגולציה על שוק השידורים ,  יעבור לקריאה שנייה ולשלישית בכנסת ,  לאחר שעבר היום  ( ראשון )  את אישור ועדת השרים לענייני חקיקה .  
את החוק ,  המכונה  " ברית המועצות ",  יזם שר התקשורת לשעבר גלעד ארדן ולפני כשנתיים עבר החוק בקריאה ראשונה .  ביולי האחרון ,  לאחר שהיועץ המשפטי לממשלה לא אישר לכלול את איחוד הרגולציה בחוק ההסדרים ,  הוחלט להחזירו לאישור הכנסת - כפי שפורסם בוואלה ברנז'ה .
 על פי החוק ,  תאוחד הרשות השנייה לטלוויזיה ולרדיו המפקחת על ערוצים 2 ו-10 ושידורי הרדיו האזורי ומועצת הכבלים והלווין ,  המפקחת על הערוצים ב-HOT ו-YES .  
התוכנית לאיחוד נמצאת בדיונים כבר יותר מעשור ,  ומרבית הגורמים בשוק התקשורת מודעים לנחיצותה .  רשות אחת מאוחדת תוכל להביא להסדרה בפיקוח ,  למנוע כפילויות ולגבש כללים אחידים לגופי השידור .  כמו כן ,  תוכל הרשות להסדיר את סוגיות הפיקוח לשידורים באמצעות האינטרנט ,  שכיום אינם נתונים לפיקוח .  

אולם מנגד נשמעת דאגה ואף התנגדות לחוק ,  מחשש שהשליטה בשוק השידורים תעבור לשליטתו המלאה של ראש הממשלה ושר התקשורת נתניהו .  על פי החוק ,  הרשות המאוחדת תהיה פנים ממשלתית ותהיה כפופה למשרד התקשורת ובכך הרשות השנייה תאבד את מעמדה כגוף סטוטורי ,  שכיום ממומן מדמי הזיכיון של הגופים המשדרים .  בינתיים ,  מתברר ,  איש לא פנה אל הרשות השנייה ואל מועצת הכבלים והלווין שהעומדים בראשה ניזונים מהפרסומים בתקשורת ולא ברור מי יעמוד בראש הגוף המאוחד .  יחד עם זאת ,  היו"ר של הרשות המאוחדת לא יפעל לבד ולגוף החדש ימונו נציגי ציבור ונציגי ממשלה .
 בתגובה מסר לוואלה ברנז'ה ח"כ ד"ר נחמן שי : " אני בעד איחוד המועצות על מנת להגיע להאחדה ברגולציה ,  אבל הגוף הזה צריך להיות חוץ ממשלתי ולא פנים ממשלתי .  בהחלטה הנוכחית הממשלה מסיגה את הרגולציה לאחור ומחזירה לעצמה את השליטה בשוק התקשורת המסחרית .  זאת התפתחות חמורה מאד ,  שמבשרת רעות לחופש הדיבור ולמיגון הידיעות הנדרש מכלי תקשורת במשטר דמוקרטי ". 
ח"כ איתן כבל אמר לוואלה ברנז'ה : " ההצעה להקמת 'ברית המועצות' במקורה באה ממקום נכון שמטרתו אסדרת הפיקוח בעולם התקשורת .  הפרטים ,  השאלות והבעיות העולות מן החוק ידונו בהרחבה והעמקה בוועדת האמונה על כך על פי דין ,  ועדת הכלכלה ".  
בהמשך הישיבה העלה נתניהו לאישור את ביטול הסעיף שאוסר על עיתונאי רשות השידור להביע את דעתם ,  במסגרת חוק תאגיד השידור הישראלי שעבר בחודש שעבר .
 הסעיף מעורר המחלוקת הביא להתפטרותו של אופיר אקוניס מתפקיד השר האחראי על רשות השידור ,  בטענה שלא קיבל גיבוי מנתניהו ומלשכת ראש הממשלה .  היום ,  כשהובא הסעיף לוועדת השרים ,  מרביתם תמכו בכך שהסעיף הבעייתי יישאר בחוק .  בין השרים שהתנגדו לביטול היו אורי אריאל ואיילת שקד מ"הבית היהודי ".  אקוניס עצמו נמנע מהצבעה בנושא .
 בעקבות הדברים יאלץ נתניהו להביא את ביטול הסעיף לאישור ועדת השרים גם בשבוע הבא .  

חוק  " ברית המועצות "  עובר לאישור ;  סעיף  " סתימת פיות "  נשאר
איחוד מועצת הכבלים והלווין והרשות השנייה עבר את אישור ועדת השרים לעייני חקיקה .  כמעט כל הגורמים מברכים על המהלך המתבקש ,  אולם מזהירים מכך שהרשות החדשה תהיה כפופה למשרד התקשורת ולשר העומד בראשה .  ועדת השרים לא אישרה את ביטול חוק  " סתימת הפיות "  בשידור הציבורי

