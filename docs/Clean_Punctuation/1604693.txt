אבו מאזן : " כמעט היה הסכם ,  ואז בא נתניהו "
 לדברי יו"ר הרשות ,  הוא ורה"מ לשעבר אולמרט היו קרובים מאוד להשגת הסדר קבע ,  אך נתניהו דורש לחזור לנקודת ההתחלה .  הבהיר : " הקפאת ההתנחלויות אינה תנאי מוקדם למו"מ ,  אלא התחייבות קודמת של ישראל "
 יו"ר הרשות הפלסטינית אבו מאזן אמר היום  ( שני )  כי  " הסדר הקבע עם ישראל היה קרוב מאוד ,  אלא שאז הגיעה הממשלה הישראלית החדשה ואמרה שעלינו להתחיל מנקודת ההתחלה ".  בנאום שנשא ברמאללה אמר עוד יו"ר הרשות : " כיצד נתחיל מההתחלה לאחר כל המשא ומתן שניהלנו ?  זהו עניין ידוע ומקובל בכל העולם שכל ממשלה מעבירה לבאה אחריה את מה שעשתה ,  והממשלה החדשה אינה מתחילה מנקודת ההתחלה ". 
אבו מאזן הוסיף ,  כי  " כל מה שביקשנו ושאנו מבקשים הוא יישום החוק הבינלאומי .  לא מדובר בתנאים מוקדמים כפי שאומרת ישראל ,  אלא בהתחייבויות בינלאומיות במסגרת מפת הדרכים שיש לבצען .  משמעות הדבר הוא הקפאת ההתנחלויות וקביעת עקרונות המשא ומתן עם הצד הישראלי ".  הוא ציין ,  כי  " חייבים להקפיא את ההתנחלויות כדי שנוכל לחזור לשולחן המשא ומתן .  אנחנו אומרים בצורה הבהירה ביותר שההתנחלות על אדמתנו אינה חוקית ,  מאז שהתחילה ועד היום ,  ואנחנו לא מקבלים אותה .  לאחר הקפאת ההתנחלות נחזור למשא ומתן ,  וכשנדון בסוגיית הגבולות נקבע מה שלנו ומה שלהם ". 
אבו מאזן הבהיר כי  " הסעיף הנוסף הוא מסגרת המשא ומתן .  כלומר ,  על מה נדון ואיך .  הכללים הללו קיימים במפת הדרכים ,  וכוללים את דברים של הנשיא לשעבר בוש ,  לפיהם המשא ומתן יוביל למדינה פלסטינית עצמאית ויסיים את הכיבוש שהחל בשנת 67 ". 
אבו מאזן סיפר כי  " במשא ומתן שקיימנו עם ממשלת אולמרט וציפי לבני ,  שאלנו את מזכירת המדינה האמריקאית קונדוליסה רייס 'למה אתם מתכוונים באדמות הכבושות ? ' .  בסופו של דבר ,  היא נפגשה עם המשלחות הישראלית והפלסטינית ואמרה כי האדמות הכבושות כוללות את רצועת עזה ,  את הגדה המערבית ,  את מזרח ירושלים ,  את ים המלח ואת נהר הירדן' ". 
הוא ציין כי  " לאחר הבירור ,  ישבנו לקיים משא ומתן על שרטוט הגבולות ,  ונפגשנו לפגישות ארוכות עם אולמרט ולבני .  התחלנו להחליף מפות ולפעול ,  ואם היינו מסיימים את העניין הזה היינו מסיימים עם סוגיית ירושלים ,  סוגיית ההתנחלויות וסוגיית המים .  בנוגע לסוגיית הפליטים ,  הייתה הסכמה על עקרון השיבה אולם היו חילוקי דעות בנוגע למספרים ". 

אבו מאזן : " כמעט היה הסכם ,  ואז בא נתניהו "
 לדברי יו"ר הרשות ,  הוא ורה"מ לשעבר אולמרט היו קרובים מאוד להשגת הסדר קבע ,  אך נתניהו דורש לחזור לנקודת ההתחלה .  הבהיר : " הקפאת ההתנחלויות אינה תנאי מוקדם למו"מ ,  אלא התחייבות קודמת של ישראל "
 
