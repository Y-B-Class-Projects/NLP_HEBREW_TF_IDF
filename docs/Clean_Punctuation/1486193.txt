מורדי העבודה לנתניהו : " אמץ פתרון 2 המדינות "
 הח"כים כבל ,  פרץ ,  פינס ותמיר ,  שלחו לרה"מ מכתב לקראת נסיעתו לארה"ב ודחקו בו לתמוך בפיתרון שתי המדינות . " אל תנסה למכור לאובמה ,  רעיונות שאין להם תוחלת "
 מורדי מפלגת העבודה ,  הח"כים איתן כבל ,  עמיר פרץ ,  אופיר פינס ויולי תמיר ,  הגישו אמש  ( שבת )  מכתב לראש הממשלה בנימין נתניהו לקראת צאתו הלילה לארצות הברית לביקור רשמי ,  ולקראת פגישתו עם הנשיא ברק אובמה .  בפנייתם קראו הח"כים לנתניהו לעשות  " חשבון נפש "  טרם היכנסו לבית הלבן ,  על מנת שלא להגיע למצב בו  " החלום הציוני ייכשל ". 
חברי הכנסת הבהירו במכתבם לנתניהו את חשיבות פגישתו עם אובמה ,  וכתבו : " אתה הולך לקראת פגישה מכרעת שתשפיע עמוקות על התהליכים המדיניים והביטחוניים באזורנו .  אסור לך להשלות את עצמך ,  ואת העם בישראל ,  כי יש בכוחך להתחמק מתהליך המוביל לפתרון קבע המבוסס על שתי מדינות לשני עמים ". 
הם המשיכו וציינו כי  " משא ומתן מדיני ,  אין בו מקום ל'עיזים' שמוציאים ברגע האחרון .  אל תנסה למכור לנו ,  או לברק אובמה ,  רעיונות שאין להם תוחלת .  תהליך כלכלי אינו תחליף להסדר מדיני ,  אין התקדמות באזורנו ללא הפסקת הבניה בהתנחלויות והורדת המאחזים הבלתי חוקיים ,  אין פתרון ללא פשרה טריטוריאלית מוסכמת וכואבת ,  אין פתרון ללא מדינה פלסטינית ,  ואין שקט באזורנו ללא הסדר עם סוריה ". 
חברי הכנסת הזהירו את נתניהו מפני  " בזבוז זמן "  וכתבו : " אתה יכול היום להחליט 'לבזבז' זמן ,  להקים ועדות ולכנס ועידות ולקוות כי לא יתרחש דבר .  את המחיר תשלם מדינת ישראל .  הסיכוי להגן על החלום הציוני הולך ונמוג ככל שהסדר הקבע מתרחק .  זה יכול להתרחש בזמן כהונתך ועליך תהייה האחריות לכישלון חלום בן אלפיים שנה ". 
לבסוף ,  חתמו חברי העבודה והקואליציה של נתניהו את דבריהם באומרם כי  " למדינת ישראל אין זמן למנהיג פוליטי נוסף הלומד על בשרינו את אשר אנחנו ,  והעולם כולו ,  יודעים מזמן  פתרון הסכסוך יעשה רק על בסיס של שתי מדיניות לשני עמים ". 

מורדי העבודה לנתניהו : " אמץ פתרון 2 המדינות "
 הח"כים כבל ,  פרץ ,  פינס ותמיר ,  שלחו לרה"מ מכתב לקראת נסיעתו לארה"ב ודחקו בו לתמוך בפיתרון שתי המדינות . " אל תנסה למכור לאובמה ,  רעיונות שאין להם תוחלת "
 
