העם עם הגולן ,  ארה"ב עדיין לא :  חגיגות הריבונות המוקדמות של ישראל
113 עמודים בדוח מחלקת המדינה עוסקים בישראל :  בחקירות נתניהו ,  במעצרים מנהליים וביחס למהגרים ,  אך בי-ם תלו תקוות שווא בהשמטת המילה  " כיבוש ".  על נתניהו להבין כי אין ממש באשליות מחיקת הגולן מרשימת השטחים הכבושים' ואין לצפות להתנערות מהחלטת האו"ם האוסרת על סיפוח
אם דונלד טראמפ ,  שהודיע השבוע שאינו מעוניין שאלברט איינשטיינים יטיסו אותו ,  לדבריו ,  הוא מעדיף טייסים מקצועיים - לא ינצל את שעותיו ב"אייר פורס 1 "  לקריאת דוח זכויות האדם שפרסם אתמול משרד החוץ שלו ,  יהיה הצדק איתו .  זה דוח משעמם ,  רובו ממוחזר ,  לעתים ערוך ברשלנות  ( שני תרגומים שונים לשמו של שב"כ )  ,  יוצא מגדרו לקטלג ולא לקטרג .
 ואם בנימין נתניהו רווה נחת למראה הכותרות השגויות שסיפחו את הגולן ואת השטח ממערב הירדן לישראל ,  אות הוא שעדיין לא טרח לעלעל בדוח ולפיכך טרם הגיע לעמוד 34 .  שם ,  תחת הכותרת  " שחיתות והיעדר שקיפות בממשל ",  מפורטות ארבע החקירות הפליליות  " נגדו ונגד מקורביו - קבלת מתנות שלא כדין ,  מאמץ לדיכוי תחרות בעיתונות בתמורה לסיקור חיובי ,  שחיתות בהסדרת חברת בזק ",  הכול לפי הטענה ובתוספת הכחשת נתניהו , " כתב האישום נגד רעייתו "  ולקינוח חקירות נגד עוד שרים ובכירים .  ירעיף עליו טראמפ ,  גיבורו המיועד של דוח התובע המיוחד רוברט מולר ,  אהבה ואחווה ככל יכולתו ,  עובדה המונצחת במסמך רשמי היא שהצימוד שחיתות-נתניהו אינו ניתן לטשטוש .  
113 עמודיו של הפרק המוקדש בחלקו האחד לישראל ובחלקו האחר לגדה המערבית ולרצועת עזה אינם מתיימרים למקוריות .  הם גדושים בציטוטים מגורמים רשמיים ,  כגון הלשכה הממשלתית לסטטיסטיקה ,  רשות האוכלוסין וההגירה ופיד"ו - השם האמריקני למח"ש .  בה במידה ,  הם נשענים על תלונות ודיווחים של  " שוברים שתיקה ",  רופאים לזכויות אדם ,  הצלב האדום ,  אמנסטי ועוד ארגונים ועמותות המנטרים בעיקר את פעולות ממשלת ישראל ,  צה"ל ,  המשטרה ושירות בתי הסוהר ,  אך גם עוקבים אחר התעמרות הרבנות הראשית ועיריות במי שלא השכילו להיוולד זכרים או יהודים .
 לקריאה נוספת בנושא:מצטרף ליוזמה :  המחוקק הבכיר גרהם יקדם ההכרה בריבונות ישראל בגולן"אינטרס אמריקני ":  יוזמה בסנאט להכרה בריבונות הישראלית בגולןלראשונה :  ארה"ב התנגדה באו"ם לגינוי הריבונות הישראלית ברמת הגולן 
ככלל ,  הדוח אינו שיפוטי .  הוא מספר תחילה מה אומר החוק הישראלי ובהמשך מהו המצב ;  תסיק הקוראת את מסקנותיה .  הוא אינו מתפעל מהפער שבין המליצות למציאות ונאנח למראה פיגועי תג מחיר והריסות בתי פלסטינים ומעצרים מינהליים ,  אך גם מודע לכך שזרים שונאי ביקורת וצביעות כאחת יגיבו בטענה הנושנה , " ואצלכם ,  היחס לשחורים ולמוסלמים טוב יותר ?  ".  
זכויות אדם מעניינות את טראמפ כקליפת השום דבר .  הדוח נכפה על הנשיאים ,  זו השנה ה-43 ,  בידי הקונגרס .  רק ג'ימי קרטר אימץ אותו בהתלהבות .  כל האחרים חשבו ,  גם אם לא התבטאו בעידון זהה ,  כמו דוייט אייזנהואר ,  שאמר על רודן פרו-מערבי ,  להבדיל מפרו-סובייטי , " הוא בן זונה ,  אבל לפחות הוא בן זונה שלנו ". 
השוואה של דוח 2018 ,  עידן טראמפ ,  עם דוח 2015 ,  האחרון של ברק אובמה ,  מגלה שאין ממש באשליות מחיקת הגולן מרשימת השטחים הכבושים .  מאז הקמת הרשות הפלסטינית ,  ישראל והגולן לחוד ,  הגדה ועזה לחוד ,  אף שאבו מאזן אינו שולט בשטחי חמאס .  זאת בעיקר נוחות מינהלית .
 מעולם לא היתה - ומותר להמר שגם לא תהיה - התנערות אמריקנית מהחלטה 242 של מועצת הביטחון ,  האוסרת ,  בעקבות מלחמת ששת הימים ,  רכישת שטחים בכוח .  לא במזרח ירושלים ולא בגולן הוכר הסיפוח ,  כפשוטו או במסווה של החלת המשפט והמנהל .  הדוח אף מספר על 23 אלף הדרוזים בגולן ,  אזרחי סוריה ,  המסרבים להזדהות כישראלים ולפיכך הם חסרי לאומיות .  גם בירושלים מבחין הדוח בין מערב העיר למזרחה ועוקץ את השלטונות על אפליית הפלסטינים בשירותים עירוניים .  
בריטניה ,  המעצמה המערבית הבכירה באזור אז ,  היתה כמעט היחידה בעולם  ( לצד פקיסטן )  שהכירה בסיפוח הגדה המערבית הכבושה לעבר-הירדן ,  ב-1950 .  זה לא הועיל לממלכה ההאשמית .  אפילו יחבק טראמפ את הגולן ,  מעמד השטח לא ישתנה וקביעתו תמתין לחידוש המיקוח עם סוריה .
 בינתיים ,  המפה המשמשת את הממשל ,  כמו את קודמיו ,  נמצאת בדף הישראלי באתר הסי-איי-אי .  הגולן ומזרח ירושלים מופיעים שם כשטחים כבושים ;  קצרין ובנותיה והשכונות היהודיות מעבר לקו הירוק - התנחלויות .  ואין חובה להתקבל לסי-איי-אי או למוסד כדי להפעיל קצת שכל ישר ולתפוש שהכותרת  " ישראל והגולן "  משמעה שהגולן אינו חלק מישראל ,  אלא נפרד ממנה ,  כמו הגדה ועזה ובניגוד לגליל ,  לנגב ולשאר מחוזות המדינה .
 וכשנתניהו יסיים לקרוא על עצמו ,  ארצו ונתיניו בדוח זכויות האדם ,  יוכל לעבור לדוח נוסף של אותו משרד חוץ ,  על סחר בבני אדם .  הפרק הישראלי בדוח זה ,  שהתפרסם בקיץ שעבר ,  חריף יותר ותוקף לא רק את יחסה של ממשלת נתניהו למהגרי עבודה ,  אלא גם את העונשים הקלים שמטילים בתי-המשפט בישראל על סרסורים ומתעמרים .  

העם עם הגולן ,  ארה"ב עדיין לא :  חגיגות הריבונות המוקדמות של ישראל
113 עמודים בדוח מחלקת המדינה עוסקים בישראל :  בחקירות נתניהו ,  במעצרים מנהליים וביחס למהגרים ,  אך בי-ם תלו תקוות שווא בהשמטת המילה  " כיבוש ".  על נתניהו להבין כי אין ממש באשליות מחיקת הגולן מרשימת השטחים הכבושים' ואין לצפות להתנערות מהחלטת האו"ם האוסרת על סיפוח

