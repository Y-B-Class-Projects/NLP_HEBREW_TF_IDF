נתניהו : " ביום הכיפורים ניתנה במה לרודן שחותר למותנו "
 ראש הממשלה תקף בחריפות את נשיא אירן ,  אחרי נאומו של האחרון בפני עצרת האו"ם .  מוקדם יותר אמר אחמדינג'ד בנאומו : " הציונים הלא-מתורבתים מאיימים על אירן בתקיפה צבאית "
  ( צפו בנאום אחמדינג'ד בעצרת הכללית של האו"ם )  
ראש הממשלה ,  בנימין נתניהו ,  פרסם הערב  ( רביעי )  איגרת לאזרחי ישראל ,  לקראת יציאתו לעצרת הכללית של האו"ם בניו יורק . " אני ממריא הלילה לניו יורק לייצג את מדינת ישראל ",  כתב נתניהו . " בשאלת אירן כולנו מאוחדים במטרה למנוע ממנה להשיג נשק גרעיני ".  נתניהו התייחס באיגרת לנאומו של נשיא אירן ,  מחמוד אחמדינג'ד ,  מוקדם יותר ובמהלך צום יום הכיפורים ,  וכתב כי  " ביום בו אנו מתפללים להיכתב בספר החיים ,  ניתנה במה למשטר הרודנות באירן שחותר בכל הזדמנות לדון אותנו למוות .  ביום הכיפורים ,  הקדוש לעם היהודי ,  בחר הצורר האירני לקרוא בפומבי מול פני כל העולם להיעלמותנו .  זהו יום שחור לאלה שבחרו להישאר באולם ולשמוע את דברי השטנה הללו ",  תקף נתניהו את נציגי הקהילה הבינלאומית שהאזינו לנאומו של אחמדינג'ד .  
נתניהו הבהיר כי בנאומו ,  אותו יישא מחר בערב שעון ישראל , " הם ישמעו את תשובתנו .  כראש ממשלת ישראל ,  מדינתו של העם היהודי ,  אני פועל בכל דרך שלאירן לא יהיה נשק גרעיני ".  לדבריו ,  ההיסטוריה מוכיחה  " שמי שרצה למחוק אותנו מהמפה - נכשל במשימתו .  בזמן שהעם היהודי גבר על כל המכשולים - הקמנו מדינה לתפארת ,  מן המתקדמות בעולם .  ישראל היא מדינה מודרנית וחזקה בזכות כוחם וכשרונם של אזרחיה ובזכות אמונתנו בצדקת דרכנו ".  בסיום האיגרת איחל נתניהו לאזרחי ישראל גמר חתימה טובה .  
הלילה ימריא נתניהו לביקור מדיני בן שלושה ימי בארצות הברית ,  שבמרכזו כאמור הנאום באו"ם . " אסור שהמדינה המסוכנת ביותר בעולם תתחמש בנשק המסוכן ביותר בעולם ",  צפוי נתניהו להטיח בפני באי העצרת ,  ולהתריע כי הזמן הולך ואוזל לעצירת תכנית הגרעין האירנית .  הנאום ישמש כתב אישום נוקב נגד טהרן ,  אך גם נגד אוזלת היד של הקהילה הבינלאומית ,  שאינה נוקטת בצעדים חריפים וברורים מספיק לעצירת אירן וגרורותיה ,  ואינה נענית לדרישתו של נתניהו להצבת  " קווים אדומים ".  
בימים האחרונים עמלו בלשכת ראש הממשלה בקדחתנות על תוכן הנאום ,  אותו יישא נתניהו ביום חמישי בצהריים  ( בסביבות 20:00 שעון ישראל )  ,  ועקבו בדריכות אחר נאומיהם של נשיא ארה ? ב ,  ברק אובמה ,  וזה של אחמדינג'ד .  נאומו של נשיא ארה ? ב עסק במתח עם העולם המוסלמי ,  והנושא האירני תפס רק חלק קטן מהנאום ;  אובמה עמד בסירובו לדרישת הקווים האדומים של נתניהו ,  ובכל זאת ,  הציג ניסוח חדש הצהיר בתקיפות כי  " ארה"ב תעשה מה שצריך כדי למנוע אירן גרעינית ?  .  לדברי אובמה , " אמריקה רוצה לפתור את הנושא בדרך דיפלומטית ,  ואנחנו מאמינים שיש עדיין זמן ומרחב לעשות זאת ,  אבל הזמן אינו בלתי מוגבל "  וחזר והדגיש כי  " אירן עם נשק גרעיני אינה אתגר שניתן להכיל אותו ". 
נשיא הרפובליקה האיסלמית פתח את נאומו במלים : " אני בא להראות לעולם שלמדינתי יש חזון וכי היא מקבלת בברכה כל מאמץ לשלום ויציבות ".  המשלחת האמריקאית החרימה את הנאום ולא נכחה באולם ,  ואילו המשלחת הישראלית כלל לא לקחה היום חלק בכינוס בשל יום הכיפורים . " תנו לנו להסתכל במצב היום ",  ביקש אחמדינג'ד . " הציונים הבלתי מתורבתים מטילים את צלם על אירן ומאיימים בתקיפה צבאית .  אף אחד לא מרגיש בטוח ,  גם אלו החמושים ביותר .  האם מישהו מאמין שהמשך הסדר הנוכחי אפשרי ?  "  שאל אחמדינג'ד .  

נתניהו : " ביום הכיפורים ניתנה במה לרודן שחותר למותנו "
 ראש הממשלה תקף בחריפות את נשיא אירן ,  אחרי נאומו של האחרון בפני עצרת האו"ם .  מוקדם יותר אמר אחמדינג'ד בנאומו : " הציונים הלא-מתורבתים מאיימים על אירן בתקיפה צבאית "
 
