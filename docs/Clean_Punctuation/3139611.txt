כחלון לנתניהו :  אם התקציב לא יעבור החודש נלך לבחירות
שר האוצר שוחח עם נתניהו בנושא חוק הגיוס שהסיעות החרדיות מבקשות לקדם ,  ולדברי מקורבים הבהיר לו כי הוא לא יהסס לפרק את הקואליציה אם התקציב לא יעבור במועד .  בחשבון הטוויטר שלו הבהיר כחלון : " על תקציב 2019 אלחם עד הסוף "
 ברקע המשבר עם החרדים על חוק הגיוס ,  שר האוצר משה כחלון איים אתמול  ( חמישי )  לפרק את הממשלה במידה שתקציב 2019 לא יעבור במועד המתוכנן .  לדברי מקורבים לכחלון ,  בשיחה עם ראש הממשלה בנימין נתניהו הוא הבהיר כי אם עד סוף החודש התקציב לא יעבור - הוא לא יהסס ללכת לבחירות .  מוקדם יותר היום כחלון צייץ בחשבון הטוויטר שלו כי הוא ילחם  " עד הסוף "  על תקציב 2019 ,  שלדבריו נועד  " למען צמיחת המשק ,  כלכלה חזקה ,  המשך הירידה במחירי הדיור "  ועוד .
 המתיחות בקואליציה גברה בעת האחרונה בשל חוק יסוד לימוד תורה שהסיעות החרדיות מבקשות לקדם בתגובה לפסילת חוק הגיוס על ידי בג"ץ לפני ארבעה חודשים .  החוק קובע כי  " לימוד התורה הוא ערך יסוד במורשת העם היהודי "  וכי  " מדינת ישראל כמדינה יהודית רואה חשיבות עליונה בעידוד לימוד התורה ולומדי התורה ". 
עוד בוואלה !  NEWS :" משנכנס אדר מתגייסים בשמחה ":  התחפושת של ליברמן לחג פוריםליצמן מאיים : " לא אצביע על התקציב כל עוד חוק הגיוס לא יאושר"החרדים תועדו : " קיבלו פליק טוב .  נעביר את הגיוס ,  ידברו רק על השופטת "  
עם זאת ,  מחשש להתנגדות חריפה בקואליציה ,  הוסר בנוסח החוק המעודכן סעיף שקבע כי  " יראו במי שקיבל על עצמם להתמסר לתלמוד תורה למשך תקופה ארוכה כמי שמשרתים את העם היהודי ,  ותוכר זכותם לדחיית חובות אחרים ובהם שירות ביטחוני או לאומי .  הזכות תובטח בחוק או מכוחו ". 
גורמים שהשתתפו בפגישה שכינס נתניהו ברקע המתיחות בקואליציה הודיעו כי הליכוד מתנגד להצעת החוק ,  ובכך מצטרף לכולנו של כחלון וכן לישראל ביתנו .  החרדים ממשיכים להתעקש על קידומו של החוק בטענה שהוא  " הפתרון היחיד ".  במפלגות החרדיות קיים חשש שמרגע אישור התקציב בסוף המושב הנוכחי בעוד שבועיים וחצי ,  הקואליציה לא תקדם את חוק הגיוס ולכן סגן השר יעקב ליצמן איים לא להצביע בעד התקציב אם חוק הגיוס לא יאושר .  
השותפים הקואליציוניים חזרו בימים האחרונים על כך שהם לא מעוניינים בבחירות .  אתמול אמר שר החינוך נפתלי בנט  ( הבית היהודי )  כי  " יש לנו ממשלה לאומית טובה וישנה חשיבות רבה ביציבותה .  לכן ,  אני קורא לשני הצדדים לגלות אחריות ולהימנע ממשחקי אגו מיותרים ".  

כחלון לנתניהו :  אם התקציב לא יעבור החודש נלך לבחירות
שר האוצר שוחח עם נתניהו בנושא חוק הגיוס שהסיעות החרדיות מבקשות לקדם ,  ולדברי מקורבים הבהיר לו כי הוא לא יהסס לפרק את הקואליציה אם התקציב לא יעבור במועד .  בחשבון הטוויטר שלו הבהיר כחלון : " על תקציב 2019 אלחם עד הסוף "
 
