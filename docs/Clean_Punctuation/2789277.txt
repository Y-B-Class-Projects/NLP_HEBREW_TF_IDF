נתניהו שוב חוזר בו ;  משך גם את התביעה נגד מעריב
לפני שלוש וחצי שנים תבע ראש הממשלה בנימין נתניהו מיליון שקלים משני עיתונאים ומאייר של מעריב ומהעורך הראשי דאז ,  אבי משולם ,  בגין כתבה וקריקטורה שפורסמו בעיתון .  כעת הוא ביטל את התביעה
ראש הממשלה בנימין נתניהו משך את תביעת הדיבה בת מיליון השקלים שהגיש לפני שלוש וחצי שנים נגד  " מעריב ",  בגין כתבה שעסקה בארוחת ערב שקיים נתניהו עם תורמים פוטנציאלים וקריקטורה שלו שפורסמה בעקבותיה .  ההכתבה היה פולו-אפ לתחקיר  " ביביטורס "  שפורסם בערוץ 10 ,  פרסום שגם בעקבותיו הוגשה תביעה .  
לפני שנתיים הודיעו בני הזוג נתניהו כי ימשכו את תביעתם נגד ערוץ 10 וכתבי הערוץ רביב דרוקר ומיקי רוזנטל .  התביעה בוטלה לאחר הליך גישור ,  במסגרתו התחייב ערוץ 10  " לסקר את ראש הממשלה באופן הגון ".  
התביעה שהגיש נתניהו נגד מעריב כוונה נגד העיתון ,  העורך אבי משולם ,  הכתבים אלי ברדנשטיין ונועם שרביט וכן המאייר מושיק לין .  בכתב התביעה נטען כי כותרת הכתבה  " שישים אלף לארוחת ערב "  היא מגמתית ושקרית וכי כותרות המשנה יוצרות רושם שגוי החוטא למציאות כלפיו .  על פי התביעה ,  הקריקטורה שפורסמה בעיתון ,  בה נראה ראש הממשלה צועד עם מזוודות במסלול הירוק כאשר מתיקו נופלות חבילות כסף - מהווה המשך לדיבה המופיעה בכתבה .  
פרקליטיהם של הצדדים הודיעו כעת לבית המשפט כי הוחלט למשוך את התביעה .  הנימוק שניתן היה הפירוק של חברת  " מעריב הוצאת מודיעין בע"מ ".  הפרקליטים מסרו כי  " בנסיבות האמורות  ( ומבלי שיהיה בכך תקדים להליכים אחרים )  לא מוצא התובע עוד מקום להטריח את בית-המשפט הנכבד בבירור התביעה ".  

נתניהו שוב חוזר בו ;  משך גם את התביעה נגד מעריב
לפני שלוש וחצי שנים תבע ראש הממשלה בנימין נתניהו מיליון שקלים משני עיתונאים ומאייר של מעריב ומהעורך הראשי דאז ,  אבי משולם ,  בגין כתבה וקריקטורה שפורסמו בעיתון .  כעת הוא ביטל את התביעה

