אובמה על ביקור נתניהו : " טעות לבוא שבועיים לפני בחירות "
 נשיא ארה"ב העניק ריאיון מיוחד לרויטרס ובו התייחס לנאומו של ראש הממשלה בקונגרס : " אסור להפוך את היחסים בין המדינות לפוליטיים ".  עם זאת ,  אובמה הבהיר כי הקשר בין המדינות עדיין חזק וכי המשבר הנוכחי  " לא הרסני "
 נשיא ארצות הברית ברק אובמה התייחס לביקורו הקרוב של ראש הממשלה בנימין נתניהו ולנאומו בקונגרס ,  ואמר כי  " אסור לנו להפוך את היחסים בין המדינות לפוליטיים ".  בריאיון מיוחד שהעניק לסוכנות הידיעות רויטרס ופורסם הלילה  ( שלישי )  ,  הוא הדגיש כי זאת  " טעות להגיע לביקור שבועיים לפני הבחירות ",  אך הוסיף כי היחסים עם ישראל עדיין חזקים ,  וכי המשבר הנוכחי  " מסיח דעת ",  אך לא הרסני .
 אובמה התייחס להתנגדותו של נתניהו להסכם המסתמן עם איראן סביב תכנית הגרעין שלה ,  שאותה יביע במהלך נאומו היום . " אין מומחה בעולם שבאמת חושב שאיראן תעצור את תכנית הגרעין שלה אם יוטלו עליה סנקציות חדשות ",  הסביר הנשיא .
 עוד בוואלה חדשות :" לא חשבתי שיענה ":  הישראלי שקיבל מייל תשובה מאובמהארה"ב מזהירה :  חשיפת מידע מההסכם בנאום תהיה בגידה באמוןנתניהו בוועידת איפא"ק : " חילוקי דעות לא יפגעו בקשר עם ארה"ב " 

" אני חושב שנתניהו כן בנוגע לדאגות שלו כלפי איראן בהתחשב ברטוריקה שלה והפעולות המסוכנות של המשטר האיראני באזור ",  אמר אובמה . " זה מובן שישראל מאוד מודאגת  גם אנחנו מודאגים ,  אבל מה שאנו אומרים זה שעלינו להישאר מפוקסים על המטרה שלנו  למנוע מאיראן להשיג נשק גרעיני ". 
אובמה הוסיף כי איראן צריכה להסכים על הקפאה של תכנית הגרעין שלה לפחות למשך עשר שנים על מנת שייחתם הסכם והבהיר כי בכל זאת הסיכויים להגעה לפתרון סופי עדיין נמוכים . " מטרתה של ארצות הברית היא להבטיח שיש הפרש של שנה לפחות בין הרגע שבו נגלה שהם מנסים להשיג נשק גרעיני לבין הרגע שבו הם אכן יוכלו לפתח אותו ",  הדגיש .  
אמש נאם ראש הממשלה בנימין נתניהו בפני הוועידה השנתית של השדולה היהודית-אמריקנית ,  איפא"ק ,  והצהיר כי היחסים בין ישראל לארצות הברית  " חזקים יותר מתמיד ".  בקהל נכחו כמה חברי קונגרס אמריקנים ,  וכן נשיא צ'כיה ,  מילוש זמן ,  שעמו נפגש ראש הממשלה לאחר הנאום ,  ראש ממשלת ספרד לשעבר חוסה מריה אסנאר ושר החוץ לשעבר של קנדה ג'ון ברד .
" הדיווחים שלפיהם היחסים בין ישראל לארצות הברית מתו הם לא נכונים ",  אמר נתניהו בפתח נאומו ,  בהתייחסותו למתיחות בין וושינגטון וירושלים סביב הסכם הגרעין עם איראן . " אתם כאן כדי לומר לעולם שהברית בינינו חזקה יותר מתמיד ".  
" איראן מממנת ומאמנת טרוריסטים בכל רחבי העולם ",  טען נתניהו ,  שהציג מפה של העולם ובה צוינו המדינות שבהן לטהראן יש השפעה . " דמיינו מה יקרה אם היא תשיג נשק גרעיני ".  נתניהו הוסיף כי הוא מתכנן להשתמש בנאומו בקונגרס כדי להביע את קולו נגד ההסכם המתגבש והדגיש כי מטרתו  " היא לא הבעת חוסר כבוד כלפי הנשיא ברק אובמה ,  שאותו אני מכבד ".  

אובמה על ביקור נתניהו : " טעות לבוא שבועיים לפני בחירות "
 נשיא ארה"ב העניק ריאיון מיוחד לרויטרס ובו התייחס לנאומו של ראש הממשלה בקונגרס : " אסור להפוך את היחסים בין המדינות לפוליטיים ".  עם זאת ,  אובמה הבהיר כי הקשר בין המדינות עדיין חזק וכי המשבר הנוכחי  " לא הרסני "
 
