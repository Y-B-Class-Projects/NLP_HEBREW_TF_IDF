סקר וואלה !  חדשות :  גוש הימין מתחזק משמעותית ,  לפיד קורס
הליכוד ,  הבית היהודי וישראל ביתנו היו זוכות יחד ב-52 מנדטים ,  אם הבחירות היו נערכות היום - כך מסקר TNS טלסקר עבור וואלה !  חדשות ,  שנערך לאחר פיטורי לבני ולפיד .  יש עתיד עם 11 מנדטים בלבד .  31% סבורים שנתניהו המתאים ביותר לראשות הממשלה
לקראת פיזור הכנסת ,  גוש הימין מתחזק באופן משמעותי - כך לפחות לפי סקר וואלה !  חדשות :  לפי הנתונים ,  אם הבחירות היו נערכות היום ,  הליכוד ,  הבית היהודי וישראל ביתנו היו זוכות יחד ב-52 מנדטים - תשעה מנדטים יותר ממה שיש לשלוש המפלגות בכנסת הנוכחית .  כך עולה מסקר TNS טלסקר שנערך אמש  ( שלישי )  לאחר פיטורי השרים יאיר לפיד וציפי לבני עבור וואלה !  חדשות .  
על פי הסקר ,  נתניהו בדרך לכהונה רביעית כראש ממשלה .  מפלגתו ,  הליכוד ,  מתחזקת ועולה ל-23 מנדטים ,  ואילו שר הכלכלה נפתלי בנט ,  יו"ר הבית היהודי ,  מבסס את עצמו כראש המפלגה השנייה בגודלה עם 17 מנדטים .  שר החוץ אביגדור ליברמן מתייצב אחריהם עם 12 מנדטים שמקבלת ישראל ביתנו .  
בדרך לבחירות || כתבות נוספות:ח"כ הרצוג : " שש השנים הרעות של נתניהו תמו"שרי יש עתיד התפטרו : " נתניהו התנהג בפחדנות"ליברמן : " יכולנו אחרת ,  לא היינו צריכים להגיע לבחירות "  
המפלגות החרדיות ,  ש"ס ויהדות התורה ,  שעל פי גורמים שונים קיבלו הצעות להקמת ממשלה חלופית מימין ומשמאל ,  זוכות בסקר לשמונה ושבעה מנדטים ,  בהתאמה .  המשמעות היא כי נתניהו ניצב בעמדת פתיחה טובה למדי ,  שכן קואליציית  " השותפים הטבעיים "  עם בנט ,  ליברמן והסיעות החרדיות זוכה ל-67 מנדטים .  
תוצאות הסקר לא מביאות בשורה לסיעות המרכז-שמאל .  העבודה ,  יש עתיד והתנועה מקבלות יחדיו רק 28 מנדטים ,  לעומת 40 המנדטים שיש להן בכנסת הנוכחית .  העבודה נחלשת אך שומרת על יציבות עם 12 מנדטים ,  ואילו מפלגתו של לפיד מאבדת כמעט מחצית מכוחה ומתרסקת ל-11 מנדטים בלבד .  משה כחלון ,  אחת הדמויות המסקרנות בבחירות הקרובות ,  זוכה לעשרה מנדטים בסקר ומסתמן ככוח משמעותי בבחירות 2015 .  לעומתו ,  התנועה של ציפי לבני מקבלת חמישה מנדטים בלבד ,  אך מצליחה להחזיק את הראש מעל אחוז החסימה החדש ,  שנקבע בכנסת הנוכחית על ארבעה מנדטים .  
עוד עולה מהסקר כי מפלגת מרצ בראשות זהבה גלאון זוכה לחמישה מנדטים .  קדימה בראשותו של שאול מופז לא עוברת את אחוז החסימה .  שלוש המפלגות הערביות - רע"מ-תע"ל ,  חד"ש ובל"ד ,  שדנות בימים אלה באיחוד שיאפשר להן לעבור את אחוז החסימה - מקבלות יחד עשרה מנדטים .  בחלוקה לפי מפלגות ,  מנבא הסקר חמישה מנדטים לרע"מ-תע"ל ,  שלושה לחד"ש ושניים לבל"ד .  במילים אחרות ,  כדי ששתי האחרונות ייכנסו לכנסת ,  יהיה עליהן להתאחד .
 מדינה בהמתנה :  המסלול המפותל בדרך אל הקלפי
למרות שהסקר מנבא עשרה מנדטים למפלגה בראשות משה כחלון ,  אשר בשלב זה לא ברור לאיזו קואליציה היה מעוניין להצטרף ,  לגוש המרכז אין סיכוי להקים ממשלה מבלי לצרף גם את החרדים וליברמן ,  או לחילופין את מרצ .  מדובר בקואליציה מרובת מפלגות ,  מגזרים ואינטרסים ,  שתהיה מורכבת ממספר רב של מפלגות בינוניות .  על פי תוצאות סקר זה ,  הסיכויים להקמתה נראים נמוכים מאוד .  
בדומה לתמונת המנדטים ,  גם בשאלת ההתאמה לראשות הממשלה נמצא נתניהו בנקודת פתיחה טובה .  כך ,  הוא זוכה ל-31% תמיכה בקרב המשיבים ,  הרבה מעל יתר המועמדים .  יצחק הרצוג ,  שמפלגתו מתקשה להמריא מבחינת מספרי המנדטים ,  יכול להתנחם בכך שהוא מגיע למקום השני בשאלת ההתאמה לראשות הממשלה ,  עם 12.9% תמיכה .  למקום השלישי מגיע בנט עם 9.7% ,  מעט יותר מכחלון ,  שמקבל 9.3% .  לפיד מגיע רק למקום החמישי ,  עם 6.9% תמיכה ,  ואילו ליברמן מגיע למקום השישי והאחרון ,  עם 6.4% בלבד .  
הסקר נערך בקרב 500 איש מעל גיל 18 המהווים מדגם מייצג של האוכלוסיה הבוגרת בישראל .  טעות הדגימה המרבית בו היא שני מנדטים .  
לפניות לכתב עמרי נחמיאס :  omri_n@walla.net.il 

סקר וואלה !  חדשות :  גוש הימין מתחזק משמעותית ,  לפיד קורס
הליכוד ,  הבית היהודי וישראל ביתנו היו זוכות יחד ב-52 מנדטים ,  אם הבחירות היו נערכות היום - כך מסקר TNS טלסקר עבור וואלה !  חדשות ,  שנערך לאחר פיטורי לבני ולפיד .  יש עתיד עם 11 מנדטים בלבד .  31% סבורים שנתניהו המתאים ביותר לראשות הממשלה

