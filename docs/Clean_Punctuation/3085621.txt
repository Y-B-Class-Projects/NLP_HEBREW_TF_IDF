כפי שפורסם בוואלה !  NEWS :  מגעים מתקדמים להסכם עד מדינה עם ארי הרו
בעקבות חיקור הדין בעניינו של ראש הסגל לשעבר של ראש הממשלה נתניהו ,  שכלל עדויות חדשות שהרעו את מצבו ,  מתנהלים מגעים עם עורך דינו על הסדר עד מדינה .  הרו ,  שחשוד בהפרת אמונים ובקבלת דבר במרמה ,  נעצר לפני כשנה ובחפציו נמצאה הקלטה של נתניהו ומוזס
 ( דיווח לאולפן וואלה !  NEWS על חקירתו של הרו ,  בשנה שעברה )  
הפרקליטות מנהלת מגעים מתקדמים עם ארי הרו ,  ראש הסגל לשעבר בלשכת ראש הממשלה בנימין נתניהו ,  לחתימה על הסכם עד מדינה .  זאת בהמשך לפרסום אתמול בוואלה !  NEWS לפיו המגעים להסכם החלו בעקבות תוצאותיו של חיקור דין שנערך להרו בארצות הברית בחודש שעבר בעקבות החשדות נגדו בפרשת מכירת חברת ייעוץ שהייתה בבעלותו ,  בשנת 2013 .
 הרו חשוד בהפרת אמונים ובקבלת דבר במרמה בשל מכירת החברה שבמשטרה נבדק האם התבצעה במסגרת עסקה פיקטיבית .  טרם ברור מה יכלול הסכם עד המדינה עמו ,  שנערך במסגרת השלמת החקירה ,  ביחידת להב 433 .  
במסגרת החקירה נחשפו הקלטות שערך הרו שהובילו לפתיחת תיק 2000 - בחשד שנתניהו ומו"ל  " ידיעות אחרונות "  נוני מוזס ניהלו מגעים לעסקת שוחד שכללה סיקור חיובי תמורת חקיקה נגד העיתון  " ישראל היום ".  הרו עצמו לא חשוד באותה פרשה ,  אך הוא מסר עדות לגבי נסיבות הקלטת השיחות ,  שבגינן נחקר נתניהו .
 לקריאה נוספת:חיקור דין בארה"ב בעניינו של הרו ;   " עדויות חדשות מסבכות אותו"בפרקליטות צפויים להקל עם ארי הרו : " קידם משמעותית את חקירות נתניהו "  
הרו הוא יליד ארצות הברית וכיהן בעבר כמנכ"ל עמותת ידידי הליכוד במדינה .  בחודש פברואר 2009 מונה בידי נתניהו לראש לשכתו ופרש מהתפקיד כעבור כשנה .  עם פרישתו הקים חברה פרטית לייעוץ ולפיתוח עסקי בשם H3 גלובל .  בספטמבר 2013 לקראת כניסתו לתפקיד ראש הסגל במשרד ראש הממשלה התחייב הרו במסגרת הסכם ניגוד עניינים להתנתק מהחברה .  
הרו ,  שהמגעים על הפיכתו לעד מדינה פורסמו הערב בחדשות 10 ,  הציג אז הסכם למכירת החברה ,  אך הסכום שקיבל בעד מניותיו בה עורר תהיות .  החברה נמכרה תמורת שלושה מיליון דולר ,  על אף שהייתה קיימת במשך מעט פחות מארבע שנים ולא צברה מוניטין בולט במיוחד .  הרו היה אמור לקבל את הכסף ב-12 תשלומים של 250 אלף דולר כל אחד ,  בין אפריל 2014 לינואר 2017 .  אולם דיווחיו של נאמן מטעמו של הרו ,  שמונה על פי המתחייב בחוק ,  הראו כי התשלומים שקיבל בפועל לא תאמו את הסכם המכירה .  הדבר עורר את החשד כי הרו ממשיך להפעיל את החברה במקביל לתפקידו כראש הסגל ותוך ניצול מעמדו .  
גורמים במערכת אכיפת החוק אמרו בעבר כי עדותו של הרו במשטרה על אודות הקלטות השיחות בין נתניהו למוזס - שעומדות במרכז חקירת תיק 2000 - היא שהכשירה בפועל את השימוש בהן במסגרת החקירה .  ההקלטות נתפסו בחיפוש בדירתו של הרו במסגרת חקירת מכירת החברה ,  והיו עלולות להיחשב להאזנת סתר אלמלא היה מוסר הרו עדות שבה התייחס אליהן .  
בשל כך עשויים הפרקליטות וכן היועץ המשפטי לממשלה אביחי מנדלבליט להקל עם הרו .  גורם מקורב לחקירה העריך בעבר שהרו  " קידם בצורה משמעותית "  את חקירתו של נתניהו .  לדברי הגורם הרו היה  " גורם משמעותי בקידום תיק 2,000 ואי אפשר להתעלם מכך ".  גורם אחר הוסיף כי  " אמנם טרם הוגש כתב אישום בפרשות 1,000 ו-2,000 ,  אבל אין ספק שיידרשו להביא את הרו לעדות כעד תביעה .  במקרה שכזה נצטרך לבוא לקראתו - איך וכמה זה לא ברור ".  

כפי שפורסם בוואלה !  NEWS :  מגעים מתקדמים להסכם עד מדינה עם ארי הרו
בעקבות חיקור הדין בעניינו של ראש הסגל לשעבר של ראש הממשלה נתניהו ,  שכלל עדויות חדשות שהרעו את מצבו ,  מתנהלים מגעים עם עורך דינו על הסדר עד מדינה .  הרו ,  שחשוד בהפרת אמונים ובקבלת דבר במרמה ,  נעצר לפני כשנה ובחפציו נמצאה הקלטה של נתניהו ומוזס

