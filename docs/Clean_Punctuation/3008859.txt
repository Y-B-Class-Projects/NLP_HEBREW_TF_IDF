נתניהו :  בשבוע הבא סגירת התאגיד תעלה להצבעה בישיבת הממשלה
לאחר דיון קצר עם פורום ראשי הקואליציה ,  ששר האוצר כחלון נעדר ממנו בהפגנתיות ,  הודיע ראש הממשלה כי בישיבת הממשלה הבאה תעלה לאישור הצעת החוק של יו"ר הקואליציה בנושא פירוק התאגיד .  גורם בסביבת נתניהו : " הוא נחוש להוציא את המהלך לפועל "
  ( דוד ביטן בריאיון לוואלה !  NEWS על תאגיד השידור הציבורי )  
ראש הממשלה בנימין נתניהו הודיע היום  ( ראשון )  ,  לאחר דיון קצר בישיבת ראשי הקואליציה כי הצעת החוק בנושא סגירת תאגיד השידור הציבורי תעלה לדיון והצבעה בישיבת הממשלה בשבוע הבא .  זאת ,  למרות ההתנגדות הנחרצת של שר האוצר משה כחלון ,  שנעדר בהפגנתיות מהישיבה היום ,  כמו גם התנגדותם של יו"ר הבית היהודי נפתלי בנט ויו"ר ש"ס אריה דרעי .  
גורם בסביבת נתניהו הבהיר היום כי  " הוא נחוש לסגור את תאגיד השידור הציבורי ".  גורם פוליטי בכיר אמר מוקדם יותר היום לוואלה !  NEWS כי  " מדובר במשימה לא פחות חשובה עבורו מהגרעין האיראני ,  אפילו יותר ".  
בסביבת כחלון מסרו היום כי הסיבה הרשמית להיעדרותו של השר ,  שלא הגיע גם לישיבת הממשלה הבוקר ,  היא כי על סדר יומה של הממשלה לא היו נושאים הקשורים לתחומי משרדו .  עם זאת ,  גורמים פוליטיים אמרו כי הסיבה האמיתית שכחלון בחר להיעדר מהישיבה היא המחלוקת בעניין עתיד השידור הציבורי וההתקפות הקשות מכיוון יו"ר הקואליציה דוד ביטן על השר והמתנגדים לפירוק התאגיד .
 במשרד האוצר צפויים להציג בימים הקרובים מסמך כלכלי מפורט ,  שיראה כי התחשיבים הכלכליים שבבסיס הצעת החוק של ביטן אינם נכונים .  נתניהו ,  לפי מקורביו , " נחוש "  לסגור אותו ,  בעוד כחלון הבהיר בסוף השבוע כי הוא מתנגד לכך .  
במהלך סוף השבוע התחדדה ההתנגדות הקואליציונית למהלך שמקדם יו"ר הקואליציה דוד ביטן .  כחלון ,  בנט ודרעי הודיעו כי הוא מתנגד לסגירת התאגיד .  מנגד ,  יו"ר יהדות התורה יעקב ליצמן הצהיר בשבוע שעבר כי יתמוך במהלכים של נתניהו ,  לאור ההסכמים הקואליציונים ,  ואילו יו"ר ישראל ביתנו אביגדור ליברמן טרם הביע עמדה בנושא .
 לפי סעיף בהסכמים הקואליציוניים שנחתמו עם הרכבת הממשלה ,  כל השותפות בקואליציה מחויבות לתמוך בכל רפורמה בתחום התקשורת שתצביע בממשלה .  ואולם ,  סעיף בהסכם עם כולנו קובע כי לשר האוצר יש זכות וטו על כל מהלך שעלותו מעל לעשרה מיליון שקלים .  כחלון הבהיר כי הסיבה להתנגדותו נובעת משיקולי תקציב ,  והמסמך שהאוצר יציג צפוי לחזק את הטיעון הכלכלי ולהצביע על פער של כמה מאות מיליוני שקלים בין המשך הקמת התאגיד כמתוכנן לבין ההצעה לסגירת התאגיד והמשך פעולת רשות השידור .  יו"ר סיעת כולנו ,  רועי פולקמן ,  אף הבהיר בסוף השבוע כי מדובר ב"קו אדום מבחינתה של כולנו ". 
 ( עדכון ראשון :  13:30 )  

נתניהו :  בשבוע הבא סגירת התאגיד תעלה להצבעה בישיבת הממשלה
לאחר דיון קצר עם פורום ראשי הקואליציה ,  ששר האוצר כחלון נעדר ממנו בהפגנתיות ,  הודיע ראש הממשלה כי בישיבת הממשלה הבאה תעלה לאישור הצעת החוק של יו"ר הקואליציה בנושא פירוק התאגיד .  גורם בסביבת נתניהו : " הוא נחוש להוציא את המהלך לפועל "
 
