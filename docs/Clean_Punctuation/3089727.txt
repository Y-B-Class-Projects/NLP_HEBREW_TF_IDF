 " ציפיתי לברזים מזהב ":  ניקול ראידמן תיעדה הזנחה במעון רה"מ
חברתה של רעיית ראש הממשלה שרה נתניהו ביקרה בקומת המגורים במעון ,  וצילמה קירות עבשים ומכשירי חשמל מקולקלים . " המצב מזעזע ,  אף אחד פה לא חי באושר ופאר ",  אמרה ראידמן הנחרדת
אחרי שסיירה בקומה התחתונה במעון ראש הממשלה בירושלים  ממשיכה ניקול ראידמן להסתובב בבית ,  והיום  ( רביעי )  פרסמה סרטון מהקומה העליונה במעון . " המצב מזעזע ,  אף אחד פה לא חי באושר ופאר ",  סיפרה בדרמטיות בסרטון , " ככה לא חיים ".  בסרטון נראית ראידמן ,  חברתה של אשת ראש הממשלה שרה נתניהו ,  כשהיא מסיירת בין קירות עבשים לקרמיקה מתפרקת .
" קבלו את הקיר הכי יפה בישראל ",  היא אומרת בציניות ומצביעה על קיר עם עובש , " הריח לא עובר מצלמה ,  אבל הוא באמת וואו ".  ראידמן ממשיכה ונכנסת למטבח עליו אמרה כי  " הוא נראה מזעזע .  זה לא מטבח שאפשר לבשל בו ,  זה מטבחון ששותים בו קפה ".  לפני כשלושה חודשים סיירה בקומה התחתונה במעון ,  ולטענתה קיבלה תגובות לפיהן הקומה העליונה מטופחת יותר .
 עוד בוואלה !  NEWS:מסתמן :  מנדלבליט יודיע על הגשת כתב אישום נגד שרה נתניהופרשת המעונות :  שרה נתניהו נחקרה פעם נוספת בלהב 433ריבלין ליהודי ארה"ב : " בלתי נתפס לחזות בדגל נאצי על אדמת ארה"ב " 
" ציפיתי לברזים מזהב  ולא קיבלתי ",  אומרת ראידמן כשהיא מסיירת במטבח ,  ואז מראה את השולחן ומוחה   " זה השולחן שראש הממשלה שותה בו קפה בבוקר .  אני לא יכולה לקרוא לזה מטבח ,  כי לא מבשלים במטבח הזה ",  היא מוחה ומראה את הרצפה ,  שבה הקרמיקה היא  " באותו מצב כמו למטה ". 
ראידמן מבחינה במקום בתנור ,  ומספרת כי שרה נתניהו סיפרה לה שהתנור מקולקל ,  ולשאלתה מדוע הוא עדיין נמצא במטבח ,  ענתה לה נתניהו כי השתמשו בשעון שיש על התנור . " יהי זכרך ברוך ,  תנורי ",  מצרה ראידמן ומצלמת את התקרה באומרה ש"גם כאן התקרה מתפוררת על ראש הממשלה ורעייתו .  נשבעת לכם ,  אני מזועזעת ",  היא מצהירה ,  וחותמת את הביקור המצולם .  
בשבוע שעבר דווח בחדשות 2 כי היועץ המשפטי לממשלה אביחי מנדלבליט צפוי להודיע על הגשת כתב אישום נגד רעיית ראש הממשלה במסגרת פרשת המעונות .  ההודעה על הגשת כתב האישום נגד נתניהו צפויה להתרחש לאחר יותר משנה מאז שהעבירה המשטרה המלצה לעשות זאת .  ואולם ,  בפרקליטות ביקשו השלמות חקירה נוספות והתיק הועבר בחזרה אל פרקליטות מחוז ירושלים לצורך כך . 

" ציפיתי לברזים מזהב ":  ניקול ראידמן תיעדה הזנחה במעון רה"מ
חברתה של רעיית ראש הממשלה שרה נתניהו ביקרה בקומת המגורים במעון ,  וצילמה קירות עבשים ומכשירי חשמל מקולקלים . " המצב מזעזע ,  אף אחד פה לא חי באושר ופאר ",  אמרה ראידמן הנחרדת

