השר אלי ישי : " להקפיא המע"מ על הדלק לשנה "
 על רקע עליית מחיר הדלק הלילה ,  מציע שר הפנים להקפיא את המע"מ על הדלק לשנה ,  או עד תום המשבר בעולם הערבי .  לדבריו , " חובת הממשלה לנקוט בצעד אמיץ זה "
 יו"ר ש"ס ,  השר אלי ישי ,  קרא הבוקר  ( שני )  לראש הממשלה ,  בנימין נתניהו ,  ולשר האוצר ,  יובל שטייניץ ,  להקפיא את המע"מ על הדלק לשנה או עד תום המשבר בעולם הערבי ,  בעקבות עליית מחירי הדלק הצפויה הלילה בחצות .  ישי אמר כי  " חובה למצוא פיתרון למשבר הדלק ". 
לדבריו , " הממשלה נקטה במכלול צעדים שההתפתחויות האזוריות הקשו על יישומם ,  וגרמו לציבור לחוש את החלטות הממשלה בצורה מוגבלת .  חובתה של הממשלה לנקוט צעד אמיץ ולהקפיא את המע"מ על הדלק לשנה .  הדלק הוא מוצר יסודי שהשפעתו היא הרבה מעבר לתחבורה הציבורית והפרטית .  הדלק הוא מוצר מרכזי בתעשייה המשפיע על צרכנים רבים .  נכון שהממשלה תוביל ותחליט על צעד אמיץ זה ,  על מנת לשדר לציבור שהזעזועים האזוריים נלקחים בחשבון ". 
תכניתו של ישי ,  כאמור ,  נובעת מההתייקרות הצפויה הלילה במחיר הדלק .  החל מחצות ,  ובעקבות המתרחש בעולם הערבי ובמעצמת הנפט לוב ,  יעלה מחיר ליטר בנזין 95 אוקטן לשיא של 7.30 שקלים .  אם יבוטל המע"מ ,  העומד כיום על שיעור של 14% ,  יופחת המחיר ל-6 שקלים ו-28 אגורות לליטר .
 טרם התקבלה תגובת האוצר להצעה .
 
השר אלי ישי : " להקפיא המע"מ על הדלק לשנה "
 על רקע עליית מחיר הדלק הלילה ,  מציע שר הפנים להקפיא את המע"מ על הדלק לשנה ,  או עד תום המשבר בעולם הערבי .  לדבריו , " חובת הממשלה לנקוט בצעד אמיץ זה "
 
