רה"מ נתניהו : " נעשה צדק עם הטרוריסטים "
 במערכת הפוליטית מיהרו לברך על הפעולה בחברון ,  בה חוסלו שני מבוקשים שהיו מעורבים ברצח ארבעה ישראלים ביריות בבני נעים לפני כחודש : " הפעילות היא תשובה מהירה לרצח "
  ( צילום :  רויטרס ,  עריכה :  דורון שטיין ) 
ראש הממשלה בנימין נתניהו בירך היום  ( שישי )  את זרועות מערכת הביטחון על חיסול שני המבוקשים שהיו מעורבים בפיגוע הירי בצומת בני נעים לפני כחמישה שבועות ,  בו נרצחו ארבעה ישראלים מההתנחלות בית חגי .  
ראש הממשלה נתניהו הגדיר את הפעולה כ"עשיית הצדק עם הטרוריסטים שרצחו את טלי ויצחק איימס ,  אבישי שינדלר וכוכבה אבן חיים ,  והותירו ביישוב בית חגי שבעה ילדים יתומים ".  נתניהו הוסיף כי  " מדינת ישראל תמשיך לרדוף את הטרוריסטים בכל עת ובכל מקום ". 
גם שר הביטחון אהוד ברק בירך את צה"ל ושב"כ על הפעולה שנערכה הלילה והבוקר .  ברק שיבח את הפעולה  " המוצלחת והנחושה "  ואמר כי  " הפעילות בחברון היא תשובה מהירה לרצח ארבעת הישראלים באוגוסט השנה סמוך לקריית ארבע .  צה"ל ושירות הביטחון ימשיכו לפעול ללא פשרות ובנחישות נגד ארגוני הטרור ,  כדי להבטיח את המשך השקט הביטחוני ביהודה ושומרון ". 
במועצת יש"ע הזדרזו לברך את הכוחות וציינו כי הפעולה היא  " הוכחה נוספת ליכולתם של צה"ל ושאר זרועות הביטחון להלום בטרור ולהגן על אזרחי ישראל גם בזכות התעוזה  ,  אומץ הלב והדבקות במשימה ,  וגם בזכות ההימצאות בכל השטח והסרת המגבלות לפעול בו בחופשיות ".  
כאמור ,  הבוקר הרג צה"ל במהלך פעילות בחברון שניים ממבצעי פיגוע הירי הקטלני בצומת בני נעים לפני כחודש .  השניים הם נשאת אל-כרמי ,  אחד המבוקשים המרכזיים של חמאס בגדה ,  ומאמון אל-נטשה .  אחד המבוקשים נהרג במהלך חילופי האש עם צה"ל ,  והשני נהרג כשדחפור של הצבא מוטט את המבנה בו שהה ,  לאחר שסירב לצאת אל עבר הכוחות .
 
רה"מ נתניהו : " נעשה צדק עם הטרוריסטים "
 במערכת הפוליטית מיהרו לברך על הפעולה בחברון ,  בה חוסלו שני מבוקשים שהיו מעורבים ברצח ארבעה ישראלים ביריות בבני נעים לפני כחודש : " הפעילות היא תשובה מהירה לרצח "
 
