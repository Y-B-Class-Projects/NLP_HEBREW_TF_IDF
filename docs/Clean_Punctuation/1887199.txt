 " נתניהו מבין שהשבחים לא במקום - אף שהם נכונים "
 לטענת גורם בסביבתו של ראש הממשלה ,  הוא לא היה מודע לשינויים שהכניסה לשכתו בדברים שנשא מנחה הטקס לציון שנה לאסון הכרמל . " הוא סבור שהדברים לא היו צריכים להאמר אף שהם נכונים "
 בעקבות הסערה שחוללו דברי השבח שחלק מנחה טקס הזיכרון לנספי אסון הכרמל ,  אמר אמש  ( שלישי )  גורם בסביבת ראש הממשלה כי ראש הממשלה לא היה מודע לכך שהדברים ייאמרו במהלך הטקס .  לטענת אותו גורם  " נתניהו סבור שהדברים לא היו צריכים להיאמר במעמד הזה ,  על אף שהם נכונים ". 
במהלך הטקס אמר המנחה ,  דן כנר ,  כי נתניהו  " יזם ,  רתם ,  עודד ,  הקים וסייע "  בהתמודדות עם האסון וציין עוד כי ראש הממשלה  " היה הראשון להגיב ולרתום את כל המאמצים "  כדי להתמודד עם האסון .  אתמול תקפו גורמים בתוך הליכוד את ראש הממשלה ואמרו כי הוא  " לא צריך לדאוג לנאום שלו .  ביום כזה ,  צריך לבוא ולהיות עם המשפחות השכלות ".  
לטענת הח"כים  " זה שהוא הכתיב מה לומר מראה על חוסר ביטחון עצמי וחוסר מנהיגות ".  בערוץ 2 דווח כי טרם הטקס ,  כשנתניהו החליט כי בכוונתו להשתתף ,  ביקשה לשכתו את דברי הקישור מלשכת השר לביטחון פנים ,  ולאחר שערכה אותם ועשתה בהם שינויים ,  הוחזרו ללשכת השר לביטחון פנים ומשם למנחה האירוע .
 מלשכת ראש הממשלה נמסר בתגובה ,  כי  " אכן ראש הממשלה היה הראשון שזיהה את גודל האסון ,  הביא מטוסי כיבוי מ-18 מדינות זרות ,  ויזם הקמת טייסת כחול-לבן שכיבתה בשנה האחרונה 150 שריפות ".  

" נתניהו מבין שהשבחים לא במקום - אף שהם נכונים "
 לטענת גורם בסביבתו של ראש הממשלה ,  הוא לא היה מודע לשינויים שהכניסה לשכתו בדברים שנשא מנחה הטקס לציון שנה לאסון הכרמל . " הוא סבור שהדברים לא היו צריכים להאמר אף שהם נכונים "
 
