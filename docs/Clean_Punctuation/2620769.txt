החרדים מסרבים לכניסה מאוחרת לממשלה : " נמרר לביבי את החיים "
 בעקבות דיווח על נוסחה לפיה החרדים יצטרפו לממשלה  " בשלב שני ",  אמרו ביהדות התורה : " לא היינו הכי נאמנים לנתניהו כדי להיות סרח עודף וגלגל חמישי ".  גם בש"ס לא מתלהבים
ניסיונותיו של ראש הממשלה בנימין נתניהו לפרק את הברית של יו"ר  " יש עתיד "  יאיר לפיד ויו"ר  " הבית היהודי "  נפתלי בנט עלו עד כה בתוהו ,  ונראה שבסביבתו מתחדדת ההכרה שיהיה עליו להזמינם לקואליציה ,  וכפועל יוצא ,  להשאיר את החרדים בחוץ .  נתניהו חשש שציר לפיד-בנט יהווה מעין ממשלה בתוך ממשלה שתחתור נגדו בכל הזדמנות ,  אך נראה כי קיבל מסרים לפיהם הברית תהיה תקפה רק עד מועד כניסת הסיעות לקואליציה .  בתנאים כאלה ,  הפרידה מהשותפים הטבעיים  החרדים  נעשית קצת יותר קלה .  
אמש דווח בערוץ 2 כי אנשי נתניהו הציעו לחרדים להצטרף בשלב מאוחר יותר לקואליציה הבאה ,  אך נראה כי אלה דחו אותה .  גורמים במפלגות החרדיות לא מכחישים שקיבלו הצעה ברוח זו ,  והנושא אף נידון בישיבת הסיעה של יהדות התורה ,  אך ההתנגדות לה הייתה גורפת .  גורם ביהדות התורה אמר אמש  ( רביעי )  לוואלה !  חדשות כי  " אנחנו לא סמרטוטים לשימוש חוזר .  לא היינו הכי נאמנים לנתניהו וליברמן בממשלה הקודמת כדי שנהיה סרח עודף וגלגל חמישי .  אם אנחנו לא שווים בין שווים ,  אז בלי טובות .  נהיה באופוזיציה ונמרר לביבי את החיים יחד עם שלי ". 
גורם אחר ביהדות התורה השתמש בביטוי ציורי : " זה כמו הפריץ שהרביץ עם מקל ליהודי ואחר כך דרש מהיהודי לנשק את המקל .  ראש הממשלה רוצה לעשות מתווה נגדנו ,  אבל הוא קורץ לנו לפני כן ואומר ,  'חכו אתם עוד תיכנסו בהמשך' .  מצב כזה לא יכול להיות ".  
גם בש"ס נדחתה ההצעה במהרה .  גורם במפלגה אמר כי  " ברור שממשלה בלי החרדים היא ממשלה קצרה ,  ולא ניתן לעשות בה הרבה .  אין לנו טעם להיכנס לממשלה כזו ולאחר תקופה קצרה ללכת שוב לבחירות .  למרות הקושי ,  בש"ס מתחילים להפנים שאנחנו הולכים לאופוזיציה וברור שלא נצטרף בשלב שני או שלישי ".  אך למרות הטון הפסקני ,  לא בטוח שמדובר בעמדה סופית .  בציבור החרדי מעריכים שש"ס חוששת ללכת לממשלה בלי יהדות התורה ,  כדי שלא תותקף מהאופוזיציה על מתווה שאינו מקובל .  אך בתוך תוכם ,  ייתכן שיהיו מוכנים להסכים למהלך .  
גורם אחר ציין שגם סירובה של יהדות התורה לא ברור ומוחלט . " הקו שנוקטים לאחרונה ביהדות התורה הוא לתמוך בממשלה מהאופוזיציה .  ברור להם שנושא השוויון בנטל עומד להשתנות ,  אבל הם לא מוכנים להיות חתומים על זה .  מסיבה זו הם לא ייכנסו לממשלה ,  אך אחר כך הם ישמחו להצטרף ויידעו להשיג הישגים עבור הציבור שלהם .  הרי נתניהו רוצה אותם בגלל שהם לא עושים צרות ונאמנים .  כאב הראש הגדול ביותר שלו מגיע מכיוון לפיד או לבני ,  והוא מוכן לשלם הרבה לחרדים לאחר שנושא השוויון בנטל יסתיים ,  כדי לא להתחשב ביש עתיד ובתנועה ".  
" מתקיימים מגעים של נציגי יהדות התורה באופן לא רשמי בנושא המתווה בכדי לצמצם נזקים ",  הוסיף הגורם . " באופן רשמי הם מתנגדים לשינוי - אפילו הקטן ביותר - אבל בפועל מתקיימים דיונים בניסיון לקבל מתווה מתון יותר עבור בחורי הישיבות .  בסופו של יום ,  בפוליטיקה כמו בפוליטיקה ,  הם יוכלו להצטרף גם בשלב מאוחר יותר לממשלתו של נתניהו ".  
לקריאה נוספתאפקט לפיד :  איחוד היסטורי של מועצות גדולי התורההחרדים יוצאים לקרב :  נתנגד לגיוס ,  יהיה עימות קשההחרדים יהיו בממשלה ?   " לא יקנו אותנו בזול "" כמו זוג יונים ":  על הברית בין בנט ללפיד
 ( עדכון ראשון :  23:17 )  

החרדים מסרבים לכניסה מאוחרת לממשלה : " נמרר לביבי את החיים "
 בעקבות דיווח על נוסחה לפיה החרדים יצטרפו לממשלה  " בשלב שני ",  אמרו ביהדות התורה : " לא היינו הכי נאמנים לנתניהו כדי להיות סרח עודף וגלגל חמישי ".  גם בש"ס לא מתלהבים

