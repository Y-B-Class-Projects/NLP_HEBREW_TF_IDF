ברית הזוגיות מפחידה את הקואליציה יותר מהאסירים
הממשלה אמנם שרדה בקלות את שחרור האסירים ,  אבל בקרוב צפויות טלטלות לא פשוטות :  ההכרעה בתיק ליברמן ,  הבחירות בעבודה והקרבות בש"ס .  וגם :  הקונספירציות בנוגע לגיוס החרדים
לראש הממשלה ,  בנימין נתניהו ,  היה מסר חשוב להעביר בישיבת הליכוד בכנסת ,  ביום שני .  בישיבות הקודמות לא התייחס נתניהו לעניינים שעל סדר היום ,  אבל הפעם הוא הגיע עם כל הפק"ל :  ערימת דפים שבהם מנוסחים המסרים באותיות גדולות ,  וארשת פנים רצינית .  חצי שעה מוקדם יותר נכנס שר הכלכלה ,  נפתלי בנט ,  לישיבת הסיעה של הבית היהודי .  בנט תמיד מגיע דרך קבע עם דף שעליו מנוסחים המסרים בראשי פרקים .  מדי פעם מעביר לו השר אורי אריאל ,  שיושב קבוע לשמאלו ,  פתקים עם מסרים משלו .  נתניהו דיבר על כובד ההחלטה בעניין שחרור האסירים .  הוא הזכיר גם את האחריות שמוטלת עליו ועל שרי ממשלתו מרגע קבלת ההחלטה .  זה היה חץ שעליו נכתב  " נפתלי בנט ".  בנט ,  מצדו ,  דיבר על ה"עליהום שלא היה כמותו ".  הוא הזכיר את ההסתה שחווה נתניהו בתקופת אוסלו .  ברור למי היה מיועד החץ הזה .
 ברמה העקרונית בנט עשה בעניין שחרור האסירים את מה שמצופה ממנו . " בוא נזכור ",  אומר שר שאינו מהבית היהודי , " שהמפלגה הזו היא מפלגת ימין .  וזה בסדר שהיא מתנגדת למהלכים שמקדמים את המו"מ המדיני .  אבל לנפתלי היו גם כמה טעויות .  יש את העניין הזה של האחריות הכוללת .  כנראה שמישהו היה צריך לשבת איתו ולהסביר לו מה זה אומר ".  לא בטוח שבנט יחתום על המשפט הזה ,  אבל לא צריך לחכות יותר מדי בסבלנות לראות מה הוא חושב על התנהלותו .  אם לא יהיו הפתעות ,  הפעימה הבאה כבר מעבר לפינה ,  ואיתה כל הסט של הספינים .  משני הצדדים חשוב לומר .  מעניין יהיה לראות איך ינהגו בנט וחבריו .
 לו היה פוליטיקאי ציני היה בנט שולח פרחים לנתניהו ולציפי לבני .  אחרי כל ההתנגדויות העקרוניות והאידאולוגיות נמצא גם ההיבט האלקטורלי ,  ופה שר הכלכלה צבר השבוע נקודות זכות - לאו דווקא כי חלק גדול מהציבור ימני .  בעיקר כי הרבה יותר קל להסביר למה שחרור של 26 רוצחים זה דבר רע ,  מאשר לשכנע שזהו מהלך שטומן בחובו גם אלמנטים חיוביים .  נתניהו אמר בהקשר לשחרור האסירים ש"אסור לזלזל במשמעויות האסטרטגיות שמעניק מרחב תמרון זה לביטחון הלאומי של ישראל ".  בשלב הזה אלו מילים שקצת גדולות על אזרחי ישראל .
 כך או כך ,  לא צריך למהר ולחפש הזדמנויות פוליטיות חדשות .  אף אחד לא הולך לשום מקום בממשלה הזו ,  לפי שעה .  אז יש קצת מתחים וכל אחד מושך לכיוון אחר אבל לאף מפלגה אין אינטרס לשבור את הכלים . " התקשורת צריכה להבין שלא כל ויכוח הוא משבר פוליטי ולא כל פעם שיש חילוקי דיעות זה אומר שהממשלה בדרך לפירוק ",  אומר אחד השרים .  כן ,  שוב העיתונאים אשמים .  
מהומת האסירים לא שככה והנה הגיעה לה סאגת ברית הזוגיות .  בין אם שר האוצר ,  יאיר לפיד ,  ומפלגתו עושים כאן ספין ובין אם לאו ,  כדאי לשים לב לגל החקיקה האזרחי שלפנינו ,  בייחוד בנושאים שקשורים לענייני דת ומדינה .  לפני כשבועיים נכתב כאן על המאבק בין התנועה ליש עתיד סביב קידום רפורמות אזרחיות .  לזכותה של לבני עומד משרד המשפטים שבראשותה ,  שיושב על ברז החקיקה .  לצדו של לפיד עומד כוח אלקטורלי שגדול פי שלושה משל התנועה .  אולי שתי המפלגות הללו יריבו על קרדיט ,  אבל עקרונית הן חושבות אותו דבר בעניינים הללו .  ממול ניצבת הבית היהודי על 12 המנדטים שלה .  על אף שזה לא כוחות ,  בבית היהודי לא מתכוונים לתת לדברים לעבור בשקט .  מבחינת חלק מהחברים שם ,  לאו דווקא הקיצוניים שבהם ,  ברית הזוגיות גרועה משחרור האסירים .  חלק מדובריה גם אמרו : " זה לא יקרה ".  על שחרור האסירים הם אמרו רק שזו טעות .
 אז איך זה ייגמר ?  מן הסתם בהסכמה .  למה ?  כי זה הטוב והרע של הממשלה הזו .  מצד אחד אין  " ברית היסטורית "  בין מפלגות סטייל הליכוד וש"ס ,  מה שגורם לחוסר שקט קואליציוני מובנה .  מצד שני הזמזום התמידי הזה מייצר תלות של כל אחד בשני .  כל עוד הדרישות יהיו סבירות העסק יעבוד ,  אבל ברגע שאחת המפלגות תרצה משהו שירמוס את העקרונות של השנייה יחלו החריקות האמיתיות .  ברית הזוגיות ,  אם תקודם ,  יכולה להתגלות כמטרד קואליציוני לא קטן .  
אבל עם כל הכבוד לברית הזוגיות ,  בשבוע הבא תוטל פצצה על המערכת הפוליטית בישראל .  הכרעת הדין במשפטו של אביגדור ליברמן ,  תהא אשר תהא ,  תייצר גלי הדף שכולם ירגישו .  בטווח הקצר אולי לא תהיה להחלטת השופטים משמעות קואליציונית ,  אבל בטווח הבינוני והארוך היא תהיה דרמטית .  אלו התסריטים הפוליטיים שעשויים ללוות אותנו בקרוב :
 1 .  אביגדור ליברמן מורשע בשבוע הבא בעבירה שיש עמה קלון ונאלץ לעזוב את הפוליטיקה .  במקרה כזה לא ברור מה יעשו עשרת החיילים מישראל ביתנו .  סביר להניח שלפחות בשלב הראשון השרים יישארו צמוד לכסאותיהם ולא יילכו לשום מקום .  ראש הממשלה יפסיד שותף ,  אבל ירוויח שקט תעשייתי בסיעתו ,  אלא אם כן ליברמן ימשוך בחוטים מבחוץ .  עוד בשורה שתביא עמה הרשעתו של ליברמן :  חזרתו לכנסת של כרמל שאמה הכהן ,  פרס ניחומים לאחר הפסדו בבחירות לראשות עיריית רמת גן .
 2 .  ליברמן מזוכה וחוזר למשרד החוץ .  בבת אחת יחזור ליו"ר ישראל ביתנו כוחו הפוליטי ,  וביתר שאת .  ליברמן כבר שכח מה זה להתנהל כשעננה של חשדות והאשמות פליליות לא מרחפת מעליו .  עם תווית הקורבן ועם התפקיד המיניסטריאלי הבכיר שישוב לחיקו השמיים הם הגבול .  במערכת הפוליטית סבורים שזיכוי ליברמן יאיץ את החיבור בין הליכוד לישראל ביתנו .  נתניהו יעמוד כאן בפני מצב רגיש .  ליברמן חזק וזך זה מתכון לבלגן .  בטח כשהוא עוד כועס על תוצאות הבחירות בירושלים .  
3 .  אם שלי יחימוביץ' תנצח בבחירות לא צפוי שינוי מצד פלגת העבודה .  אבל במקרה הפוך ,  בו יצחק הרצוג  " לוקח "  - האפשרות של נתניהו לשנות את ההרכב הקואליציוני שלו תגדל באופן משמעותי .  ראש הממשלה יוכל לממש את חלומו ולהקים ממשלה עם התנועה ,  העבודה והחרדים ולהשאיר בחוץ את בנט או את לפיד ואולי את שניהם ביחד .  מצד שני לא בטוח שהוא ימהר כל כך .  מה רע לו להשאיר את כולם במצב המתנה ?  בקואליציה אף אחד לא ירצה להרגיז אותו מחשש שיעוף ,  ובאופוזיציה יתקפו אותו ברכות כי הנה אוטוטו אולי נכנסים לממשלה ?  
4 .  הקרבות בש"ס נמשכים .  ביום מותו של הרב עובדיה אמר גורם פוליטי שמכיר את המפלגה מקרוב : " החבר'ה של דרעי לא רואים בעיניים .  הם לא דופקים חשבון כמעט לאף אחד .  כל עוד הרב עובדיה היה בחיים הם עוד נזהרו .  אבל עכשיו אתה תראה מה הם יעשו ".  תוצאות הבחירות לרשויות המקומיות לא היטיבו עם ש"ס .  אריה דרעי עוד ניסה להסביר שדווקא היו הצלחות ,  אבל המילים הקשות שבהן השתמש נגד אלי ישי בריאיון בערוץ 2 הבהירו פומבית שהכפפות הוסרו .  ישי אמנם שותק לעת עתה ,  אבל אחרים מדברים .  נסים זאב ,  ממייסדי ש"ס ,  התבטא השבוע כלפי דרעי בביקורתיות שלא מוכרת בתנועה .  לזאב יש אולי פה גדול ולכן הוא הסנונית ,  אבל אחריו יכולים לצוץ עוד קולות .  לדרעי צפוי תהליך מסובך מאוד כדי להחזיר את ש"ס לדרך המלך .  התכנון היה ,  כפי שהוא חשף ,  לפרק את הממשלה יחד עם ליברמן .  עכשיו ,  אחרי שהעניין נגלה ברבים ,  זה יהיה יותר מורכב .  דרעי גם יצטרך להצליח לשכנע שש"ס היא עדיין אותה שותפה נאמנה עם 11 חיילים ממושמעים .  כרגע לא נראה שזה הולך לכיוון הזה .  
ובתוך כל הרחש-בחש הפוליטי ממשיכים להתנהל להם הדיונים על חוק השוויון בנטל .  שני המוקשים הגלויים הם שאלת הסנקציות  פליליות או כלכליות  ועניין הארכת משך שירות הבנות .  בעוד שהנושא השני לא טובל ביתר פוליטיזציה ,  עניין הסנקציות ממשיך לתקוע את העניינים .  למרות שלפיד ,  שלח וחבריהם הם אלו שמרימים את נס הסנקציות הפליליות  מה שמטריף את החרדים  כדאי לשים לב שבהסכם הקואליציוני שעליו חתומות הליכוד ,  יש עתיד והבית היהודי מדובר על סנקציות כלכליות .  אז מה קרה בדרך ?  זה לא אנחנו ,  מסבירים ביש עתיד ,  זה בכלל היועץ המשפטי לממשלה .  הוא זה שפסל את הסנקציות הכלכליות כי טען שהן לא שוויוניות .  בוועדת פרי חיפשו בכל דרך אפשרית לנסח סנקציות כלכליות ,  אבל לא מצאו פתרון .  כך נולדו הסנקציות הפליליות .
 אז מה ,  יו"ר הוועדה ,  איילת שקד ,  לא מבינה את העניין ?  בטח שהיא מבינה ,  אבל היא מנסה בכל זאת למצוא נוסחה .  מבחינתה אין טעם לחוק ללא הסכמה מסוימת של החרדים ,  שלא יסכימו לסנקציות פליליות אבל יבלעו את הכלכליות .  בעד החוק הם בטוח לא יצביעו ,  אבל אם יסתפקו בכמה הערות ביניים במליאה ובסוף ישלחו את הילדים לבקו"ם זה שווה הכל .  זו גישה אחת .  לצדה יש תיאוריית קונספירציה אחרת .  לצד סאגת הסנקציות הפליליות מתקתקת עוד פצצה :  משך שירות בחורי ישיבות ההסדר .  לפי הצעת מתווה פרי מדובר בהארכה של חודש אחד בלבד ממה שמקובל כיום .  נציגי התנועה - עמיר פרץ בוועדת פרי ואלעזר שטרן בוועדת שקד - לא מרפים מהעניין .  שטרן לא מסיים דיון בלי שהוא מעלה את הסוגיה .  
הבעיה של שקד שבנושא הזה אין לה פרטנרים .  זה היא מול שאר העולם .  מבחינת כל חברי הוועדה האחרים אין בעיה שבחורי ישיבות ההסדר ישרתו במשך 15 שנה רצוף במארבי כוכב בהר חריף .  שטרן הודיע שהוא לא יתמוך בסעיף ישיבות ההסדר כפי שהוא מופיע בוועדת פרי .  מה יעשו שאר החברים לא ידוע ,  אבל ברור שהחרדים ישמחו להצביע נגד ולתקוע את אנשי הכיפות הסרוגות .  מכיוון שבסיטואציה מסוימת החרדים יכולים להיות כף המאזניים נולדה הקונספירציה הבאה :  שקד תצליח לבטל לחרדים את הסנקציות הפליליות ובתמורה הם יתמכו בהארכת משך שירות בחורי ההסדר בחודש אחד בלבד .  
כך או כך ,  בשבועות הקרובים הנושא הזה צריך להגיע למיצוי .  לפני כשלושה חודשים ביקש שר הביטחון ,  משה יעלון ,  לדחות את גיוס אוגוסט של בחורי הישיבות כי הנה יש מתווה וחבל על הבלגן .  עכשיו ,  כשגיוס נובמבר כבר בפתח ובית המשפט מחכה לתשובות משהו צריך לקרות .  ליתר ביטחון מומלץ להצטייד בקסדות .  
לקריאה נוספת:נתניהו החליט :  1,500 דירות ייבנו מעבר לקו הירוקהמטאור שהתרסק :  האכזבה מלפיד השפיעה על הבחירותמחנה דרעי מנע מאלי ישי להגיע לעצרת לרב יוסף 

ברית הזוגיות מפחידה את הקואליציה יותר מהאסירים
הממשלה אמנם שרדה בקלות את שחרור האסירים ,  אבל בקרוב צפויות טלטלות לא פשוטות :  ההכרעה בתיק ליברמן ,  הבחירות בעבודה והקרבות בש"ס .  וגם :  הקונספירציות בנוגע לגיוס החרדים

