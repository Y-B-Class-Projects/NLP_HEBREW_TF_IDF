הרצוג תקף את הממשלה : " רצינו גיבורי-על ויצאו מנהיגי בובספוג "
 בנאום בכנס הרצליה לעג יו"ר האופוזיציה לממשלת נתניהו שבה  " אין אף שמאלני שאפשר להאשים ".  על כישלון המו"מ להצטרפותו לממשלה : " נתניהו העדיף שיקולי הישרדות פוליטית צרים ומסוכנים "
 יו"ר האופוזיציה ,  ח"כ יצחק הרצוג ,  תקף הבוקר  ( חמישי )  בחריפות את ממשלתו של בנימין נתניהו וטען כי חבריה מרבים לדבר אך לא עושים דבר בפועל לטובת ביטחון המדינה . " חשבתי שקיבלנו כאן חבורה של גיבורים עם כוחות-על  יצאו לנו מנהיגי בובספוג ",  אמר הרצוג בדברים שנשא בכנס הרצליה של המכון למדיניות ואסטרטגיה במרכז הבינתחומי .
 הרצוג דיבר על כך שלאחר שכשל המשא ומתן לכניסת המחנה הציוני לממשלה ,  היא מורכבת כולה מאנשי ימין ,  ו"אין אף איש שמאל שמזהם את האג'נדה "  או שאפשר להאשימו במצב הביטחוני . " תראו מה קורה סביבנו :  גלי אלימות הולכים ומתעצמים ,  אינתיפאדת אבנים שהופכת לטרור של קלצ'ניקובים וקרל גוסטבים ואזרחים שפוחדים להסתובב בירושלים ,  בתל אביב ,  בגוש עציון ",  אמר הרצוג , " ואתם יודעים מה הטרגדיה הכי גדולה של ממשלת הימין ?  אין אף שמאלני שאפשר להאשים אותו ". 
עוד מכנס הרצליה:שגריר ארה"ב בישראל : " החרם על ישראל מסכן את האינטרסים האמריקניים"ראש אמ"ן : " גם אנחנו וגם חיזבאללה לא מתנגדים לעוד עשור של שקט"הנשיא ריבלין : " לא מצפה מכלל אזרחי ישראל להיות ציונים "  
יו"ר האופוזיציה טען כי הוא פעל בחודשים האחרונים עם מנהיגים בינלאומיים בניסיון לקדם שלום אזורי ,  וכי עם נכונותם של מנהיגי ערב המתונים לפתוח בתהליך מדיני עם ישראל ,  יש היום הזדמנות נדירה לעשות זאת .  עם זאת ,  לדבריו ,  לא ניתן לעשות זאת בהרכב הממשלה הנוכחי . " לכן ,  לפני כמה שבועות ,  כשהבנתי שיש כאן הזדמנות היסטורית לשינוי פני האזור ,  החלטתי לקחת סיכון חסר תקדים ברמה הפוליטית והאישית ,  הבנתי שאולי אשלם מחיר תדמיתי כבד ,  ואולי אאבד את כיסאי ,  ואולי הכעס יהיה כה כבד שלעולם לא יסלחו לי חלק מחבריי למפלגה  אבל החלטתי כי זה תפקידי ,  וזו אמונתי וזה חזוני וזו הדרך שבה צריכה ישראל ללכת ",  הסביר בהתייחסו לכוונתו להיכנס לממשלת נתניהו , " אך נתניהו העדיף שיקולי הישרדות פוליטית צרים ומסוכנים ולכן כונן כאן ממשלת ימין ימין ".  
" ההזדמנות הזו לא תחזור בשנים הקרובות ,  ובכל זאת ,  דקה אחרי שקמה ממשלת 'הימין-ימין-שאין-בה-אף-שמאלני-לעזאזל' ,  כבר יש גורמים המודיעים מ'סביבותיה' למנהיגי האזור על תכניות למלחמה בקרוב מאוד ",  אמר הרצוג .  הוא הזהיר מפני החלטה פזיזה לצאת למלחמה והוסיף : " אסור שהחלטה כזו תהפוך הזדמנות תקשורתית לאיומים חסרי אחריות במטרה למצב דימוי פוליטי של פוליטיקאי זה או אחר .  יש דרך אחרת  גם בעזה  כדי למנוע סיבוב לחימה והלוויות נוסף .  היא מול עינינו ואסור לנו לתת לה לחמוק ".  
בהמשך היום ידברו בכנס גם שר התחבורה ישראל כץ ,  שר הביטחון לשעבר משה יעלון ,  ח"כ ציפי לבני  ( המחנה הציוני )  וראש הממשלה לשעבר אהוד ברק .  כמו כן ,  צפויים בין היתר דיונים בנושא הסדר האזורי במזרח התיכון ,  מתווה הגז ,  המאבק ביוזמות החרם על ישראל ושנה להסכם הגרעין עם איראן .  היום השלישי והאחרון של הכנס ייחתם הערב בנאומו של ראש הממשלה נתניהו .  

הרצוג תקף את הממשלה : " רצינו גיבורי-על ויצאו מנהיגי בובספוג "
 בנאום בכנס הרצליה לעג יו"ר האופוזיציה לממשלת נתניהו שבה  " אין אף שמאלני שאפשר להאשים ".  על כישלון המו"מ להצטרפותו לממשלה : " נתניהו העדיף שיקולי הישרדות פוליטית צרים ומסוכנים "
 
