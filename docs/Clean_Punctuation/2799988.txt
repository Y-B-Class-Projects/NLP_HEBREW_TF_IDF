עמיר פרץ צפוי לפרוש מהממשלה : " נתניהו הוא הבעיה "
 השר להגנת הסביבה אמר בריאיון לערוץ 2 כי לא יתמוך השבוע בהצבעה על התקציב . " הוא בחר להיות שבוי ומשותק בידי הקיצוניים ".  יו"ר הקואליציה : " מספר הפקס של משרד ראש הממשלה קל להשגה "
 השר להגנת הסביבה ,  עמיר פרץ ,  צפוי לפרוש השבוע מתפקידו .  בריאיון לתכנית  " פגוש את העיתונות "  בערוץ 2 ששודר אמש  ( שבת )  הצהיר פרץ כי לא יתמוך השבוע בתקציב המדינה שיגיע למליאת הכנסת בקריאה ראשונה ביום שני .  אם לא יפוטר על ידי ראש הממשלה בנימין נתניהו בעקבות הצעד ,  הוא צפוי להתפטר בעצמו כבר השבוע . 
" כשהכל מסביב לוהט ,  ראש הממשלה מבעיר את השטח במקום להרגיע ",  אמר פרץ בריאיון .  לדבריו , " דווקא בטקס לזכרו של רבין ,  בחר נתניהו ללבות ולהאשים ורק מפאת הכבוד למעמד לא קמתי והלכתי ".  פרץ הוסיף כי  " עשיתי כל מה שיכולתי כדי לקדם תהליך מדיני ולהיאבק למען קיום בכבוד לאזרחי ישראל - למען הקשישים והילדים העניים ".  
עוד ידיעות בנושא פוליטיקה וממשל:פרשנות : " מר ביטחון "?  תם עידן השקט של נתניהוה"קרב "  הבא בליכוד :  מי יהיה שר התקשורת החדש ? סופית :  גלעד ארדן ימונה לשר הפנים במקום סער 
עוד אמר פרץ כי  " ההידרדרות היא בכל התחומים :  המדיני ,  החברתי והכלכלי ".  הוא הבהיר כי  " ביום שני בכנסת לא אצביע בעד התקציב .  אין לי כוונה להמשיך ולשרת את המדיניות של נתניהו שהפך שבוי בידי הימין .  ראש הממשלה נתניהו הוביל אותנו לייאוש .  הגיע הזמן להביא תקווה .  הוא החמיץ את כל ההזדמנויות שהיו לו ובחר להיות שבוי ומשותק בידי הקיצוניים .  נתניהו הוא לא הפתרון ,  הוא הבעיה ". 
יו"ר הקואליציה ח"כ זאב אלקין  ( הליכוד )  מסר בתגובה לדברים : " עמיר פרץ מכיר היטב את כללי המשחק הפוליטי .  אם הוא לא רוצה להיות חבר בממשלה ,  את מספר הפקס של לשכת ראש הממשלה כדי לשלוח מכתב התפטרות לא קשה להשיג .  לא שמתי לב שהיה קשה לעמיר פרץ להסתכל לרעבים בעיניים במשך כל השנתיים האלו ,  החל מהרגע שבו הוא נלחם מלחמת חורמה נגד חברו למפלגה עמרם מצנע ,  על עצם הזכות להיכנס לממשלה בראשות נתניהו ". 
לפניות לכתב עמרי נחמיאס :  omri_n@walla.net.il
 ( עדכון ראשון :  23:35 )  

עמיר פרץ צפוי לפרוש מהממשלה : " נתניהו הוא הבעיה "
 השר להגנת הסביבה אמר בריאיון לערוץ 2 כי לא יתמוך השבוע בהצבעה על התקציב . " הוא בחר להיות שבוי ומשותק בידי הקיצוניים ".  יו"ר הקואליציה : " מספר הפקס של משרד ראש הממשלה קל להשגה "
 
