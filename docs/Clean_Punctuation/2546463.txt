פירוק ועדת פלסנר :  נתניהו השפיל את מופז
בפירוקה של ועדת פלסנר נטל ראש הממשלה מפלסנר וקדימה את העונג האלקטורלי לרשום הישג על שמם .  עם זאת ,  עוד מוקדם לקבוע האם זו סוף דרכו של מופז בקואליצייה הענקית .  פרשנות
ראש הממשלה ואנשי ועדת פלסנר ניהלו החל מיום חמישי ,  קרבות פומביים ופנימיים .  כלפי חוץ ,  פרשו בזה אחר זה נציגי ישראל ביתנו ,  הבית היהודי ועו"ד יעקב וינרוט .  במקביל ,  מאחורי הקלעים עשו יו"ר הוועדה ,  יוחנן פלסנר ,  והחברים הנותרים ככל יכולתם על מנת להגיש בהקדם את מסקנות הוועדה .  המסקנות ,  הם ידעו ,  יקבעו את הרף לדיון הציבורי והפוליטי בעניין השוויון בנטל .  
המלצות פומביות שתומכות בהטלת סנקציות אישיות משמעותיות ,  יגרמו בוודאות לקרע עם החרדים ,  ובמקביל יקשו מאוד על אנשי ישראל ביתנו להתנגד להן .  בדיוק בקו האש הזה סירב ראש הממשלה לעמוד .  אמנם פרישתם של שלושה מבין עשרת חברי הוועדה כבר עשתה את שלה וגרמה לערעור מסוים על הלגיטימציה שלה ,  אבל למה לנתניהו לקחת צ'אנס אם הוא יכול אחרת ?  מרגע שראש הממשלה הבין שפלסנר נחוש להגיש את הדו"ח שלו  בצהריים הוא שיגר אליו מכתב שבו ביקש ממנו לקבוע זמן שבו יוגשו המסקנות  הוא החליט להעביר את הכוח אליו לפני שיהיה מאוחר .  על הדרך ,  הוא גם נטל מפלסנר וקדימה את העונג האלקטורלי לרשום את ההישג ,  אם יושג ,  על שמם .  
מבחינה פוליטית הוכיח נתניהו פעם נוספת עד כמה השתכלל מאז כהונתו הראשונה ,  אבל למחמאות על תבונתו של המהלך עדיין צריך להוסיף כוכבית .  אין מדובר כאן במשבר פוליטי רגיל ,  אלא בכזה שבו גם לבג"ץ יהיה מה לומר בסוף החודש .  אם לא יקבל ארכה מהעליון ,  נתניהו עדיין יהיה חייב להעביר בכנסת חוק חדש .  בלי קדימה הוא יסתדר ,  אבל בלי ישראל ביתנו ממש לא .  השאלה היא האם ליברמן יכול להרשות לעצמו בעניין הזה לתת את מה שמופז סירב .  
בהכירנו את הלקוח ,  מוקדם מדי לקבוע האם מדובר בסוף דרכו של מופז ומפלגתו בקואליציית נתניהו .  עם זאת ,  משהו בהתנהלות אולי מרמז על הבאות .  ראש הממשלה שוחח בשעות הצהריים עם מופז ,  ובשיחה הביע בפני המשנה שלו את רצונו לבטל את הוועדה .  תשובתו של יו"ר קדימה הייתה חד משמעית :  לא בא בחשבון ,  אין על מה לדבר .  מופז נכנס לישיבת סיעתו ,  שיבח את פעילות הוועדה ולאחר דקות ספורות הופצה ההודעה מלשכת נתניהו .  כך לא מתנהגים שותפים ,  כך נוהגים יריבים מרים .  כשנכנסה קדימה לממשלה לפני כחודש וחצי עומת מופז עם אמירתו  " נתניהו שקרן ".   " שמנו את זה מאחורינו ",  הוא אמר .  כרגע נראה שלפחות מבחינת צד אחד ,  שום דבר לא נשאר מאחור .  
לקריאה נוספתמקורבי מופז : " נפרוש מהקואליציה ,  שרק ינסו אותנו "" אם תפורק ועדת פלסנר - תגיע הממשלה לסוף דרכה"נתניהו הודיע למופז :  ועדת פלסנר לשוויון בנטל התפרקה 

פירוק ועדת פלסנר :  נתניהו השפיל את מופז
בפירוקה של ועדת פלסנר נטל ראש הממשלה מפלסנר וקדימה את העונג האלקטורלי לרשום הישג על שמם .  עם זאת ,  עוד מוקדם לקבוע האם זו סוף דרכו של מופז בקואליצייה הענקית .  פרשנות

