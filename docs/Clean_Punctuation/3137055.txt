הפרקליטות : " הצעת השוחד לשופטת - אירוע מושחת וחמור מאין כמותו "
 בית המשפט האריך בשישה ימים את מעצרו של אלי קמיר ,  שנחשד כי תיווך בין חפץ לשופטת גרסטל .  נציג הפרקליטות בדיון : " מדובר באירוע בעל פוטנציאל השחתה של אחת המשרות הבכירות בשירות הציבורי ".  המשטרה על קמיר : " הביא את השוחד לשולחן "
 בית המשפט המחוזי בתל אביב החליט היום  ( שלישי )  להאריך בשישה ימים את מעצרו של היועץ האסטרטגי אלי קמיר ,  שנעצר בחשד שתיווך בין יועץ התקשורת ניר חפץ לשוטפת הילה גרסטל כשניסה לשחד אותה בשליחות משפחת נתניהו .  קמיר ,  שהועסק כיועץ בחברת בזק ,  נחקר בימים האחרונים גם בתיק 4000 שבמסגרתו נעצר ובין היתר בעל השליטה בחברה ,  שאול אלוביץ' ,  ומנכ"ל משרד התקשורת שלמה פילבר .  
בדיון בערעור המשטרה על שחרורו של קמיר אמרה נציגת המשטרה כי קמיר חשוד כי  " הוא בעצמו לקח את הצעת השוחד והוציא אותה אל הפועל ".  לדבריה ,  קמיר נמצא  " בלב האירוע .  מדובר בהצעת שוחד שהחשוד הביא לשולחן ,  ולכן ממש לא נמצא במעגל השני אלא בלב העבירה ".  
נציג הפרקליטות בדיון ,  יהונתן תדמור ,  שעוסק גם בתיקי ראש הממשלה ,  אמר כי מדובר ב"אירוע יוצא דופן ".  לדבריו , " ככל שהחשדות נכונים ,  מדובר באירוע חמור מאין כמותו עם פוטנציאל השחתה של אחת המשרות הבכירות ביותר בשירות הציבורי ".  
על פי החשד ,  חפץ פנה לגרסטל באמצעות קמיר והציע לה את תפקיד היועץ המשפטי לממשלה בתמורה לסגירת תיק המעונות שבו נחשדה רעיית ראש הממשלה שרה נתניהו .  הפנייה נעשתה לשופטת אחרי הופעתו של היועמ"ש אביחי מנדלבליט מול ועדת האיתור ,  ולאור התשובות שנתן לאותה הוועדה .  מיד לאחר הופעתו של מנדלבליט החלו בסביבתו של ראש הממשלה לקדם מועמד אחר לתפקיד - ד"ר גיא רוטקוף .  מטעמו של ראש הממשלה בנימין נתניהו נמסר בתגובה כי  " מדובר בשקר מוחלט מא' ועד ת ". 
עוד אמרה נציגת המשטרה כי  " מדובר בתיק שחיתות שלטונית ברמה הגבוהה ביותר .  הופתענו מההחלטה לשחרר את החשוד .  הוא מכחיש את לב העבירה ומשתף פעולה באופן סלקטיבי ,  טוען שאינו זוכר ". 
עו"ד שרון קלינמן ,  המייצגת את קמיר ,  אמרה בדיון כי קמיר הודה ששוחח עם חפץ על מינויה של גרסטל ,  ואף כי שוחח עם גרסטל בעניין - אך הכחיש כי העביר לה הצעה כלשהי . " אין כל פסול בפנייה לקידום מועמדות ",  אמרה . " הפסול הנטען הוא התשובה שמנסרה לקמיר שלפיה התמיכה במועמדותה הותנתה בתנאים כלשהם .  קמיר תיאר את פגישתו עם מר חפץ ,  ושלל מכל וכל שהוא העביר לה הצעה .  המשיב דיווח על שיחתו לגרסטל ,  כפי שהוא דיווח לה על כל שיחה בעניין מועמדותה ,  ומכחיש מכל וכל שהעביר לה הצעה כלשהי .  
בעבר פורסם בוואלה !  NEWS כי בעת הדיונים בוועדת האיתור לתפקיד היועמ"ש נשאל מנדלבליט על ידי אחד מחברי הוועדה כיצד ינהג אם מבקר המדינה יחליט שיפתח בחקירה נגד ראש הממשלה .  מנדלבליט השיב כי במקרה כזה יורה למשטרה לפתוח בחקירה .  לאחר מכן נשאל כיצד יפעל אם המשטרה תחליט להעמיד לדין את ראש הממשלה בנימין נתניהו או אחד ממקורביו .  מנדלבליט השיב יגיש כתב אישום רק לאחר בחינה קפדנית וזהירה של העדויות והראיות .
 המשטרה מנהלת מגעים מתקדמים לחתימת הסכם עד מדינה עם ניר חפץ ,  יועץ התקשורת לשעבר של משפחת נתניהו ,  שנחשד בהצעת השוחד לשופטת .  חקירת הפרשה החדשה נמצאת בעיצומה ומתנהלת בליווי פרקליטת מחוז תל אביב מיסוי וכלכלה .  במסגרתה נגבו גרסאות מכלל המעורבים וגרסטל עצמה מסרה עדות פתוחה לגבי השתלשלות האירועים .  חפץ נחקר באזהרה בחשד לעבירות מתחום טוהר המידות ושחיתות ציבורית .
  ( עדכון ראשון :  15:56 )  

הפרקליטות : " הצעת השוחד לשופטת - אירוע מושחת וחמור מאין כמותו "
 בית המשפט האריך בשישה ימים את מעצרו של אלי קמיר ,  שנחשד כי תיווך בין חפץ לשופטת גרסטל .  נציג הפרקליטות בדיון : " מדובר באירוע בעל פוטנציאל השחתה של אחת המשרות הבכירות בשירות הציבורי ".  המשטרה על קמיר : " הביא את השוחד לשולחן "
 
