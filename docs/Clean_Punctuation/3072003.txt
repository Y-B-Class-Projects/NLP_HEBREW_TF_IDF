הממשלה תדחה בשבוע החלטה על  " הפסקת תשלומי משכורות למחבלים "
 ועדת השרים לחקיקה צפויה לעכב את ההצבעה על הצעת החוק שתקזז מכספי הרשות תשלומים למחבלים ולבני משפחותיהם .  יו"ר הקואליציה ביטן : " תומכים עקרונית ,  אבל יש בעיות משפטיות שצריך ללבן ".   " ב"יש עתיד "  שוקלים להעלות את ההצעה להצבעה במליאה ,  בניסיון להביך את ראש הממשלה
ועדת השרים לחקיקה צפויה לדחות היום  ( ראשון )  את ההצבעה על הצעת חוק להפסיק את תשלומי המשכורת לאסירים ביטחוניים - כך נודע לוואלה !  NEWS .  ההצעה המכונה  " הפסקת תשלומי משכורות למחבלים "  הוגשה על ידי חבר הכנסת אלעזר שטרן  ( יש עתיד )  יחד עם ח"כים מכל סיעות הקואליציה .
 גורם פוליטי הסבירו כי הדחייה בשבוע אחד נובעת מכך שעדיין לא הושלמה עבודת ההכנה המשפטית על החוק ,  ולא הועברו חוות דעת של מערכת הביטחון .  באופן מסורתי ,  גורמי הביטחון מתנגדים לפגיעה בתקציבים המועברים לרשות הפלסטינית ,  מחשש לערעור נוסף במעמדו של היו"ר אבו מאזן ,  להקצנה ולאלימות ,  ואף לקריסת הרשות הפלסטינית .  עם זאת ,  ראש הממשלה בנימין נתניהו וגורמים אחרים בקואליציה הצהירו לא אחת כי יש להפסיק את התשלומים שמעבירה הרשות הפלסטינית למחבלים ולבני משפחותיהם .
 ח"כ שטרן הסביר כי  " חייבים לעשות סוף לעובדה שמחבלים ובני משפחותיהם מקבלים תשלום עבור רצח של ישראלים ".  ב"יש עתיד "  שוקלים להעלות את הצעת החוק להצבעה במליאת הכנסת בקריאה טרומית ,  חרף ההחלטה לדחות את הדיון עליה בוועדת שרים ,  בניסיון להביך את ראש הממשלה .  
לקריאה נוספת:ערב פגישת טראמפ ואבו מאזן :  נתניהו דרש להפסיק את התשלומים למחבלים"טראמפ ידרוש מאבו מאזן להפסיק לממן משפחות מחבלים"בניסיון להתניע את המו"מ :  מאמץ ישראלי-אמריקני לבטל משכורות למחבלים 
יו"ר הקואליציה דוד ביטן אמר לוואלה !  NEWS כי  " ראש הממשלה מוביל מהלך מדיני בנושא הזה עכשיו מול הממשל האמריקני ,  ואנחנו בדרך להצלחה .  טראמפ כבר דיבר על זה עם אבו מאזן ,  זה נושא מדיני ,  ולא על כל דבר צריך הצעת חוק .
" אנחנו תומכים בחוק באופן עקרוני .  יש בעיות משפטיות שהוא מייצר ושצריך ללבן עם היועץ המשפטי לממשלה ,  ואנחנו פועלים איתן .  לכן ביקשנו דחייה של שבוע עד שבועיים בהצבעה על החוק ". 
הצעת החוק קובעת כי יש לנכות מכל סכום המועבר לרשות את שיעור התמיכה בטרור במהלך השנה החולפת .  השיעור המוצע ייקבע בדוח שיפרסם שר הביטחון על בסיס נתונים המתפרסמים ברשות הפלסטינית בסיומה של כל שנת כספים .
 חלק מתקציב הרשות הפלסטינית ,  שרובו הגדול ממומן על ידי סיוע אמריקני ואירופי ,  מופנה למשכורות ולמימון הטבות למחבלים הכלואים בישראל ,  ולקצבאות למשפחות שיקיריהן נהרגו או נפצעו בהקשר לסכסוך ,  רבים מהם מחבלים .  היקף תשלומים אלה עומד על למעלה ממיליארד שקלים חדשים לשנה .  על פי החוק הפלסטיני ,  ככל שהעונש שהושת על המחבל הפלסטיני חמור יותר  ככה שנגרמה פגיעה גדולה יותר במטרות ישראליות - כך גדלה המשכורת לה הוא זוכה .  
ישראל טוענת זה שנים ארוכות בפני הקהילה הבינלאומית כי מדיניות תשלומי הרשות הפלסטינית למחבלים אסירים ובני משפחותיהם ,  המעוגנת בחקיקה רשמית ,  היא  " מכשול למשא ומתן ומערכת תמריצים רשמית לרצח ישראלים ". 
בשבועות האחרונים עמדה הסוגיה במוקד הניסיון של הממשל האמריקני לחדש את המשא ומתן בין ישראל והפלסטינים ,  כשראש הממשלה שב ומדגיש בהצהרותיו כי הפסקת תשלום המשכורות הינה  " מבחן ראשון לשלום ".  הנשיא דונלד טראמפ עצמו העלה את הנושא בפגישתו עם אבו מאזן בבית לחם בחודש שעבר ,  ולפי דיווחים שונים הוא זעם על אבו מאזן שלא הציג בפניו פתרון לדרישה להפסיק את המדיניות הזו .  
בחודש שעבר אמר נתניהו : " הם משלמים על בסיס שנתי ,  לעתים מאות מיליוני דולרים ,  לטרוריסטים שרצחו ישראלים ,  שרצחו אמריקנים .  בעשור זה יכול לחצות את הרף של מיליארד דולר .  ואני לא מדבר על חמאס ,  אני מדבר על הרשות הפלסטינית בראשות אבו מאזן .  המבחן הראשון לשלום זה לומר להם :  'אתם רוצים שלום ?  תוכיחו את זה .  תתעמתו עם הטרור .  תפסיקו לתגמל טרוריסטים' ".  
החוק של שטרן הוא גרסה ישראלית לחוק  " טיילור פורס "  המקודם בימים אלה בסנאט ,  על שמו של האזרח האמריקני שנהרג בפיגוע ביפו בשנה שעברה .  החקיקה ,  שמובילה קבוצת סנאטורים רפובליקנים בראשות לינדזי גראהם ,  מתנה את הסיוע הכלכלי שארצות הברית מעבירה מדי שנה לרשות הפלסטינית בנקיטת צעדים לסיום האלימות ,  גינוי פומבי של הטרור והפסקת תשלום המשכורות למחבלים ולבני משפחותיהם .  
החוק מעורר חשש במפלגה הדמוקרטית ,  ואף בכיר ממפלגת המיעוט בקונגרס עדיין לא הביע את תמיכתו .  גם באיפא"ק ,  הלובי היהודי-אמריקני ,  טרם אימצו את החקיקה ומבקשים לרכך אותה ,  ואחת הסיבות האפשריות לכך היא המתנה ל"אור ירוק "  מממשלת ישראל .  ח"כ שטרן נפגש בשבוע שעבר בוושינגטון עם מקדם החוק התאום ,  הסנאטור גראהם ,  ודן עמו בנושא .
  ( עדכון ראשון :  23:18 )  

הממשלה תדחה בשבוע החלטה על  " הפסקת תשלומי משכורות למחבלים "
 ועדת השרים לחקיקה צפויה לעכב את ההצבעה על הצעת החוק שתקזז מכספי הרשות תשלומים למחבלים ולבני משפחותיהם .  יו"ר הקואליציה ביטן : " תומכים עקרונית ,  אבל יש בעיות משפטיות שצריך ללבן ".   " ב"יש עתיד "  שוקלים להעלות את ההצעה להצבעה במליאה ,  בניסיון להביך את ראש הממשלה

