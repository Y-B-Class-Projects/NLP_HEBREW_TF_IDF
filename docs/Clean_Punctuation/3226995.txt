שקט שברירי ברצועת עזה :  צה"ל וחמאס נערכים לעימותים בשבת
אם לא היה ברור שהמצב בנגב המערבי שברירי ,  השיגור מעזה זמן קצר אחרי החזרה לשגרה מזכיר שחמאס קורא היטב את המפה הישראלית .  עם העצרת ההמונית של ארגון הטרור המתוכננת לסוף השבוע ,  הימים שנותרו עד הבחירות עשויים לחלוף כשהם לא כוללים רק גשם - אלא גם  " טפטופי "  רקטות
ראש הממשלה בנימין נתניהו היה מאוד רוצה להרגיע את אווירת המלחמה בזירה הדרומית .  עם זאת ,  הוא נמצא במלכוד בין הרצון להלום בעוצמה אמיתית בחמאס ,  תוך לקיחת סיכון להידרדרות עד כדי מערכה ,  לבין הרצון לכפות הפסקת אש מבלי לשלם מחיר ישיר .  
כרגע תלוי נתניהו בידי מזג האוויר ,  הנהגת חמאס והציבור הפלסטיני ברצועת עזה .  התקיפות בלילה בין שני לשלישי לא הועילו לו באמת :  הוא נאלץ לקצר את שהותו בארצות הברית ולאחר שחזר תגבר את אוגדת עזה .  
עוד בוואלה !  NEWS:המתיחות בדרום :  צה"ל מרחיב את היקף הכוחות לקראת תרחיש של כניסה קרקעיתלמרות הסבירות הנמוכה :  בצה"ל נערכים לתמרון קרקעי נגד חמאס"צרחה - והמון דם ":  אביו של הילד שנפגע מירי בבית אל משחזר 
ביום שבת ,  הנהגת חמאס תקיים עצרת בגבול עזה שבה אמורים להשתתף למעלה ממאה אלף מפגינים כדי לציין את יום האדמה ואת יום השנה לתחילת  " צעדות השיבה ".  מזג אוויר גשום במיוחד וסופות יפגעו בהיקף המשתתפים בעצרת .  בהתאם לכך ,  רמת החיכוך על הגדר תפחת משמעותית ,  אך לא במידה שההתכנסות ההמונית לא עלולה להפוך לכדור שלג .  
התרחיש הקיצוני שאליו נערכים בצה"ל כולל אלפי פלסטינים מוסתים ומשולהבים רצים אל הגדר בכמה מוקדים ,  פורצים אותה ומנסים לחדור למוצבים וליישובים .  במצב כזה ,  ייאלץ צה"ל להפעיל הרבה כוח ,  והתוצאה הישירה יכולה להיות עשרות הרוגים .  נתון שכזה יחייב את חמאס ,  לפי המדיניות שלו ,  להגיב בשיגורי רקטות .  מכאן הכול פתוח ,  והימים האחרונים שנותרו למערכת הבחירות יכולים לחלוף כשהם לא כוללים רק גשם ,  אלא גם טפטופי רקטות עד רגע ההצבעות בקלפי .  
מסיבות אלה החליט ראש הממשלה להקפיץ אל אוגדת עזה מפקדת אוגדה ,  שלוש חטיבות סדירות ואגד ארטילרי כדי להיות דרוך להידרדרות המצב הביטחוני בגבול ,  במיוחד לקראת תרחישי הקיצון ביום שבת .  הדבר הנכון לעשות הוא לקחת סיכונים מיותרים ,  לחזק את קו ההגנה ולהכין את הכוחות לאפשרות ,  גם אם סבירותה נמוכה ,  שיהיה עליהם לתמרן לתוך השטח הפלסטיני כדי להדוף התקפות .
 חמאס ,  שקורא היטב את המפה הישראלית ,  החליט לסחוט את הלימון עד הסוף .  כדי לארגן שקט בימים הקרובים ,  הוא מפעיל לחץ רב מאוד עם שיגור הרקטה לשרון ופגיעה בבית אזרחים .  אם לא היה ברור שהכול שברירי בנגב המערבי ,  זמן קצר בלבד לאחר הודעת פיקוד העורף על חזרה לשגרה ,  והסרת ההנחיות המיוחדות ליישובים באזור ,  הופעלה מערכת צבע אדום עם שיגור רקטה לאחר מדינת ישראל .  גם הלילה שוגרו רקטות לעבר אשקלון ,  על חלקן הגיב צה"ל בתקיפות ועל חלק לא ,  במטרה למנוע הדרדרות נוספת של המצב הקיים .  
ההחלטות החד-צדדיות של ראשי היישובים לפתוח או לסגור מוסדות החינוך ,  והבעת האמון בהערכות המצב וההמלצות של פיקוד דרום ופיקוד העורף ,  הם עניין רציני לטור אחר .  עם זאת ,  אסור להתעלם מנושא כל כך קריטי במצב חירום ,  שיש בו כדי להבהיר עד כמה תחושת הביטחון נמצאת בירידה .  
בשלב זה ,  מטרת חמאס היא למקסם את הלחץ על ישראל כדי להביא להישגים עבור הרחוב הפלסטיני ,  שהחל לאיים על משילותו באמצעות הפגנות בתוך הערים הפלסטיניות על רקע המצב הכלכלי הקשה .  
קציני המודיעין המצרי ייכנסו שוב לרצועת עזה ויקיימו שיחות הרגעה .  ישראל יכולה להבטיח הטבות מאחורי הקלעים ,  מאחר שבשבועיים שנותרו עד להצבעה בקלפי לא מחזירים את ההרתעה .  
המבחן האמיתי יהיה ביום שבת .  אם רוב ההפגנות יעברו בשקט יחסי ,  ללא הרוגים ,  הדריכות בצה"ל תעבור ליום הבחירות כשהחשש יהיה מהשפעה ישירה של חמאס באמצעות טרור על הבוחר הישראלי בעת ההצבעה בקלפיות .  אפשר לשער שיש לפחות חבר קבינט מדיני-ביטחוני אחד שמתחרט על כך שלא הקשיב לשר הביטחון המתפטר ,  והחריף את התגובות נגד חמאס כדי לחזק את ההרתעה ,  גם אם באופן זמני .  

שקט שברירי ברצועת עזה :  צה"ל וחמאס נערכים לעימותים בשבת
אם לא היה ברור שהמצב בנגב המערבי שברירי ,  השיגור מעזה זמן קצר אחרי החזרה לשגרה מזכיר שחמאס קורא היטב את המפה הישראלית .  עם העצרת ההמונית של ארגון הטרור המתוכננת לסוף השבוע ,  הימים שנותרו עד הבחירות עשויים לחלוף כשהם לא כוללים רק גשם - אלא גם  " טפטופי "  רקטות

