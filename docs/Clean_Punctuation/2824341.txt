דגן על נסיעת נתניהו לארה"ב : " מסכנת את ביטחון ישראל "
 באירוע לציון שנה לפטירתו של אריאל שרון אמר ראש המוסד לשעבר כי  " נתניהו מביא למציאות שיהיו לה מחירים בלתי נסבלים עבור ישראל ".  לצד הביקורת ,  דגן אמר כי  " אין לנו מה להתנצל "  על פעולות צה"ל בגבול הצפון
ראש המוסד לשעבר ,  מאיר דגן ,  מצטרף לביקורת נגד ראש הממשלה נתניהו על נסיעתו המתוכננת לארה"ב שתתקיים שבועיים בלבד לפני הבחירות . " אין לזה שום קשר לגרעין האיראני ",  אמר היום  ( רביעי )  דגן והוסיף כי נתניהו מסכן את ביטחון ישראל בכך שהוא מדרדר את היחסים עם ארה"ב .
 באירוע בתל אביב לציון שנה לפטירתו של ראש הממשלה לשעבר אריאל שרון ,  אמר דגן כי  " גם לשרון ולנשיא בוש היו מחלוקות ,  אבל הם ידעו לנהל אותן בחוכמה .  הנכס הביטחוני הכי חשוב של ישראל זה מערכת היחסים המיוחדת עם ארה"ב .  נתניהו מביא למציאות שיהיו לה מחירים בלתי נסבלים עבור ישראל ".  
עוד ידיעות בוואלה !  חדשותסרן יוחאי קלנגל וסמל דור חיים ניני הם ההרוגים בתקרית בגבולנתניהו : " מי שעומד מאחורי ההתקפה ישלם את מלוא המחיר"ספרד : " לחקור את מות חיילנו שנהרג בתקרית בלבנון "
 העיתונאית אילנה דיין ,  שראיינה את דגן במהלך האירוע ,  עימתה אותו עם טענתו של נתניהו על כך שהוא נוסע לוושינגטון כדי לשכנע את הקונגרס לתמוך בסנקציות על איראן ולהתנגד לוויתורים כלפיה .  דגן השיב כי  " האמריקנים מכירים את עמדתו של ראש הממשלה .  אני לא חושב שאם הוא יתן נאום זה ישנה את דעתו של מישהו ".   
" אני לא סומך על ההנהגה הנוכחית .  ראש הממשלה ונפתלי בנט מובילים אותנו למדינה דו-לאומית שהיא אסון וסכנה לציונות .  המדיניות שהם מובילים אותה ,  הולכת לכיוונים מאוד בעייתיים גם בתחום הפלסטיני וגם ביחסים עם ידידתנו הגדולה ,  ארה"ב ",  הוסיף דגן . 
" אחרי שנלחמתי ביום כיפור עבר לי הפחד לקיומה של מדינת ישראל .  שילמנו במיטב אנשינו ,  באלפים .  הייתי בטוח שאנחנו יכולים לעמוד בכל דבר .  אני מודה שכיום יש לי חששות מאוד כבדים ".  דגן אמר כי  " לא נכון לתקוף את נתניהו על אשתו או על אישיותו אלא על תפיסת עולמו ".  
בהתייחסו למתיחות בצפון ,  דגן דווקא גיבה את הפעולה המיוחסת לישראל של חיסול בכירים בחיזבאללה ולצידם גנרל איראני . " בואו לא ניתמם ,  אני יכול לספר על עשרות פעולות של המודיעין האיראני נגדנו .  למה אנחנו צריכים להתנצל על זה ?  אם הייתה החלטה לא להודות שזה אנחנו ,  צריך לשתוק ,  עשינו את זה בעבר הרבה פעמים ". 
לפניות לכתב אמיר תיבון :  amir.tibon@walla.co.il 

דגן על נסיעת נתניהו לארה"ב : " מסכנת את ביטחון ישראל "
 באירוע לציון שנה לפטירתו של אריאל שרון אמר ראש המוסד לשעבר כי  " נתניהו מביא למציאות שיהיו לה מחירים בלתי נסבלים עבור ישראל ".  לצד הביקורת ,  דגן אמר כי  " אין לנו מה להתנצל "  על פעולות צה"ל בגבול הצפון

