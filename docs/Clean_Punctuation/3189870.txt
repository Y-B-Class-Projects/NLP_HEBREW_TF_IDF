נתניהו חשף בנאומו באו"ם : " לאיראן יש מחסן גרעיני סודי "
 ראש הממשלה הציג בפני עצרת האו"ם מפות שמציגות מחסן סודי באיראן ושלושה אתרי טילים סודיים ליד ביירות .  הוא אמר כי  " ישראל יודעת מה אתם עושים והיכן אתם עושים את זה "  ואיים על טהראן : " לא ניתן לכם לפתח נשק גרעיני ,  נמשיך לפעול נגדכם בסוריה ,  לבנון ועיראק "
 -נתניהו הציג מפה של מחסן גרעיני סודי בטהראן-מסר לטהראן : " כל מה שאיראן מחפשת - ישראל תמצא "- במפה נוספת הציג שלושה אתרי טילים באזור ביירות-מחא כף לטראמפ והיילי : " עומדים מול השמצת ישראל "- על הפלסטינים : " מקווה לשלום ,  מחכה לעבוד על זה עם הנשיא טראמפ "  
ראש הממשלה בנימין נתניהו אמר הערב  ( חמישי )  בפני העצרת הכללית של האו"ם כי לאיראן יש מחסן גרעיני סודי בטהראן והציג מפה שמראה תמונת לוויין של האתר . " זה מעולם לא נחשף פומבית ",  הבהיר .  הוא גם חשף שלושה אתרי טילים סודיים סמוך לשדה התעופה בביירות בתיעוד שהגדיר כ"תמונה ששווה אלף טילים ".  
" למה שלאיראן יהיה מתקן אטומי סודי ?  "  תהה נתניהו . " התשובה פשוטה - בגלל שהוא נועד לפיתוח נשק גרעיני .  כשהזמן יהיה מתאים יהיה אפשר לפתח פצצה אטומית .  אבל זה לא יקרה - כי כל מה שאיראן מחפשת ,  ישראל תמצא ".  
" יש לי גם מסר לטהראן ",  המשיך . " ישראל יודעת מה אתם עושים והיכן אתם עושים את זה .  ישראל לעולם לא תתן למשטר שקורא להשמדתנו לפתח נשק גרעיני .  לא עכשיו .  לא בעוד עשור .  לעולם לא ". 
עוד בנושא עצרת האו"ם:טראמפ בנאום באו"ם :  איראן זורעת מוות ,  הרס וכאוס - נטיל עוד סנקציותמקרון באו"ם :  יוזמות חד-צדדיות הן לא פתרון לסכסוך הישראלי-פלסטינירוחאני עונה לטראמפ : " לא תאלץ אותנו לשוב למשא ומתן בכוח "  
עוד אמר נתניהו : " אנחנו נגן על עצמנו אל מול התוקפנות האיראנית ,  נמשיך לפעול נגדכם בסוריה ,  לבנון ועיראק ,  בכל מקום ובכל זמן שנצטרך כדי להגן על מדינתנו ועל עמנו ". 
במסר ששיגר לחיזבאללה אמר : " ישראל יודעת מה אתם עושים ואיפה אתם עושים ,  וישראל לא תתן לכם להתחמק ולעשות את זה ". 
זו השנה השמינית ברציפות שבה ראש ממשלה מדבר בפני העצרת .  נתניהו אמר כי בעבר הוא דיבר באו"ם כשישראל הייתה לבדה בין 200 האומות שהתנגדה להסכם הגרעין . " התנגדנו לו כי הוא איים על עתידנו ועל הישרדותנו ",  אמר נתניהו . " התנגדנו לו כי ההסכם סלל את דרכה של איראן לארסנל גרעיני ועל ידי הסרת הסנקציות זה תידלק את הקמפיין האיראני של תוקפנות במזרח התיכון .  התנגדנו להסכם כי ההסכם היה מבוסס על שקר בסיסי - שאיראן לא מחפשת לפתח נשק גרעיני ".  
ראש הממשלה התייחס לסנקציות שהטילה ארצות הברית : " בואו נראה מה יקרה לכלכלה האיראנית עכשיו שהנשיא טראמפ מכריח חברות להחליט עם מי הן עושות עסקים .  לפני שנה הכלכלה האירנית שיגשגה ,  עכשיו היא מדשדשת ".  הוא גם טען כי הוא  " מקבל המון תגובות מהאיראנים "  שלדבריו  " עומדים מול משטר אלים ואגרסיבי שגוזל את כספם ". 
נתניהו גם הודה לנשיא טראמפ ולשגרירת ארצות הברית באו"ם ניקי היילי על  " תמיכה הבלתי מתפשרת לישראל באו"ם "  ומחא להם כפיים במשך דקה ארוכה . " יום הממשל עומד נגד התחביב המועדף באו"ם - השמצת ישראל ",  אמר . " זו אותה אנטישמיות ישנה עם פרצוף חדש .  פעם זה היה העם היהודי שהוכפש היום זה מדינת היהודים שמוכפשת ".  
בהתייחסות לסוגיה הפלסטינית אמר : " אני מקווה שהיום יגיע בקרוב והשלום עם ירדן ומצרים יוכל להיות עם עוד שכנות ,  כולל הרשות הפלסטינית .  אני מחכה לעבוד עם הנשיא טראמפ כדי לעבוד על זה ".  הוא השיב לטענות יו"ר הרשות הפלסטינית אבו מאזן על חוק הלאום ותהה : " מציגים את ישראל כמדינת אפרטהייד כי אנחנו מכירים את עצמנו מדינת היהודים ?  ".  
עוד אמר כי אבו מאזן  " הכחיש את השואה ",  והזכיר כי  " אצל הפלסטינים יש עונש מוות למי שמוכר אדמות ליהודים ,  עבאס משלם כסף לרוצחים ,  ואנחנו הגזענים ?  ".  כשבקהל נוכחים הוריו של סגן גולדין ציין נתניהו כי  " אורון שאול והדר גולדין בידי חמאס וגם שני האזרחים ". 
בנוסף למשפחת גולדין ,  מהקהל צופים גם רעייתו שרה ,  והשרים מירי רגב ואיוב קרא שהתלוו לפמלייתו לניו יורק .  כמו כן ,  הגיעו לנאום מקורבים של נתניהו מהקהילה היהודית בניו יורק .
 המיליארדר היהודי האמריקאי שלדון אדלסון ,  שהיה בעבר אורח קבוע בנאומי נתניהו באו"ם ,  לא הגיע לעצרת ,  זו השנה השנייה ברציפות ,  ברקע ההתרחקות בין הזוג אדלסון ובני הזוג נתניהו אחרי חשיפת פרשת תיק 2000 .  
נאומו של נתניהו תוזמן כשעה לאחר נאומו של יו"ר הרשות הפלסטינית אבו מאזן בפני מליאת העצרת ,  שבו טען כי  " ירושלים אינה למכירה וזכויות הפלסטינים אינן ניתנות למיקוח ".  אבו מאזן התייחס בנאומו גם לחוק הלאום ואמר כי זהו  " חוק גזעני שחצה את כל הקווים "  ש"מזכיר את מדינת האפרטהייד בדרום אפריקה .  הוא קרא גם לאו"ם גם  " לשאול את ישראל מהן גבולותיה ".  

נתניהו חשף בנאומו באו"ם : " לאיראן יש מחסן גרעיני סודי "
 ראש הממשלה הציג בפני עצרת האו"ם מפות שמציגות מחסן סודי באיראן ושלושה אתרי טילים סודיים ליד ביירות .  הוא אמר כי  " ישראל יודעת מה אתם עושים והיכן אתם עושים את זה "  ואיים על טהראן : " לא ניתן לכם לפתח נשק גרעיני ,  נמשיך לפעול נגדכם בסוריה ,  לבנון ועיראק "
 
