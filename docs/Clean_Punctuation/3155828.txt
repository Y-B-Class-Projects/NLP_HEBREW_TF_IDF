נתניהו יודע מה הוא עושה :  צעירים מאמינים לפוסטים של פוליטיקאים יותר מלתקשורת
סקר מיוחד שבוצע לקראת פסטיבל שובר מסך חושף נתונים מעניינים על צריכת התוכן החדשותי ברשת ,  שצריכים להטריד כל עיתונאי .  וגם ,  ולמרות הפעילות התוססת של הברנז'ה בטוויטר ,  את החדשות הישראלים צורכים דווקא בפייסבוק
סקר מיוחד שבוצע לקראת פסטיבל שובר מסך  ( יום שלישי ה-08/05 )  באקדמית עמק יזרעאל חושף כי צעירים  ( 18-30 )  חושף נתון שיכול להסביר במשהו את התנהלות נתניהו - שלעיתים גובלת בהפצת שקרים - ברשתות החברתיות :  הצעירים מאמינים יותר לפוסטים של פוליטיקאים מאשר לדיווח של אמצעי התקשורת אודותיהם .  
את הסקר ערך ד"ר ירון אריאל מהחוג לתקשורת במכללה האקדמית עמק יזרעאל באמצעות חברת הסקרים 'מדגם' .  הסקר הועבר בתחילת מאי 2018 בקרב 514 משיבים ישראלים המייצגים את האוכלוסייה הישראלית הבוגרת  ( גילאי 18+ )  .  ממצאים נוספים מהסקר יוצגו השבוע בפסטיבל שובר מסך .
 ממצא מעניין ראשון נוגע לפופולריות הרשתות בישראל :  בניגוד לרוב מדינות המערב ולמרות הפעילות התוססת של עיתונאים ישראלים בטוויטר ,  הרשת החברתית המקוונת בה מתעדכנים הישראלים בחדשות היא דווקא פייסבוק ולא טוויטר .  60%% מהמשיבים מדווחים כי הם מתעדכנים בחדשות באמצעות פייסבוק מספר פעמים ביום ו-16% מספר פעמים ביום אילו רק 11% מדווחים על התעדכנות יומית בחדשות באמצעות טוויטר .  

וחזרה לפוליטיקה :  לפי הסקר ,  למעלה משליש מהמשיבים  ( 36% )  עוקבים אחרי פוליטיקאי אחד לפחות ברשתות החברתיות המקוונות ורק חלק קטן  ( 6% )  נכנסים באופן יזום מדי יום לחשבון הפוליטיקאי ברשתות החברתיות .  הרוב המכריע נחשף להודעות  ( פוסטים/ציוצים )  שמעלה הפוליטיקאי ומגיעות לחשבון שלהם לאחר שהחלו לעקוב אחריו .  כרבע מהמשיבים קוראים פוסטים של פוליטיקאים ברמה יומית ,  13% מהמשיבים אף מעבירים ומשתפים פוסטים כאלו מדי שבוע .  
30% מהמשיבים מסכימים כי פוסטים של פוליטיקאים אמינים יותר בעיניהם ממה שמפורסם באמצעי התקשורת ובדומה לכך כשליש מעדיפים לקבל באופן ישיר את הפוסטים של הפוליטיקאים ללא כל תיווך של אמצעי התקשורת .  לעומתם ,  כשליש מהמשיבים סבורים כי הדיווח התקשורתי אודות פוליטיקאים אמין יותר מאשר מה שהם כותבים בעצמם ברשתות החברתיות .  מי הן הקבוצות הללו שמאמינות ושאינן מאמינות לפוליטיקאים ו/או לתקשורת ?  נמצא כי ככל שאדם מבוגר יותר כך נטייתו לקבל את הדיווח התקשורתי כאמין יותר עולה ואילו ככל שאדם צעיר יותר כך עולה נטייתו לקבל את הפרסום של הפוליטיקאי ללא תיווך אמצעי התקשורת .
 ד"ר אריאל : " העדפה של צריכת מידע באופן ישיר מחשבון הרשת החברתית של הפוליטיקאי על פני התיווך של אמצעי התקשורת חייבת לעורר בכל אחד מאתנו חשש .  אחרי שהסתיימה ההתלהבות מהקשר הישיר וכביכול האינטימי עם הפוליטיקאי ,  נותרנו בפרסומים חד צדדיים בעלי אינטרס ברור שאינם זוכים להקשר נכון ואינם מאותגרים בשאלות קשות ,  כולנו מפסידים מכך ".  

נתניהו יודע מה הוא עושה :  צעירים מאמינים לפוסטים של פוליטיקאים יותר מלתקשורת
סקר מיוחד שבוצע לקראת פסטיבל שובר מסך חושף נתונים מעניינים על צריכת התוכן החדשותי ברשת ,  שצריכים להטריד כל עיתונאי .  וגם ,  ולמרות הפעילות התוססת של הברנז'ה בטוויטר ,  את החדשות הישראלים צורכים דווקא בפייסבוק

