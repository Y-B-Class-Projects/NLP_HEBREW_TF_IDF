בעקבות הסכם הפיוס :  בוטלה פגישת המו"מ עם הרשות
לשכת ראש הממשלה הודיעה על ביטול הפגישה הערב לאור ההסכם בין פתח וחמאס .  נתניהו תקף את אבו מאזן : " מי שבוחר בחמאס לא רוצה שלום ".  בנט : " הרשות - גוף הטרור הגדול בעולם "
" מי שבוחר בחמאס לא רוצה שלום "  - כך אמר הערב  ( רביעי )  ראש הממשלה בנימין נתניהו בתגובה להסכם הפיוס הפנים-פלסטיני שנחתם מוקדם יותר בין חמאס ופתח .  במקביל ,  מלשכת ראש הממשלה נמסר כי פגישת המו"מ שתוכננה להערב בין נציגי ישראל והרשות בוטלה לאור הפיוס .
" אמרתי הבוקר כי אבו מאזן צריך לבחור בין שלום עם ישראל לבין הסכם עם חמאס ,  ארגון טרור רצחני הקורא להשמדת מדינת ישראל ומוגדר הן בארה"ב והן באיחוד האירופי כארגון טרור ",  אמר נתניהו , " הערב ,  בזמן שעדיין מתנהלות שיחות להארכת המו"מ ,  אבו מאזן בחר בחמאס ולא בשלום ". 
חבריו של נתניהו לקואליציה האשימו אף הם את הרשות בשילוב ידיים עם ארגוני הטרור ,  אולם בשמאל דווקא אמרו כי ההסכם ,  אם ייושם ,  הוא חיוני ומהווה הזדמנות לישראל .  ההסכם הפלסטיני משמעו הקמת ממשלת אחדות שתשלוט הן על הגדה והן על רצועת עזה בתוך חמישה שבועות .
 תהליך השלום - כותרות נוספות"יש התקדמות בשיחות ,  אלה ימים מכריעים"הבית היהודי : " צריך לגרש את הרוצחים"אבו מאזן : " נדבר עם ישראל גם לאחר המשא ומתן " 
" חתימת הסכם המיזוג של הפתח ,  הג'יהאד האיסלאמי וחמאס מכניסה את המזרח התיכון לעידן מדיני חדש .  הרשות הפלסטינית הפכה לגוף הטרור הגדול בעולם ,  20 דקות מתל אביב ",  אמר יו"ר הבית היהודי נפתלי בנט .  הוא טען כי המסקנה מהמהלך היא שעל ההנהגה בירושלים לחדול מהמו"מ עם הפלסטינים . " כמו שהאמריקנים לא מדברים חמאס ,  הג'יהאד האיסלאמי ואל-קאעדה ,  גם ישראל צריכה להיות ברורה :  עם רוצחים לא מדברים ".  חברתו לסיעה ,  ח"כ איילת שקד ,  הוסיפה : " מהיום אבו מאזן הוא הכתובת לכל קסאם ". 
סגן שר החוץ זאב אלקין אמר שחתימת ההסכם והקמת ממשלת אחדות בין אבו מאזן לחמאס  " חושפת פעם נוספת את אחדות המטרות האמתית בין מחבלי חמאס למנהיגי הפתח שבראשן השמדת המדינה היהודית ".  לדבריו , " לא צריך להיות מופתע מכך שמי שמסרב אפילו לדון על הכרה במדינה יהודית בגבולות כלשהן ומשלם משכורות עתק למחבלים פלסטינים שרצחו ישראלים ויושבים בכלא הישראלי ,  מצא בסוף את מקומו הטבעי בחיבוק החם של רוצחי החמאס ". 
גם האחראית על המשא ומתן מטעם ישראל ,  שרת המשפטים ציפי לבני ,  נשמעה מיואשת מההתפתחות וקראה לבחון את ההשלכות של ההסכם . " מדובר בהתפתחות בעייתית מאוד שפוגעת במאמצי השלום שמתקיימים באינטנסיביות ובסיכוי שנוצר רק לאחרונה ",  מסרה לבני בהתייחס להסכם הפלסטיני , " חמאס מסרב לקבל במשך שנים את תנאי הקוורטט הכוללים הכרה בישראל ,  הפסקת האלימות והכרה בהסכמים שנחתמו בין ישראל לפלסטינים .  נוכח המצב החדש ,  ישראל צריכה לבחון את המשמעויות ולשקול בהתאם את צעדיה ".  
מנגד ,  כאמור ,  במפלגת העבודה ובמרצ היו זהירים יותר ,  ונטו להאשים את נתניהו במצב .  ראש האופוזיציה ויו"ר מפלגת העבודה ח"כ יצחק הרצוג טען כי ההסכם - שלא ברור אם יחזיק מעמד - הוא תוצאה של היעדר יוזמה מדינית של ראש הממשלה . " נטל ההוכחה לגבי משמעותו הוא על אבו מאזן ומבחנו יהיה האם יש 'נשק' אחד לרשות ,  דבר שלא התממש בעבר .  יתרונו האפשרי הוא בכך שיכניס בעתיד את עזה למשוואה של הסכם עם הפלסטינים ". 
ח"כ עמר בר לב  ( העבודה )  ציין כי מדובר ב"התפתחות מעניינת "  שיכולות להיות לה השלכות חיוביות בטווח הרחוק . " בעוד שבכל דיון על סוגיית ההסכם עם הפלסטינים עולה הטענה נגד אבו מאזן - שהוא אינו מייצג את כל העם הפלסטיני ,  כעת ,  אם אכן יתממש ההסכם ,  לא יהיה עוררין על סמכותו .  אם יימשך המו"מ והמצב בשטח ישתפר ,  יהיה לנו סיכוי טוב יותר להגיע להסכם אמין ,  יציב וישים ",  אמר בר לב .  לצד זאת ,  מודע לסיכון שבמיזוג ,  הבהיר הח"כ מהעבודה כי אם תוצאות ההסכם בשטח יהיו רעות לישראל , " נדע לפעול בהתאם ללא אשליות ". 
יו"ר מרצ ,  זהבה גלאון ,  תקפה את ראש הממשלה בנימין נתניהו ,  שלטענתה היה זה שעיכב את המו"מ והוביל את יו"ר הרשות בלית ברירה לשאת ולתת דווקא עם חמאס . " נתניהו דחף את אבו מאזן לחמאס ועכשיו מבקש ממנו לבחור בין ישראל לחמאס .  זו בקשה המנוגדת לאינטרס הישראלי .  כל פיוס בין הגדה לעזה הוא חיוני ,  כל עוד ההסכם בין אבו מאזן לישראל מחייב גם את חמאס  ובראש ובראשונה :  הפסקת האלימות ". 
בזמן מעמד הצגת הסכם הפיוס ,  תקף חיל האוויר בצפון רצועת עזה - כשהיעד הוא לכאורה המחבל שהיה אחראי על שיגור הרקטות לעבר ישראל שלשום ,  בחג השני של פסח .  לפי הפלסטינים בתקיפה נפצעו שבעה בני אדם ,  בהם ילדים .  דובר צה"ל אישר כי ניסיון הסיכול נכשל .  בהמשך ,  שיגרו ארגוני הטרור כמה רקטות לעבר ישראל ,  שלא גרמו לנזק או לנפגעים . 
" תקיפת חיל האוויר בעזה בעת חתימת הסכם האיחוד של פתח והחמאס היא טעות חמורה ,  בזמן ובמקום ",  אמר ח"כ נחמן שי  ( העבודה )  טרם ירי הרקטות . " מעשה כזה יתקבל כניסיון לחבל בכח בפיוס ,  ומעמיד את ישראל שוב כמי שמכשילה כל סיכוי להסדר ומשחקת לידיהם אבו מאזן והניה ". 
לפניות לכתב עמרי נחמיאס - omri_n@walla.net.ilלפניות לכתב אמיר תיבון - amir.tibon@walla.co.il 

בעקבות הסכם הפיוס :  בוטלה פגישת המו"מ עם הרשות
לשכת ראש הממשלה הודיעה על ביטול הפגישה הערב לאור ההסכם בין פתח וחמאס .  נתניהו תקף את אבו מאזן : " מי שבוחר בחמאס לא רוצה שלום ".  בנט : " הרשות - גוף הטרור הגדול בעולם "
 
