בכירים בגרמניה :  היחסים עם ישראל בשפל - וטראמפ עלול לדרדרם עוד
גורמים בברלין מעידים כי היחסים הפוליטיים בין שתי המדינות הידרדרו לרמה הנמוכה ביותר זה שנים .  כעת ,  עולה בברלין החשש מנשיא ארה"ב . " נתניהו לא מקשיב לנו ,  והמצב רק הולך ונהיה גרוע עם טראמפ "
  ( גורם ישראלי : " היחסים בין ישראל לגרמניה הדוקים מתמיד ",  אפריל 2016 )  
ב-2008 ,  כשישראל חגגה 60 שנות עצמאות ,  הקנצלרית אנגלה מרקל נשא נאום בכנסת שבו תיארה את היחסים בין ישראל לגרמניה  " מצוינים ".   " כן ,  היחסים בינינו מיוחדים ,  ייחודיים ,  שהאחריות על העבר נחרטו בהם .  יש בינינו ערכים הדדיים ,  המחויבים להזדהות ולאמון ",  אמרה הקנצלרית לקול מחיאות הכפיים של חברי הכנסת ,  שרבים מהם אף כמו מכיסאם .  
תשע שנים לאחר מכן ,  נראה לא סביר כי מרקל תציג את היחסים באור כזה .  בכירים בגרמניה מעידים כי היחסים הפוליטיים בין גרמניה לישראל הידרדרו לאחרונה לרמה הנמוכה ביותר זה שנים .  כעת ,  עולה בברלין החשש כי הקשרים עשויים להידרדר עוד יותר בגלל מי שמשמש נשיא ארצות הברית ,  דונלד טראמפ .  הוא הביע אמביוולנטיות לגבי הקמת מדינה פלסטינית  מטרה מוצהרת במדיניות החוץ של גרמניה במזרח התיכון  והוא מתח ביקורת רפה ביותר על הבנייה הישראלית בהתנחלויות .  
גם בישראל מעידים בכירים כי היחסים נמצאים בשפל אך לדבריהם ,  הקשרים בין שתי המדינות עדיין חזקים .  הפער בין גרמניה לישראל בא לידי ביטוי בחודש שעבר כשמרקל ביטלה ועידה משותפת עם ראש הממשלה בנימין נתניהו שהייתה אמורה להיערך בירושלים בחודש מאי .  
לקריאה נוספת:גרמניה מגנה בחריפות את חוק ההסדרה :  מערער את האמון בממשלת ישראלמשרד החוץ הגרמני : " נתניהו מנצל אותנו ,  לשקול את היחסים עם ישראל"גרמניה ביטלה מפגש פסגה עם ישראל בשל מדיניותה בהתנחלויות 
ההסבר הרשמי לביטול היה שבברלין עסוקים מדי עם נשיאות ה-G20 .  אך גורמים בגרמניה אמרו כי הסיבה העיקרית הייתה תכניותיו של נתניהו ,  שנחשפו באותן שבועות שטראמפ נכנס לבית הלבן ,  להגברת הבנייה בהתנחלויות בגדה המערבית ובמזרח ירושלים ,  וכן להסדיר את מעמדם של אלפי בתים שנבנו על קרקע פלסטינית פרטית ,  כחלק מחוק ההסדרה . " נתניהו לא מקשיב לנו ,  והמצב רק הולך ונהיה גרוע עם טראמפ ",  אמר בכיר גרמני ,  שהכיר בעובדה כי היחסים עם ממשלת הימין בישראל  " צומצמו לחלוטין ".  
בישראל ,  תיאר בכיר את ביטול הוועידה כסימן של  " אי שביעות רצון עמוקה "  מנתניהו ,  אך טען כי הבעיה הגדולה של ברלין היא עם טראמפ . " גרמניה כועסת מאוד על טראמפ ,  אבל היא לא יכולה לבטא את זה או לומר זאת ישירות משום שהוא מאוד חזק ",  אמר הבכיר הישראלי .  
קרסטין מולר ,  המנהלת מתל אביב את קרן היינריך בול ,  ארגון אסטרטגי גרמני הנוטה לשמאל ,  מסרה כי ההתפתחויות האחרונות עלולות לאלץ את ברלין לבחון את מערכת היחסים שלה עם ישראל ,  מדינה שאליה היא חשה מחויבות וקשר עמוקים בגלל השואה . " תחושת האחריות עדיין שם ,  אבל אני לא יודעת כמה זמן זה עוד יחזיק ",  אמרה מולר . " מערכת היחסים המיוחדת בין גרמניה לישראל לא חקוקה בסלע .  למעשה ,  נראה כי היא עכשיו בסכנה ".  
בריאיון לרויטרס ,  ציין יעקב הדס-הנדלסמן ,  שגריר ישראל בגרמניה ,  את הקשרים החזקים בין החברות האזרחיות בגרמניה ובישראל ,  את השיעור הגבוה של צעירים ישראלים שמטיילים בבירת גרמניה ,  ומשלחות המחוקקים והשרים לברלין ולירושלים .  כך למשל ,  שר המשפטים הגרמני הייקו מאס ביקר בישראל בחודש שעבר ,  נשיא הבונדסטאג נורברט לאמרט יבקר החודש ושר ההגנה החדש זיגמר גבריאל שוקל לערוך ביקור בישראל לפני אפריל .  
אך הדס-הנדלסמן מכיר בפער ההולך ונפער בין העמדה הישראלית-ידידותית שהוצגה לממשלות גרמניה במשך עשורים לבין אוכלוסייה גדלה של צעירים גרמנים ספקניים שלא חשים אחריות לגבי השואה .  מחקר של קרן ברטלסמן מ-2015 על היחסים הראה כי 7% מהגרמנים סבורים כי הגיע הזמן  " להותיר את העבר מאחור ".  כ-66% הביעו כעס שהגרמנים עדיין מואשמים בפשעיהם נגד היהודים .  בקרב צעירים בני 18-29 ,  79% חשו כך . " ככל שהזמן עובר ,  קשה לשמר את מערכת היחסים הייחודית הזאת ללא אי-הסכמות פוליטיות ",  אמר הדס-הנדלסמן .  
אף ששיתופי הפעולה הכלכליים בין שתי המדינות צמחו ,  דיפלומט גרמני מעיד כי נהיה קשה יותר  " למכור "  את מערכת היחסים הקרובה עם ישראל לציבור הגרמני . " מציאת האיזון הנכון עם ישראל הפכה להיות מאוד קשה .  אם אתה לא מותח ביקורת ,  צולבים אותך בתקשורת .  אם אתה כן מבקר ,  בעלת ברית גדולה תכעס עליך ",  אמר הדיפלומט .  בשנת בחירות בגרמניה ,  טען הדיפלומט ,  למרקל אין מה להרוויח מפגישה מביכה עם נתניהו .  
מתחים פוליטיים אינם תופעה חדשה .  ב-2011 גרמניה איימה להפסיק את משלוחי צוללות הדולפין בתגובה לתכניות בנייה בהתנחלויות .  שנה לאחר מכן ,  זיגמר גבריאל ,  אז ראש מפלגת הסוציאל-דמוקרטים שבאופוזיציה ,  עורר סערה כשטען כי ישראל היא מדינת אפרטהייד .  
מאז אותו נאום ב-2008 ,  מרקל ביקרה עוד פעמיים בכנסת .  הביקור האחרון שלה בישראל היה בתחילת 2014 .  אך בכירים ומומחים בגרמניה אומרים כי המחלוקת הפוליטית האחרונה נראית עמוקה יותר מאי פעם . " בעבר ידעה ישראל מה הגבולות של הממשלים האמריקניים .  כעת ,  עם טראמפ ,  המרכיבים הקיצוניים יותר בישראל חשים מחוזקים ",  אמרה מולר . " אנחנו נמצאים ברגע רגיש .  חשוב שנראה איך גרמניה תגיב למציאות החדשה .  היחסים עשויים להשתנות במהירות ".  

בכירים בגרמניה :  היחסים עם ישראל בשפל - וטראמפ עלול לדרדרם עוד
גורמים בברלין מעידים כי היחסים הפוליטיים בין שתי המדינות הידרדרו לרמה הנמוכה ביותר זה שנים .  כעת ,  עולה בברלין החשש מנשיא ארה"ב . " נתניהו לא מקשיב לנו ,  והמצב רק הולך ונהיה גרוע עם טראמפ "
 
