בשל היירוט :  מסוקו של ראש הממשלה נדרש לנחות
נתניהו היה בביקור בצפון הארץ ,  כשחדר המזל"ט מלבנון .  רק לאחר הפלתו המשיך נתניהו בטיסה . " אני רואה בחומרה רבה את הניסיון לפרוץ את גבולנו ",  אמר
מסוקו של ראש הממשלה בנימין נתניהו נאלץ לנחות אחר הצהריים  ( חמישי )  בעקבות חדירת המזל"ט שהתקרב לשטח ישראל מול חופי העיר חיפה .  נתניהו ערך ביקור בצפון הארץ ,  שבמהלכו זוהה לפתע כלי הטיס .  רק לאחר שהופל ,  הורשה מסוקו של נתניהו להמשיך בטיסה . " אני רואה בחומרה רבה את הניסיון הזה לפרוץ את גבולנו ",  אמר ראש הממשלה , " נמשיך לעשות כל שצריך כדי לשמור על ביטחון אזרחי ישראל ".  
עוד הסביר נתניהו בעקבות המתיחות בצפון : " ישראל עוקבת בעניין ובדאגה על המתרחש בסוריה ובלבנון .  סוריה מתבקעת ולבנון לא יציבה .  בשני המקומות נשקפים איומים בלתי מבוטלים כלפי מדינת ישראל ".  הוא הסביר עוד כי  " בסוריה ישנם שני איומים  הראשון הוא זליגת נשק מתקדם לידי ארגוני הטרור ,  והשני הוא ניסיון חדירה של מחבלים דרך גבולותינו וירי לעבר יישובים ". 
סגן שר הביטחון ,  דני דנון ,  אמר לוואלה !  חדשות כי  " האיראנים בודקים אותנו ,  אנחנו נגיב במקום שבו נמציא לנכון .  תהיה תגובה ישראלית .  אנו רואים את הזרועות של איראן בכל הגבולות .  בלבנון ,  בסוריה ,  בסיני ובעזה ". 
גם ראש עיריית חיפה יונה יהב התייחס לאירועים . " העיר חיפה ידועה כסמל הניצחון של ישראל במערכות האחרונות בצפון ,  שכן היא שוקקת וחיים בעוד מסביבנו יהום הסער ",  אמר .  הוא הוסיף כי  " זו לא פעם ראשונה שאנו שומעים על פעולות שכאלה אל מול חופי חיפה .  הפעולה המעולה של חיל הים רק מדגישה את הצורך הלאומי בהקמתו של מפרץ חדש בחיפה שיסדיר את מיגון המפעלים הפטרוכימיים ,  אכסון הדלקים בנמל דלק ,  פינוי חלקו המערבי של הנמל ופתיחתו לעיר אך בעיקר ,  הקמתו של הפולינום שיוכל להגביר את ההגנה על אסדות הקידוח .  העיר חיפה אינה שוכחת את אשר עברה ואנו מתכוננים לחירום בכל עת ,  הן במתקנים והן בתרגולות ".  
מתחקיר ראשוני של יירוט המל"ט עולה כי בסביבות השעה 1:00 זיהו מערכי הבקרה והגילוי של חיל האוויר מזל"ט שטס מאזור צידון דרומה לכיוון ישראל .  מטוסי קרב מסוג M-16 של חיל האוויר הוקפצו ולאחר שהגיע המזל"ט למרחק של כחמישה מיילים מחופי ישראל לתוך חיפה הורה מפקד חיל האוויר ,  אלוף אמיר אשל ,  ליירט את המזל"ט .  בצה"ל סירבו בינתיים להתייחס לשאלה אם הייתה התראה מוקדמת לחדירת המזל"ט .
 מפקד חיל האוויר לשעבר ,  אלוף  ( במיל' )  איתן בן אליהו ,  התייחס במשדר המיוחד של וואלה !  חדשות לאפשרות של תגובה ישראלית למעופו של כלי הטיס ליד חיפה . " הדברים האלה הם לא שחור ולבן ",  הסביר . " אם הנתיב היה רחוק מהחוף ,  אז למעשה עדיין לא הייתה פגיעה בטריטוריה .  חוץ מזה ,  אנחנו יודעים שהכלים האלה הם כלי סיור ".  לדבריו , " יש הרבה מאוד פרמטרים לתגובה  מצב מדיני ,  העומק והאגרסיביות של החדירה ועוד .  כמו כן ,  יש מכלול של הערכות ,  כולל מידע מודיעיני בדבר כוונותיו של הצד השני ".  
לקריאה נוספת:מטוסי קרב של חיל האוויר יירטו מזל"ט מול חיפהחדירות מזל"טים :  נקודת התורפה של חיל האוויר 

בשל היירוט :  מסוקו של ראש הממשלה נדרש לנחות
נתניהו היה בביקור בצפון הארץ ,  כשחדר המזל"ט מלבנון .  רק לאחר הפלתו המשיך נתניהו בטיסה . " אני רואה בחומרה רבה את הניסיון לפרוץ את גבולנו ",  אמר

