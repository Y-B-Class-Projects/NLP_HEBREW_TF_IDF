ההקפאה אינה  " טובה "  לאמריקאים
ישראל ניצבת בפני חלון הזדמנויות ,  אולי אחרון ,  להסדר עם הנהגה פלסטינית מתונה ופרגמטית ,  ולכן היא צריכה להימנע ממהלכים חד צדדיים שישפיעו על הסדר הקבע ,  ביניהם גם המשך הבנייה בהתנחלויות .  אורי סביר חושב שההקפאה ההיא אינטרס ישראלי מובהק
ישראל נמצאת בצומת דרכים אסטרטגית .  אנו ניצבים בפני חלון הזדמנויות ,  אולי אחרון ,  להגיע להסדר עם הנהגה פלסטינית מתונה ופרגמטית ,  תוך תיאום עם ממשל אמריקאי אוהד ישראל .  להסדר חשיבות יתרה כי הוא יחזק את מעמדנו באזור ומול בעיות אסטרטגיות חמורות יותר כגון האיום של אירן ובנות בריתה .  לכל מי שנהירה לו הסוגיה הישראלית  פלסטינית מתווה ההסדר ברור :  גבולות קבע על בסיס גבולות 67' בין מדינת ישראל לבין מדינה פלסטינית מפורזת ,  עם חילופי שטחים מוסכמים למען הקמת שלושה גושי התיישבות ,  אליהם יכונסו כל ההתנחלויות ;  סידורי ביטחון מלאים לישראל כולל מניעת טרור משטחי המדינה הפלסטינית ;  חלוקת ירושלים ,  דמוגרפית ודתית ,  לשתי בירות מוכרות על ידי הקהילה הבינלאומית והשארתה כעיר מאוחדת מוניציפלית ;  פיתרון סוגיית הפליטים במדינה הפלסטינית החדשה ,  על ידי פיצויים וללא זכות שיבה לישראל הריבונית ;  יחסים דיפלומטיים מלאים בין שתי המדינות ,  כמו גם יחסים קונסולריים מסחריים ;  שיתוף פעולה הדוק בנושאי תשתיות ,  כולל בעיקר מים ואנרגיה ;  ופעילות משותפת בין החברות האזרחיות ליצירה הדרגתית של תרבות של שלום .
 כדי להגיע למתווה שכזה ,  אף צד לא יוכל לקבוע מהלכים חד צדדים שישפיעו על הסדר הקבע .  וזה כולל את הצורך בהקפאת הבנייה בהתנחלויות והימנעות מצעדים חד צדדיים של הפלסטינים לעבר הכרזה של מדינה .  על כן ההקפאה אינה בגדר עשיית טובה לארצות הברית אלא אינטרס ישראלי מובהק .  זהו מבחן המנהיגות של אבו מאזן ונתניהו .  מבחינתנו עלינו להבין שהסטטוס קוו לא יישאר :  או שנתקדם לעבר הסדר בפרמטרים הנוכחיים ולהסדר אזורי שירתיע את הפונדמנטליסטים ,  או שנידרדר להסלמה צבאית בעלת אופי טרוריסטי  בליסטי או אף חלילה גרעיני .  
ההכרעה עכשיו בידנו .  לא ייווצרו תנאים טובים יותר ,  מאשר אלה הקיימים עכשיו .  זוהי אף שעת הכרעה בוויכוח הפנימי בישראל בין אלה שמקדשים את האדמה לבין אלה שמקדשים את החיים ועלינו לקבל את ההחלטה האסטרטגית והמוסרית הנכונה .  
 *  אורי סביר עמד בראש צוות המו"מ במסגרת שיחות השלום עם הפלסטינים מטעם ממשלת ישראל ,  וכיום הוא נשיא מרכז פרס לשלום .
 
ההקפאה אינה  " טובה "  לאמריקאים
ישראל ניצבת בפני חלון הזדמנויות ,  אולי אחרון ,  להסדר עם הנהגה פלסטינית מתונה ופרגמטית ,  ולכן היא צריכה להימנע ממהלכים חד צדדיים שישפיעו על הסדר הקבע ,  ביניהם גם המשך הבנייה בהתנחלויות .  אורי סביר חושב שההקפאה ההיא אינטרס ישראלי מובהק

