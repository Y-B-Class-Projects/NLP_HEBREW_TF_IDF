נתניהו בעקבות חשיפת וואלה !  :  מגבה את אדמונד לוי
ראש הממשלה התייחס להקלטה בה הודה השר שלום כי ראש הוועדה שהכשירה מאחזים נבחר בשל היותו איש ליכוד בעבר . " חברי הוועדה עשו עבודתם נאמנה בצורה חסרת פניות וללא דופי "
 ראש הממשלה ,  בנימין נתניהו ,  התייחס היום  ( שלישי )  להרכב הוועדה לבחינת הבנייה ביהודה ושומרון בראשות השופט בדימוס אדמונד לוי ,  לאחר חשיפת ההקלטה בוואלה !  חדשות ,  שבה נשמע המשנה לראש הממשלה ,  סילבן שלום ,  מודה כי לוי מונה לתפקיד בשל היותו איש ליכוד בעברו .
 בלעדי :  השר שלום מודה - השופט מונה כי הוא איש ליכוד
נתניהו הביע אמון במלא בחברי הוועדה וציין כי  " מדובר באנשים מקצועיים מהמעלה הראשונה שעשו עבודתם נאמנה בצורה חסרת פניות וללא דופי .  חברי הוועדה מונו בהתאם לכל האישורים הנדרשים ובכלל זה של שר המשפטים ,  פרופסור יעקב נאמן ,  והיועץ המשפטי לממשלה ,  עו"ד יהודה וינשטיין ".  
יצויין כי הדו"ח של לוי טרם אומץ ,  בין השאר בשל התנגדותו של וינשטיין למסקנות הדו"ח .  הדו"ח טרם הובא כלל לדיון בישיבת ממשלה ואף לא הועבר לידי היועץ כדי שיגבש חוות דעת בנושא .  זאת לעומת דו"ח המאחזים של טליה ששון שאומץ בשעתו הן על-ידי היועץ המשפטי לממשלה דאז מני מזוז והן על ידי הממשלה .  
כאמור ,  בהקלטה שהגיעה לידי וואלה !  חדשות מכנס בחירות סגור שנערך לפני כחודש ,  הודה השר לפיתוח אזורי והמשנה לראש הממשלה ,  סילבן שלום ,  כי הבחירה בשלושת המשפטנים שהכינו את הדו"ח - לוי עצמו ,  אלן בייקר - יועץ משפטי של משרד החוץ בעברו והשופטת בדימוס תחיה שפירא ,  לא הייתה מקרית .  מדבריו עולה כי למעשה השלושה נבחרו על מנת להגיע למסקנות שנקבעו מראש וכי שופט העליון בדימוס לוי נבחר בגלל היותו איש ליכוד לשעבר .
 איתן כבל ,  ראש צוות התגובות של מפלגת העבודה ,  אמר היום כי  " נתניהו מנסה להונות את הציבור באמצעות תחבולות פוליטיות ".  לדבריו , " אם זו גישתו לסוגיות כל כך חשובות כמו עתיד שטחי יהודה ושומרון לא רחוק היום בו ימנה את מיכאל בן ארי בראש ועדה שתבחן את יחס המדינה לערביי ישראל ואת זאב אלקין בראש ועדה שתבחן את עיקרון הפרדת הרשויות .  למזלנו ,  במדינת ישראל רשויות המשפט והחוק הן המוסמכות לקבוע החלטות אלו ולא ראש הממשלה או גופים ואנשים אחרים אותם מינה מטעמו ".   
" לגבי דו"ח אדמונד לוי ,  האם ראש הממשלה לא ידע מי זה אדמונד לוי כשמינה אותו ?  ",  שואל השר שלום את המשתתפים בכנס ועונה בגילוי לב , " אז אני אגלה לכם :  אדמונד לוי היה סגן ראש עיריית רמלה מטעם הליכוד .  הוא היה איש ליכוד ,  תושב רמלה ,  סגן ראש העיר מטעם הליכוד ,  עילוי משפטי והשר מאיר שיטרית מינה אותו להיות שופט ב'דילים' עם אהרון ברק .  הוא לא התחבר בכלל להוויה של בית המשפט העליון ,  לא הגיע לשום טקס ,  פשוט פרש בודד .  אז כאשר ראש הממשלה מינה אותו ,  הוא לא הבין את מי הוא ממנה ?  ".  
שלום המשיך לתאר את שני חברי הוועדה הנוספים - אלן בייקר והשופטת בדימוס תחיה שפירא . " כשהוא מינה את בייקר ,  אתם חושבים שלא ידענו מי זה אלן בייקר ?  היועץ המשפטי של משרד החוץ בתקופתי ,  כשאני הייתי במשרד החוץ .  לא ידענו מי זה ?  ".  על החברה השלישית בוועדה ,  השופטת בדימוס תחיה שפירא אמר שלום : " נאמר לי כאן שהיא הבת של הרב שלמה גורן .  האם לא יודעים מי זאת בתו של הרב גורן ?  הרי ברור שהשלישיה הזאת לא הייתה אמורה לספק דו"ח של טליה ששון ".  

נתניהו בעקבות חשיפת וואלה !  :  מגבה את אדמונד לוי
ראש הממשלה התייחס להקלטה בה הודה השר שלום כי ראש הוועדה שהכשירה מאחזים נבחר בשל היותו איש ליכוד בעבר . " חברי הוועדה עשו עבודתם נאמנה בצורה חסרת פניות וללא דופי "
 
