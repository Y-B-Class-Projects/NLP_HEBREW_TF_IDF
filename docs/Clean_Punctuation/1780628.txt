רה"מ על טוניסיה : " אנחנו חיים באזור לא יציב "
 רה"מ נתניהו אמר הבוקר כי ההפיכה בטוניסיה מלמדת כי  " צריך תשתית ביטחון חזקה בכל הסדר כי יכולים להיות שינויים בממשלים שאיננו צופים ".  השר שלום : " מקווים שהמתינות הטוניסאית תימשך "
  ( צילום :  גדעון צנטנר ,  עריכת וידאו :  יאיר דניאל ) 
ראש הממשלה ,  בנימין נתניהו ,  התייחס הבוקר  ( ראשון )  בישיבת הממשלה להפיכה בטוניסיה ולמצב הפוליטי המתוח בלבנון . " אנו חיים באזור בלתי יציב ורואים זאת בכמה מוקדים במזרח התיכון הרחב ",  אמר נתניהו . " יש אי יציבות גדולה ויש לקח אחד ברור מכך :  עלינו לצקת יסודות של ביטחון בכל הסדר כי השלום יכול גם להיפרם ".   
" אי אפשר לומר שאנחנו חותמים על הסדר ,  עוצמים את העיניים וגמרנו ",  הוסיף ראש הממשלה . " צריך תשתית ביטחון חזקה .  יכולים להיות שינויים בממשלים שאיננו צופים היום אך יכולים להתרחש מחר ". 
המשנה לראש הממשלה ,  סילבן שלום ,  שנולד בטוניסיה ,  התייחס אף הוא להפיכה שאירעה שם ולמשמעותה עבור ישראל : " היחסים עם טוניסיה לאורך השנים היו סבירים .  היה לנו קשר מסוים וביקרתי שם בראש משלחת גדולה ,  והתקבלנו בצורה יפה מאד ".   
" אנחנו עוקבים אחר ההתפתחויות ההיסטוריות ומקווים שהמתינות הטוניסאית תימשך ",  הוסיף שלום . " מה שקורה מצביע על הצורך בהסדרי ביטחון ממשיים שיאפשרו לישראל להגן על עצמה אם ארגונים רדיקלים יעלו לשלטון .  במשך שנים אמרו שאי היציבות במזרח התיכון הוא בגלל הסכסוך הישראלי-פלסטיני .  עכשיו מתברר שיש שלושה מוקדים בהם אי הסדר אינו קשור לסכסוך ". 

רה"מ על טוניסיה : " אנחנו חיים באזור לא יציב "
 רה"מ נתניהו אמר הבוקר כי ההפיכה בטוניסיה מלמדת כי  " צריך תשתית ביטחון חזקה בכל הסדר כי יכולים להיות שינויים בממשלים שאיננו צופים ".  השר שלום : " מקווים שהמתינות הטוניסאית תימשך "
 
