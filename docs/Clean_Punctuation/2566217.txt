יחימוביץ' :  מקווה שההישג הבא של הממשלה יהיה בחירות
יו"ר מפלגת העבודה ,  ח"כ שלי יחימוביץ' ,  התייחסה היום  ( ראשון )  לדברי ראש הממשלה ,  בנימין נתניהו ,  בישיבת הממשלה הבוקר לפיהם  " נדרשות שעות כדי לפרט את הישגי הממשלה ".   " אין ספק שהממשלה עשתה הרבה דברים יחד ,  כדברי נתניהו ,  ושלו היה מפרט את מה שעשתה ,  ביצעה וגם אישרה - היו נדרשות לכך שעות רבות ,  אלא שאזרחי ישראל היו בוחרים באירועים אמיתיים שהתרחשו בחודשי השנה שחלפה ",  אמר יחימוביץ' . " הנה מספר דוגמאות להישגיו של נתניהו :  בחודש אייר חבר נתניהו למופז באחד התרגילים המבישים בפוליטיקה הישראלית .  באותו חודש פורסם גם שישראל נמצאת במקום השני בתחולת העוני בין מדינות ה-OECD .  בסיוון התפרסם דו"ח המבקר על המחדל הכבד בשריפה בכרמל ,  בתמוז אושר מכרז של רכבי יוקרה בשווי 400 אלף שקלים לכל שר ,  באותו חודש ממש גם פוטרו 16 אלף איש מעבודתם ,  ובבוא אלול אלינו המע"מ עלה ".  לדבריה , " לא נותר אלא לקוות שההישג הבא יהיה בדמותן של בחירות ,  אשר בהן יביע הציבור את דעותיו על צעדיה של ממשלתו ".  

יחימוביץ' :  מקווה שההישג הבא של הממשלה יהיה בחירות
nan
