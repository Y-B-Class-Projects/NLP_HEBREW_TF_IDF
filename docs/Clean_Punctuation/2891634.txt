נתניהו יציע לפוטין :  מודיעין מסוריה ,  תמורת ריסון איראן
בישראל לא מתעלמים מכך שנוכחות צבא רוסיה מעבר לגבול עלולה להיות בעייתית .  מנגד ,  יש הרואים בכך הזדמנות .  זה מה שעתיד נתניהו לומר לפוטין בביקורו במוסקבה :  נסייע עם מודיעין איכותי אם זה יעזור לסיכול טרור נגד ישראל .  הבעיה :  ארה"ב עשויה להתרעם על התחממות היחסים
נוכחותו של צבא רוסיה בשטחה של סוריה השכנה מעלה לא מעט חששות בצה"ל .  רק הבוקר  ( שני )  דווח כי הצבא הרוסי צפוי לפעול לא רק מערי החוף אלא גם בעומק המדינה .  מנגד ,  יש כאלה בצבא בישראל שרואים במצב הזה ,  שבו הרוסים שקועים עמוק בשטח הסורי הכאוטי ,  הזדמנות דווקא לרסן את איראן המשתתפת בלחימה ,  ולסכל טרור שעלול היה להיות מופנה נגדנו .  לשם כך ,  בין היתר ,  יצא היום ראש הממשלה בנימין נתניהו עם הרמטכ"ל ,  רב-אלוף גדי איזנקוט ,  ועם ראש אגף המודיעין ,  אלוף הרצי הלוי ,  למוסקבה .  המטרה :  להעביר את רצינותה של ישראל בעניין ,  כמו גם לפתוח ערוצים מעשיים עם המקבילים בצד השני .
 זה לא סוד שלישראל יש מודיעין איכותי בכל מה שקשור למתרחש בסוריה ,  ונראה שככל שיחלוף הזמן - הצבא הרוסי יזדקק לעזרה ישראלית בכל הנוגע להתמודדות עם הלחימה המורכבת .  גורמים במערכת הביטחון הסבירו כי אנשי זרועות המודיעין בארץ אמנם מקיימים קשר עם מקביליהם בקהילת המודיעין ברוסיה - אך ציינו גם כי יש אינטרס חדש .
 
נתניהו יציע לפוטין :  מודיעין מסוריה ,  תמורת ריסון איראן
בישראל לא מתעלמים מכך שנוכחות צבא רוסיה מעבר לגבול עלולה להיות בעייתית .  מנגד ,  יש הרואים בכך הזדמנות .  זה מה שעתיד נתניהו לומר לפוטין בביקורו במוסקבה :  נסייע עם מודיעין איכותי אם זה יעזור לסיכול טרור נגד ישראל .  הבעיה :  ארה"ב עשויה להתרעם על התחממות היחסים

