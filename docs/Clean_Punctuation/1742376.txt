מועצת יש"ע :  נתניהו מכניס עצמו לבית מטבחיים מדיני
המתנחלים דוחים את הצעת נתניהו להקפיא את הבנייה בתמורה להכרה פלסטינית בישראל כמדינת העם היהודי . " ההתיישבות היא מקור עוצמה של ישראל ואין להפוך אותה לבת ערובה של אבו מאזן "
  ( באדיבות ערוץ הכנסת )  
" איזו מין מדינה יהודית תהיה זו שבה אסור רק ליהודים לבנות בתים ?  ",  כך הגיבו אמש  ( שני )  במועצת יש"ע לנאומו של ראש הממשלה בנימין נתניהו במליאת הכנסת והצעתו להקפיא את הבנייה היהודה ושומרון בתמורה להכרה פלסטינית בישראל כמדינת הלאום היהודי . " אסור לישראל להאריך את ההקפאה בשום מקרה ",  אמרו במועצת יש"ע , " ההתיישבות היא מקור עוצמה של ישראל ,  ואין להפוך אותה לבת ערובה של אבו מאזן .  המשך ההקפאה היא מלכודת ,  שבעקבותיה יוכנס נתניהו לבית מטבחיים מדיני ,  כשלא נותר לו דבר מאמינות עמדותיו ". 
עודד רביבי ,  ראש מועצת אפרת ,  אמר כי המתיישבים  " מחזקים את נתניהו בעמידתו מול הפלסטינים ,  אך עם כל רצונו לבוא לקראתם הוא צפוי לאכזבות חוזרות ונשנות ,  כפי שכבר באו לידי ביטוי הערב בתגובתם ולכן הפתרון היחיד הוא להמשיך ולבנות את הארץ ". 
בנאומו בפתח כנס החורף של מושב הכנסת החדש ,  אמר נתניהו כי  " אם ההנהגה הפלסטינית תאמר בצורה חד משמעית לעמה שהיא מכירה בישראל כמדינת הלאום של העם היהודי ,  אהיה מוכן לכנס את ממשלתי ולבקש השהיה נוספת של הבנייה ".  נתניהו הוסיף ואמר כי  " כשם שהפלסטינים מצפים שאנו נכיר במדינה הפלסטינית כמדינת הלאום שלהם ,  כך אנו מצפים שהם יכירו במדינת ישראל כמדינת הלאום שלנו .  אין ספק שצעד כזה מצד הרשות יהווה צעד בונה אמון .  לצערי ,  עד עכשיו הפלסטינים לא נענו לקריאתי זו ,  וארה"ב מנסה דרכים אחרות כדי להבטיח את קידום השיחות ". 
עדכון ראשון :  22:57

מועצת יש"ע :  נתניהו מכניס עצמו לבית מטבחיים מדיני
המתנחלים דוחים את הצעת נתניהו להקפיא את הבנייה בתמורה להכרה פלסטינית בישראל כמדינת העם היהודי . " ההתיישבות היא מקור עוצמה של ישראל ואין להפוך אותה לבת ערובה של אבו מאזן "
 
