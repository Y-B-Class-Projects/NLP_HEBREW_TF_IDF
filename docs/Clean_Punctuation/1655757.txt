מתווכחים שלום :  אבל האם זה בכלל אפשרי ? 
את המשבר עם ממשל אובמה נצליח לפתור כי אין זה משבר דו ? צדדי אמיתי כמו אלו שבאו בעקבות פרשת פולארד או בעקבות הסכם מכירת מטוסי הפאלקון לסין .  מדובר כאן בעיקר במשבר עמוק בינינו לבין הפלסטינים - משבר שארה"ב מבקשת לפתור גם לטובתנו ,  ולא רק למען האינטרסים שלה בעולם .  העניין הוא שגם אם ייפתר המשבר הישראלי ? אמריקני השבוע ,  לא ייפתר המשבר עם הפלסטינים .
 יותר מזה .  נניח שהאמריקנים ישכנעו את הפלסטינים לשוב לשולחן המו"מ ;  נניח שסוף סוף יחלו שיחות ישירות בינינו לבינם  ( בהנחה שרעיון ההבל  " שיחות קירבה "  באמצעות ג'ורג' מיטשל יירד מסדר היום )  ;  ונניח אפילו שרה"מ ,  בנימין נתניהו ,  יסיר את התנגדותו לדיון בכל נושאי הליבה ,  ובכללם ירושלים והפליטים .
 האם יש סיכוי לכך שהמקסימום הישראלי הנוכחי והמינימום הפלסטיני הנוכחי ייפגשו ?  נראה שלא .  ואז מה ?  יגיע הסתיו וישראל תבנה לא רק בירושלים ,  ולא רק את מבני הציבור בגדה המערבית ,  ולא רק את אלפי יחידות הדיור שאושרו לפני ה"השהיה "  - אלא בלי הגבלה על כל גבעה רמה ותחת כל עץ רענן ?  האם הפלסטינים יסכימו שמכיוון שנסתיימו עשרת החדשים אין להם שום בעיה עם חידוש הבנייה ,  וארה"ב תחרה ? תחזיק אחריהם ?  זה רציני ? 
נתניהו לא הגיע לשלטון בשנית כדי לעשות שלום עם הפסטינים לפי הפרמטרים היחידים שניתן להגיע על בסיסם לשלום ושעליהם הסכים העולם  ( חוץ מקדאפי ,  שעוד מדבר על  " ישראתין "  ואחמדינג'ד שתומך בסרבנות החמאס )  .
 הכרזתו על נכונותו להסכם בין שתי מדינות היתה הקדמה של קלף אשר אותו רצה לשמור לשלב מאוחר יותר ,  אך הוא נאלץ להשתמש בו כאשר חשב שאובמה מתכוון למה שהוא אומר .  מבחינתו ,  אם הפלסטינים ירצו לקרוא לשטח של מחצית הגדה ,  או 60 אחוזים ממנה ,  בלי בירה במזרח ירושלים ,  וכאשר ישראל אחראית לביטחונו - מדינה פלסטינית ,  שיערב להם .  זה הסיפור .
 אילו היה מוכן לשלם את מחיר השלום ,  היה עושה זאת בשנה הראשונה לכהונתו .  דברים כאלה לא דוחים .  אשר על כן ,  כל מה שיעשה בשארית כהונתו יהיה להלך בין הטיפות ,  להשתדל למנוע משברים בקואליציה וביחסים עם נשיא ארה"ב ברק אובמה ,  לעשות קצת  " שלום כלכלי "  ולנסות להעביר קדנציה נוספת בלי הסכם היסטורי .
 ואם יגיע למסקנה שאין ברירה אחרת - ייסוג אל גדר הביטחון באופן חד ? צדדי .  אבל כרגע נראה שגם את הצעד הזה ,  השמור לראש ממשלה ציוני דמוקרטי וימני ,  הוא מעדיף להותיר ליורשיו .
 אז מה עושים ?  הממשל האמריקני צריך לקיים דיון רציני עם נתניהו ,  להגיע איתו להבנות לגבי המקסימום שהוא מוכן לעשות באמת לקידום המצב בשטח .  אם איננו מוכן לשלם את מחיר השלום - אפשר להחזיר את מיטשל הביתה וחבל לבזבז זמן על שיחות מיותרות עם הפלסטינים .  עדיף לכולם להגיע להתקדמות חלקית ולהסכמות בנושא הבנייה מעבר לקו הירוק ,  בלי אשליות ובלי הכרזות רמות ,  ולהמתין להזדמנות הבאה לעשות שלום .  בהנחה שזו אכן תגיע .
 
מתווכחים שלום :  אבל האם זה בכלל אפשרי ? 
nan
