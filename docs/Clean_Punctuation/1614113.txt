מתנחלים בנו מבנים חדשים במספר מאחזים
בתגובה להודעת ראש הממשלה ,  יצאו מתנחלים לבנות מבנים חדשים במספר מאחזים בגדה עוד במהלך הלילה .  היום צפויות הפגנות ,  בהן יקראו המתנחלים גם ליישב מחדש את קבר יוסף בשכם
בתגובה להודעת ראש הממשלה בנימין נתניהו אמש על הקפאת הבנייה ביהודה ושומרון באופן חלקי ,  החלו הלילה  ( חמישי )  המתנחלים בבנייה של מבנים ארעיים במספר מאחזים ביהודה ושומרון .  תחת הכותרת 'ממשיכים בבנייה' הקימו במהלך הלילה נערים מספר מבנים ,  זאת במקביל למספר פעולות נוספות המתוכננות .  בהמשך היום צפויים מתנחלים מ'גרעין שכם' להפגין סמוך למחסום חווארה בדרישה לחזור להתיישב בקבר יוסף ,  שפונה על ידי כוחות צה"ל בתחילת האינתיפאדה השנייה .  שטח הקבר נמצא בשטח שאמור להיות בשליטה ישראלית ,  וכעת דורשים המתנחלים לשוב למקום .
 במקביל הוציאה תנועת 'המטה להצלת העם והארץ ,  קריאה להמשך הבנייה ביהודה ושומרון .  בתנועה אומרים כי הצווים שיוצאו הינם בלתי חוקיים .  בהודעת חירום שהוציא הארגון נאמר כי  " על אזרחי ישראל להפר את הצו הבלתי חוקי שמשמעותו הקמת מדינה פלסטינית על חורבות יישובי יהודה ושומרון כפי שקרה בגוש קטיף ".  ארגוני ימין נוספים יצאו בקריאה דומה ,  וכעת ממתינים המתנחלים לראות כיצד תיושם החלטתו של נתניהו בשטח .
 אמש אמרו גורמים בקרב המתנחלים ונוער הגבעות כי  " על כל פינוי של מאחז ,  המדינה תקבל עמונה נוספת ,  יהיה כאן מרד של ממש .  הם הוסיפו כי  " השטח תוסס והוא לא יקבל שדווקא ראש ממשלה שעלה לשלטון בזכותנו יחנוק את ההתפתחות של ארץ ישראל ".  
" אנחנו לא נשב בחיבוק ידיים .  זוהי הכרזת מלחמה בארץ ישראל ",  אומר גורם אחר , " זוהי בגידה של ממש .  נתניהו שלפני הבחירות הצהיר על גבעות יהודה ושומרון שבכוונתו לפתח את ההתיישבות אבל כשעלה לשלטון הוא שכח אותנו ונכנע ללחץ של ברק חוסיין אובמה .  לא נאפשר הקפאה ועל כל צעד שיבוצע על ידי הממשלה והצבא יגרור תגובה נגדית ". 
פעיל הימין איתמר בן גביר אמר כי  " נתניהו שוב פעם בוגד בארצו ,  בעמו ובבוחריו .  הגיע הזמן שהימין יאבק בנתניהו כפי שנאבק ברבין ,  פרס ושרון .  היום הוכח סופית כי נתניהו מסוכן ליהודים ". 
השר יולי אדלשטיין תקף בחריפות את ההחלטה ואמר כי  " הקפאת הבנייה ,  משמעותה הקפאת היילודה ,  המשך ויתורים וטרנספר של יהודים המבקשים ליישב את ארץ ישראל .  לא אתן את ידי למהלך שבסופו יסכן את ביטחון ישראל ולא יקרב כהוא זה את השלום ". 

מתנחלים בנו מבנים חדשים במספר מאחזים
בתגובה להודעת ראש הממשלה ,  יצאו מתנחלים לבנות מבנים חדשים במספר מאחזים בגדה עוד במהלך הלילה .  היום צפויות הפגנות ,  בהן יקראו המתנחלים גם ליישב מחדש את קבר יוסף בשכם

