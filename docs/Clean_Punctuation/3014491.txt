יעלון מגיב לראשונה : " התנגדתי לצוללות ,  לא היה לצה"ל צורך בהן "
 שר הביטחון לשעבר התייחס לרכש הצוללות . " הפרסומים בנושא מטרידים ",  כתב יעלון .  המועצה לביטחון לאומי פרסמה הודעה לפיה הרכש תואם באופן מלא עם משרד הביטחון .  יעלון : " התיאור לא משקף את המציאות ".  הרצוג קרא להקים ועדת חקירה
שר הביטחון לשעבר משה יעלון אמר אתמול  ( חמישי )  כי הוא התנגד להגדלת צי הצוללות של חיל הים . " אכן ,  התנגדתי נחרצות להגדלת צי הצוללות של חיל הים בשלוש צוללות נוספות ",  כתב יעלון ברשתות החברתיות , " באותה עת ,  מטעמים מבצעיים ,  ארגוניים וכלכליים ,  לא היה לצה"ל צורך בכך ,  ואף לא בשנים הקרובות ".  הוא הוסיף כי עמדתו התבססה גם  " על סמך עבודת מטה מקצועית ,  מעמיקה ומקיפה שבוצעה בצה"ל ובמשרד הביטחון ".   
" איני יודע מה נעשה ומה נחתם לאחר עזיבתי את משרד הביטחון ,  אך פרסומיו של רביב דרוקר בנושא מטרידים מאוד ,  ומחייבים בדיקה מקיפה של הגורמים הרלוונטיים ",  כתב יעלון שנמצא בימים אלה בקנדה , " תיאור השתלשלות הדברים המתוארת בהודעת המועצה לביטחון לאומי  ( מל"ל )  ,  הוא חסר ואינו משקף את המציאות כהווייתה ". 
יו"ר האופוזיציה ח"כ יצחק הרצוג קרא להקים ועדת חקירה ממלכתית בעקבות הדברים של יעלון . " לאור דבריו החמורים של שר הביטחון לשעבר בדבר התנגדותו לעסקת הצוללות ,  אין מנוס אלא מהקמת ועדת חקירה פרלמנטרית ,  שתחקור את כלל ההיבטים הממלכתיים הנוגעים לפרשה כה רגישה ,  לרבות מעורבותם של מקורבים לראש הממשלה בעסקה ",  אמר הרצוג .
 עוד באותו עניין:צה"ל מבהיר :  הצורך בצוללות חדשות הועלה על ידינו לדיון בקבינטהמועצה לביטחון לאומי :  רכש הצוללות מגרמניה נעשה ללא השפעה חיצוניתפנייה ליועמ"ש : " פתח בחקירת ניגוד העניינים ברכש הצוללות מגרמניה "  
יעלון התייחס בדבריו להודעה שפרסמה מוקדם יותר אתמול המל"ל שבה היא הבהירה כי  " רכש הצוללות נעשה בתיאום מלא עם משרד הביטחון בהליך תקין לחלוטין ".  המועצה פירטה בהודעתה את פירוט כלל המגעים שהתקיימו בנושא בין ראש הממשלה בנימין נתניהו ,  קנצלרית גרמניה אנגלה מרקל ,  המועצה לביטחון לאומי ומשרד הביטחון . " המל"ל מבקש להבהיר שמערכת הביטחון הייתה מעורבת בכל שלבי רכש הצוללות ,  ותהליך הרכש שהתנהל היה תקין לחלוטין ",  נמסר בהודעה .
 מדובר בהודעה השנייה תוך יממה ,  שפרסמה המועצה לביטחון לאומי בתגובה לפרשה שנחשפה מוקדם יותר השבוע בערוץ 10 .  הדיווח חשף כי מקורבו של ראש הממשלה ,  ועורך דינו הפרטי ,  דוד שמרון מייצג את החברה שמייצרת את הצוללות הגרמניות .  
אתמול בבוקר פרסם דובר צה"ל הודעה מיוחדת בה הובהר כי מדובר על רכש של שלוש צוללות לעוד יותר מעשור ,  שמיועדות להחליף צוללות שהתיישנו . " הצורך הוצג על ידי צה"ל בדיון קבינט שנערך באחרונה ,  בהמשך לשיח השוטף המתקיים בדרגים השונים בנושאים מעין אלה ".  
מוקדם יותר אתמול פרסם ראש הממשלה עצמו הודעה בה טען באופן חד-משמעי כי לא ידע ששמרון מייצג גורם עסקי הקשור לפרויקט הצוללות ,  וכי שמרון  " מעולם לא שוחח עם ראש הממשלה בנושא צוללות ,  ספינות ,  או כל נושא אחר הקשור בלקוחותיו ".  לדברי נתניהו , " השיקול היחיד שעמד לנגד עיניו של ראש הממשלה הוא חיזוק עצמתה של ישראל בכלי שייט אסטרטגיים ,  הנחוצים להבטיח את עתידנו .  כל ניסיון לרמוז ששיקולים אחרים השתרבבו להחלטה לרכוש צוללות לחיל הים הוא שקרי ומשולל כל אחיזה במציאות ". 
בהודעה שפרסמה הערב המועצה לביטחון לאומי מפורטים כל התאריכים וההזדמנויות בהן משרד הביטחון  ושר הביטחון הקודם משה יעלון ,  שלפי מקורביו התנגד להחלטה לרכוש את הצוללות  היה מעורב בהתייעצויות ובמגעים .  לפי המל"ל ,  כבר באוקטובר 2015 ,  לקראת נסיעה של ראש הממשלה לגרמניה ,  העביר נציג מוסמך של משרד הביטחון מסמך בו מפורטת דרישת צה"ל לרכש שלוש צוללות ,  שיחליפו צוללות קיימות .  כשבוע לאחר מכן ,  נפגש נתניהו עם הקנצלרית מרקל בברלין והעלה את הבקשה לרכש הצוללות והיא השיבה בחיוב .  הקבינט המדיני ביטחוני ,  כך עולה מהודעת המל"ל ,  קיבל עדכון על הנושא בחודש שלאחר מכן .  
שלושה חודשים אחר כך ,  בפברואר 2016 ,  העביר ראש המל"ל בפועל יעקב נגל ,  למנכ"ל משרד הביטחון ולמזכיר הצבאי של שר הביטחון ,  טיוטה של מזכר הבנות עם גרמניה וביקש את התייחסותם .  מנכ"ל משרד הביטחון ,  כך לפי הודעת המל"ל , " משיב תשובה חיובית עקרונית לרכש הצוללות בעתיד ,  אך מבקש לשמור על גמישות בלוח הזמנים ".  
בהמשך אותו שבוע ,  המשיך המל"ל לעבוד עם משרד הביטחון כדי לגבש נוסח סופי של טיוטת המזכר ,  שהוצג על ידי ראש הממשלה לקנצלרית בפגישתם ,  שנערכה כמה ימים לאחר מכן במסגרת מפגש בין-ממשלתי של ממשלות ישראל וגרמניה בברלין .  ביוני אותה שנה ,  אחרי שהתחלף שר הביטחון ,  משלחת בראשות ראש המל"ל בפועל נגל ונציגי משרד הביטחון יצאה לגרמניה כדי לפתוח במשא ומתן על מזכר ההבנות .  בתחילת אוקטובר האחרון ,  כך לפי הודעת המל"ל ,  ראש הממשלה וראש המל"ל עידכנו את הקבינט המדיני ביטחוני על התקדמות המשא ומתן בעסקה ובסוף החודש הקבינט אישר את הסיכום עם גרמניה פה אחד .  
בתוך כך ,  משרדו של עורך הדין דוד שמרון ,  מסר תגובה לפרשה ולפיה עורך הדין  " מקפיד קלה כבחמורה בהימנעות מענייני ניגוד עניינים .  הוא לא ייצג את המספנה הגרמנית או גורם אחר כלשהו מול מדינת ישראל ,  מול משרד ראש הממשלה ,  מול משרד הביטחון או מול כל גורם אחר בעסקת רכישת צוללות או ספינות ".  
כמו כן ,  הוא ציין כי  " עו"ד שמרון לא תיווך בעסקה האמורה ולא שוחח עם ראש הממשלה או כל גורם אחר ברשויות השלטון בענין העסקה האמורה ".  כמו כן ,  מציין המשרד כי עו"ד שמרון פועל על פי הסדר ניגוד עניינים שקיים למשרדו ,  והוא פונה לגורמים המוסמכים ככל שנוצר צורך . 
" אין כל יסוד לרמזים המכפישים ,  לפיהם החלטה כלשהי של מדינת ישראל בענין הצוללות ,  התקבלה לאור מעורבותו של עו"ד שמרון ,  משום שלא היתה כל מעורבות של עו"ד שמרון מול גורמי המדינה בעסקת הצוללות  ( או הספינות )  והרמזים כאילו עו"ד שמרון ניסה להשפיע על החלטות של ראש הממשלה בענייני ביטחון בשליחות לקוחותיו מהווים הכפשה חמורה וחסרת כל יסוד ",  נמסר בהודעת המשרד .
  ( עדכון ראשון :  19:28 )  

יעלון מגיב לראשונה : " התנגדתי לצוללות ,  לא היה לצה"ל צורך בהן "
 שר הביטחון לשעבר התייחס לרכש הצוללות . " הפרסומים בנושא מטרידים ",  כתב יעלון .  המועצה לביטחון לאומי פרסמה הודעה לפיה הרכש תואם באופן מלא עם משרד הביטחון .  יעלון : " התיאור לא משקף את המציאות ".  הרצוג קרא להקים ועדת חקירה

