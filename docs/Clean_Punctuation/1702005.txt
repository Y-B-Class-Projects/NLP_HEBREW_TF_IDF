המתנחלים תוקפים : " ביבי רומס את ההתיישבות "
 על רקע נסיעתו של רה"מ לארה"ב פותחים המתנחלים בקמפיין שכותרתו : " הפעם מתעוררים בזמן .  ביבי רומס את ההתיישבות ".  החשש הוא שנתניהו ייכנע ללחץ אמריקאי וימשיך את ההקפאה
גורמים בימין החליטו לשנות את היחס לראש הממשלה בנימין נתניהו על רקע מדיניותו לקראת סוף תקופת הקפאת הבנייה ביהודיה ושומרון .  עד כה ,  חיצי הביקורת מצדם הופנו לעברו של שר הביטחון אהוד ברק ,  ואילו ראש הממשלה בנימין נתניהו זכה ליחס שונה .  החל מסוף השבוע הקרוב ,  המצב הולך להשתנות .  
ועדי היישובים של שומרון ,  בנימין וארגון קוממיות מתכוונים לפתוח בקמפיין נגד ראש הממשלה בנימין נתניהו על רקע הקפאת הבנייה .  במסגרת הקמפיין יפרסמו המתנחלים הודעות נגד נתניהו תחת הכותרת  " הפעם מתעוררים בזמן .  ביבי רומס את ההתיישבות ".  המתנחלים חוששים כי בנסיעתו של ראש הממשלה לארצות הברית בשבוע הבא הוא עלול ,  לדבריהם ,  להיכנע שוב ללחץ האמריקאי ולהודיע על המשך הקפאת הבנייה .  המטה המשותף יכתוב בקמפיין החוצות נגד ראש הממשלה כי , " עד נתניהו ,  שום ראש ממשלה מעולם לא הסכים להקפיא בנייה בירושלים .  אבל דווקא נתניהו נכנע והקפיא בנייה יהודית בבירת ישראל .  נתניהו הוא ראש הממשלה הראשון שביצע הקפאה מוחלטת של ההתיישבות ביהודה ושומרון והוא גם הכיר בעקרון שתי מדינות לשני עמים ".  מדובר בקמפיין הגדול והיקר ביותר שערכו המתנחלים מאז כינון הממשלה הנוכחית .  לדברי גורמים במטה ,  הסיבה לשינוי אסטרטגיית ההסברה והפניית הביקורת כלפי ראש הממשלה באופן ישיר ,  היא העובדה ש"כעת ,  לקראת נסיעת נתניהו לארה"ב ,  אנו חוששים שנתניהו עשוי שוב להיכנע ללחץ האמריקאי ולהודיע כי ההקפאה תימשך ,  ולחלופין לאשר בנייה רק ב- 10% מהשטחים המכונים 'גושי ההתיישבות' ".  
מובילי הקמפיין הזהירו את נתניהו ,  כי  " במידה שהוא יחזור מארצות הברית עם התחייבות להקפאה נוספת ,  הרי שהוא יתקל בתגובות חסרות תקדים של המתיישבים שירדפו אותו לכל מקום אליו יגיע .  השקט היחסי שבה עברה תקופת ההקפאה נבע בעיקר מהבטחות נתניהו ושרי הממשלה כי מדובר במהלך חד פעמי ,  אולם אם נתניהו שוב יבגוד בבוחריו וינהג בניגוד להבטחותיו הרי שהוא יתקל במאבק חסר תקדים של כל ארגוני הימין ". 

המתנחלים תוקפים : " ביבי רומס את ההתיישבות "
 על רקע נסיעתו של רה"מ לארה"ב פותחים המתנחלים בקמפיין שכותרתו : " הפעם מתעוררים בזמן .  ביבי רומס את ההתיישבות ".  החשש הוא שנתניהו ייכנע ללחץ אמריקאי וימשיך את ההקפאה

