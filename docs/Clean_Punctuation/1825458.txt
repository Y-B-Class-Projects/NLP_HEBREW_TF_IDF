נתניהו : " המחלוקת נופחה מעבר לכל פרופורציה "
 רגע לפני שנשיא ארה"ב ינסה להעביר מסרים של פיוס בוועידת איפא"ק ,  מצא ראש הממשלה את הסיבה לתחושה שנוצר משבר בין י-ם לוושינגטון . " התקשורת ניפחה לגמרי את חוסר ההסכמות "
 ראש הממשלה בנימין נתניהו התייחס הלילה  ( ראשון )  לדיווחים בישראל לפיהם היחסים בין ירושלים לוושינגטון עלו על שרטון .  בראיון לסוכנות הידיעות AP כינה נתניהו את הדיווחים כ"חסרי פרופורציה ".  לדברי ראש הממשלה , " התקשורת ניפחה לגמרי את חוסר ההסכמות והוציאה אותן מעבר לכל פרופורציה .  זה נכון שיש דעות חלוקות ,  אולם מדובר בסך הכל במחלוקות בין ידידים ". 
דברי ההרגעה של נתניהו נאמרו לקראת נאומו הצפוי של נשיא ארצות הברית ברק אובמה בוועידת איפא"ק .  לקראת נאום הנשיא האמריקאי בפני השדולה הפרו-ישראלית בבתי הקונגרס ,  ביקש ראש איפא"ק לי רוזנברג מחברי השדולה להימנע מקריאות בוז לעבר אובמה .  הפרטים על הבקשה יוצאת הדופן פורסמו בעיתון הבריטי  " טלגרף ".  
בתוך כך ,  בכירים בפמליית ראש הממשלה נתניהו אמרו אמש בשיחה עם וואלה !  חדשות כי  " ראש הממשלה עמד על העקרונות החיוניים של מדינת ישראל ,  וזהו אקט מנהיגותי של מנהיג ומדינאי ,  בניגוד לעמדות של פוליטיקאים מהשורה השנייה שלא יכולים להתעמת ולהגן על התביעות הבסיסיות של ישראל ". 
עם זאת ,  הבכירים טענו כי האמירות על המפגש הטעון בין אובמה לנתניהו ביום שישי היו חלק מניסיון להעצים את המחלוקות .  לדברי הגורמים ,  המפגש היה אומנם טעון במידה מסוימת ,  אולם לאחר מכן השניים סעדו בארבע עיניים באווירה חברית ,  מתוך כוונה להתקדם יחד למציאת פתרונות לתהליך המדיני .
 
נתניהו : " המחלוקת נופחה מעבר לכל פרופורציה "
 רגע לפני שנשיא ארה"ב ינסה להעביר מסרים של פיוס בוועידת איפא"ק ,  מצא ראש הממשלה את הסיבה לתחושה שנוצר משבר בין י-ם לוושינגטון . " התקשורת ניפחה לגמרי את חוסר ההסכמות "
 
