בצל העדות :  הזוג אדלסון השתתף באירוע עם ראש הממשלה באריאל
בני הזוג תרמו להקמת הפקולטה לרפואה באוניברסיטת אריאל ,  שתיקרא על שמם .  נתניהו : " כדאי שעיתונאים יבואו לראות איך לומדים פה יחד יהודים וערבים ".  המיליארדר ואשתו מסרו השבוע עדות בתיק 2,000 שבו חשוד נתניהו
בצל העדות שמסרו המיליארדר שלדון ומרים אדלסון בגין הפרשה שבה חשוד ראש הממשלה בנימין נתניהו ,  השתתפו היום  ( רביעי )  השלושה באירוע הנחת אבן הפינה לבניין הפקולטה לרפואה באוניברסיטת אריאל על שם הזוג .  האירוע התקיים בהשתתפות שר החינוך נפתלי בנט ושר הבריאות יעקב ליצמן ורעיית ראש הממשלה . 
" אני רוצה לברך את כולכם ובפרט את ידידנו ,  הזוג אדלסון ",  אמר נתניהו בראשית דבריו . " ציונים ואנשים דגולים שתורמים ביד רחבה ,  ותומכים בהרבה פרויקטים חשובים מאוד ".  הוא אמר כי  " אנחנו אוהבים את אריאל ואת האוניברסיטה ".  
הוא סיפר : " בכהונתי הראשונה הייתה לי הזכות להכריז עליה כעיר .  לפני ארבע שנים אחרי מאבק ארוך זכיתי להעביר את המכללה לאוניברסיטה והיום אנחנו מניחים אבן פינה .  רואים פה קו ישר של התקדמות .  אנחנו בונים באריאל והיא תמיד תהיה חלק בלתי נפרד ממדינת ישראל ".  
לקריאה נוספת:תיק 2000 :  שלדון אדלסון ורעייתו מרים מסרו עדות במשרדי להב 433יעלון על תיק הצוללות : " אין ספק שבפרשה הזו הייתה שחיתות כבדה"פרקליט המדינה : " הלוואי שהיה אפשר לסיים את חקירות נתניהו מהר יותר "  
לדבריו , " אוניברסיטת אריאל היא מוסד פתוח ופלורליסטי כדאי שעיתונאים יבואו לראות איך לומדים פה יחד יהודים וערבים  זוהי רוחה של היהדות .  רוב הזמן ידינו מושטת לעמים אחרים באסונות רחוק מכאן אבל לאחרונה גם קרוב ,  כמו בית החולים שדה בגבול עם סוריה ". 
שר החינוך הוסיף כי  " הפקולטה לרפואה באריאל קום תקום ".  הוא הודה לבני הזוג אדלסון ואמר : " אריאל כאן ולתמיד כל ארץ ישראל כאן ולתמיד .  אריאל היא אוניברסיטה מיוחדת עם כל האיכות המקצועית ,  אבל יש לה גם נשמה .  מקבלת את כולם בישראל כולל ערבים ופלסטינים ".  
המיליארדר ובעל העיתון  " ישראל היום "  הודה לקהל .  הוא מתח ביקורת על כך שסטודנטים ישראלים נאלצים לטוס לחו"ל כדי ללמוד רפואה . " אני לא יכול להבין איך דווקא אחרי שסוף סוף השגנו מדינה בישראל ,  אנחנו עדיין צריכים לשלוח סטודנטים לחו"ל כדי ללמוד רפואה ".  הוא הוסיף כי  " ההחלטה לתרום להקמת הפקולטה הייתה קלה מאוד ".  
אדלסון ורעייתו מרים העידו ביום שני במשרדי להב 433 במסגרת חקירת פרשה 2000 .  אדלסון מסר במשך ארבע שעות את עדותו ,  בפעם השנייה במסגרת הפרשה ,  שעניינה קשריו עם ראש הממשלה בנימין נתניהו ,  והמגעים שהאחרון ניהל לכאורה עם מו"ל  " ידיעות אחרונות "  ארנון  ( נוני )  מוזס .  רעייתו ,  שמסרה עדות לראשונה ,  יצאה כשעה לפניו .  

בצל העדות :  הזוג אדלסון השתתף באירוע עם ראש הממשלה באריאל
בני הזוג תרמו להקמת הפקולטה לרפואה באוניברסיטת אריאל ,  שתיקרא על שמם .  נתניהו : " כדאי שעיתונאים יבואו לראות איך לומדים פה יחד יהודים וערבים ".  המיליארדר ואשתו מסרו השבוע עדות בתיק 2,000 שבו חשוד נתניהו

