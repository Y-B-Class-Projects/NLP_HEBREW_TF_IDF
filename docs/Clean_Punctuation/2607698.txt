הר ראשמור סטייל :  דמויות פוליטיקאים פוסלו בחרמון
נתניהו ,  יחימוביץ' ,  לפיד ,  לבני ובנט זכו לכבוד מיוחד כאשר צוות מפסלים בקרח פיסל את פניהם על הר החרמון ,  בדומה לפסלי הנשיאים בארה"ב . " הגיעו כדי לשכנע אותנו להצביע "
 פרץ של יצירתיות בחרמון :  בדומה לפסלי נשיאי ארצות הברית בהר ראשמור שבדרום דקוטה ,  החליטה הנהלת אתר החרמון לפסל את דמויות ראשי המפלגות המובילות בקרח על צלע ההר .  צוות פסלים ,  בראשותו של אלי כוכב-כהן מחברת Swing Ice המתמחה בפיסול בקרח ,  הגיע היום  ( רביעי )  לפסל את פניהם של בנימין נתניהו ,  שלי יחימוביץ' ,  ציפי לבני ,  נפתלי בנט ויאיר לפיד .  
החמישה פוסלו בשלג בגובה של ארבעה מטרים והפכו במהרה לאטרקציה בקרב מאות המבקרים שפקדו את האתר . " עכשיו אפשר לומר שהפוליטיקאים הגיעו לכל חור במדינה בשביל לשכנע אותנו שנצביע ",  סיפר אחד המבקרים .
 בסוף השבוע הגיעו כ-5,000 מבקרים לאתר החרמון .  מנהל האתר ,  שאול אוחנה ,  סיפר כי  " היה יום נפלא ,  כולם נהנו ,  או לפחות הרוב .  היו כאלף גולשים והיתר היו מבקרים ".  אבי גרינצבך מפתח תקווה הגיע עם אשתו ושלושת ילדיו ,  ונאלץ להמתין יותר משעה בכביש לאתר . " יצאנו מוקדם בבוקר עם כפפות ומעילים כדי לגעת בשלג שירד על החרמון .  ההמתנה איומה ,  בלתי נסבלת ,  אבל מה לעשות שהילדים רוצים לקחת שלג הביתה ".  
40 אלף בילו בטבע ,  עומסים הורגשו גם בכיוון דרום 

הר ראשמור סטייל :  דמויות פוליטיקאים פוסלו בחרמון
נתניהו ,  יחימוביץ' ,  לפיד ,  לבני ובנט זכו לכבוד מיוחד כאשר צוות מפסלים בקרח פיסל את פניהם על הר החרמון ,  בדומה לפסלי הנשיאים בארה"ב . " הגיעו כדי לשכנע אותנו להצביע "
 
