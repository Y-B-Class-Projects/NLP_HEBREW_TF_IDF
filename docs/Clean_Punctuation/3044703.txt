האזרח הקטן רואה את מה שהגנרלים לא רואים :  את הכתובת על הקיר
תחת  " רוח המפקד "  בנימין נתניהו ,  בעידן של התפוררות הדעה החופשית והשתלטות השיח הרעיל ,  אין מי שיצעק שצה"ל הוא עירום .  אך כעת ,  כשדוח המבקר על מבצע  " צוק איתן "  צף על פני המים ,  מסתמן רק דבר אחד :  האזרח הפשוט נקבר תחת ההתכתשויות בצמרת
הקיץ נציין שלוש שנים למבצע ששינה הכול ,  ולא שינה דבר .  על פני השטח - מאזן הכוחות בין ישראל וחמאס נותר כשהיה .  אותו ארגון שולט ברצועה ,  אותן רקטות ממתינות במחסנים ועבודות חפירת המנהרות נמשכות .  ואולם ,  מתחת לפני השטח ,  נסללו מנהרות של טירוף חושים ואובדן עשתונות בשפיותה של החברה הישראלית ומאיימים לחרב אותה .
 למרות שהחברה הישראלית לא הייתה בסכנת חיים בקיץ 2014 ,  נראה שמאז מפלס ההיסטריה שלה רק עולה ועולה .  כל פליטת פה ,  סערה ,  כל סטטוס  מהדורה .  מאז צוק איתן ישראל חוותה גל טרור ,  גל שריפות וגלים עכורים נוספים של שיח מזוהם ,  פוגעני ומעליב כלפי כל מיעוטיה וכלפי הרוב ההולך ונכחד שלה .  מימיה של הבריכה שבה אנחנו שוחים הופכים רעילים ,  והם מהווים סכנה גדולה יותר מכל רקטה .
 ובתוך כל זה ,  כמו קרן אור של תקוות שווא מופיעים להם השמות המתכתיים :  גנץ ,  יעלון ,  כוכבי ,  ביבי ,  בנט ,  לפיד ,  שלח ,  גלנט ,  יורם כהן ויוסי כהן .  תדע כל אם עבריה שעל גורל בניה יתווכחו גברים אמידים ,  פריביליגיים ומבוססים שסוגדים לאל האגו והנרקיסיזם . " אני לא יודע מי צודק ,  אני איש פשוט ",  אמר תושב עוטף עזה בריאיון לניב רסקין בגלי צה"ל .  ובינתיים ,  כשהאזרחים פשוטים ,  התותחים הכבדים מתווכחים .  בנט לא מפסיק לתכנן את הנקמה שלו בנתניהו ,  האיש ש"שתה לו את המנדטים ",  וכבר שלוש שנים הוא בונה על אותה ישיבת קבינט שאירעה בחודש יוני האחרון ,  שבה קלט לראשונה שישראל לא ערוכה לאיום המנהרות .  כמה ציני יכול להיות אדם שכבר יותר משנתיים עושה שימוש במושג  " ביטחון ישראל "  כדי להבטיח את מספר המנדטים שלו בבחירות הבאות ?  
עוד בוואלה !  NEWS:בזמן שחמאס חופר עוד מנהרות ,  ישראל נערכת למלחמה הקודמתחידת המנהרות והדילמה של צה"ל במלחמה הבאה 
ויעלון ,  האיש שחטף מבית הדין הצבאי על הגפרור שהשליך למדורת אלאור אזריה ,  דוחה עכשיו גם את הביקורת של המבקר .  אותו גבר מדופלם ועתיר זכויות ,  רמטכ"ל ושר ביטחון ,  האיש שכל עוצמתה הצבאית של ישראל הייתה בידיו ,  לא מסוגל לבטא מילה אחת פשוטה : " טעיתי ".  ישראל לא זקוקה לעוד סרבן התנצלויות אלא דווקא לאדם ,  מרשים ככל שיהיה ,  שיודע לקבל ביקורת בענווה .  
רשימת הפוסעים במצעד האיוולת מתארכת .  גלנט חמור הסבר מנסה גם הוא לסגור חשבון עם מי שמנעו ממנו את הבכורה .  הוא חושב שעוד ביקור באולפן טלוויזיה ישפר את דימויו הציבורי המדשדש .  כוונותיו של עופר שלח כנראה טובות ,  אבל הוא משרתו של האדון הלא נכון .  ובכלל ,  אולי כדאי להיפטר מפוזת הביטחוניסט ולאמץ חזות קצת יותר אנושית ,  בסופו של דבר ,  גם המילה  " ביטחון "  היא חלק מהשפה העברית ולא נשלחה אלינו מלקסיקון אלוהי של מטכ"ל שמימי .  
ומעל כולם ,  רוח המפקד האמיתי - ראש ממשלת ישראל בנימין נתניהו .  האיש שלא צריך להתייעץ עם איש ,  ושהפך את הממשלה שלו לממשלת צללים ,  היה צריך להיות המנהיג ובעל החזון .  לקרוא את המפה כמו בן גוריון וצ'רצ'יל ,  ולנווט בה כמו לוי אשכול .  רוח המפקד לא באה לידי ביטוי רק בניתוק שבין נתניהו לבין שריו ,  אלא גם באווירה המנומנמת שהוא משרה על יועציו ושותפיו .  כשאין יכולת לקרוא תיגר על המפקד ולהביע דעה חופשית ,  אין מי שיצעק שצה"ל הוא עירום .  
גם אחרים ,  רבים וטובים ,  גיבורי ישראל ומפקדים נערצים ,  מתכנסים להם בחדרי ישיבות ,  וביחד עם דובריהם ועוזריהם ,  מתכננים מלחמות וקרבות .  שולחים את צבאותיהם לטוויטר ולפייסבוק ,  ואת מקורביהם לתכניות הבוקר .  שוב עולים השמות מהאוב :  ברק ,  אשכנזי ,  יושיעו את ישראל .  למרבה הצער ,  שוב נראה שהציבור קונה את הסחורה הכוחנית שהם מציעים .  שוב הגנרלים במרחץ השוואת גדלים שבדיעבד ,  ושוב הפוליטיקאים עם הפרצוף המרצין מפריחים לאוויר מילים בעלות חשיבות מרובה : " קבינט ",   " מנע ",   " מנהרה ",  ושתי האחיות המסוכסכות : " טקטיקה "  ו-"אסטרטגיה ".  
מה המחיר של שיח גברי וכוחני ?  שנושא חשוב כמו המנהרות נופל למעשה כבר 25 שנים בין הכיסאות .  המנהרות לא נחפרו בישראל רגע לפני  " צוק איתן "  והן מוכרות למערכת כבר מימי האינתיפאדה הראשונה בשנות ה-80 .  אבל כשמערכת מונעת מאגו ,  מכתס"חים ומיריבויות אישיות ,  אף אחד לא מרים את הכפפה .
 כל מפנטזי ההפיכות נצמדים לעטין השופע של דוח המבקר .  פרץ ,  הרצוג ,  גלנט ועוזריהם מנסים להרוויח קופון עם  " תגובות "  חמורות סבר למה שהוא בסופו של דבר די פשוט :  חוסר תקשורת בין הצבא לדרג המדיני ,  מרחב מלא גברים אספרגרים שלא שמים לב לזוטות ,  לא מדברים אחד עם השני ,  מסתירים מידע ומפילים אחריות .  
העבודה החשובה של מבקר המדינה צריכה להדהד היטב במסדרונות הממשלה ובקריה ,  אבל היא גם סימן אזהרה לציבור :  אל תלכו שולל ,  אל תבטחו במנהיגים לא יושיעו ,  בגברים שרצים למיקרופון ולמצלמה לפני שהאש כבתה .  אתם אנשים פשוטים שהמדינה צריכה לספק להם הגנה ותחושת ביטחון .  תדרשו את זה ממנה .  
אבא שלי ,  שלחם במלחמת יום כיפור ,  תמיד מספר שלפני שיצא לחופשה האחרונה לקראת המלחמה ,  אמר לו מפקדו שתהיה כזו .  איך המפקד שלו ידע מה שאמ"ן וכל הגדולים הדחיקו ?  כי הוא היה בשטח וראה את המצרים מתכוננים ומתכננים ,  בונים ומשמנים נשקים .  האזרח הקטן ,  הפשוט ,  והחייל ,  הם אדני היסוד של החברה שלנו .  הם גם אלו שלפעמים יודעים מה שכל הגנרלים ,  אנשי אמ"ן ,  שב"כ ומוסד ,  ראשי ממשלה ושרי ביטחון לא יודעים .  הם לפעמים רואים את הכתובת החשובה ביותר :  זו שעל הקיר .  

האזרח הקטן רואה את מה שהגנרלים לא רואים :  את הכתובת על הקיר
תחת  " רוח המפקד "  בנימין נתניהו ,  בעידן של התפוררות הדעה החופשית והשתלטות השיח הרעיל ,  אין מי שיצעק שצה"ל הוא עירום .  אך כעת ,  כשדוח המבקר על מבצע  " צוק איתן "  צף על פני המים ,  מסתמן רק דבר אחד :  האזרח הפשוט נקבר תחת ההתכתשויות בצמרת

