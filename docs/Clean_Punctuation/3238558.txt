מאמצים אחרונים למנוע בחירות :  נתניהו נפגש עם נציגי החרדים
נתניהו נועד עם נציגי הסיעות החרדיות בניסיון למצוא פתרונות יצירתיים למשבר הגיוס המהווה מכשול להקמת הקואליציה .  במהלך היום צפויים ניסיונות נוספים להפגיש בין נתניהו לליברמן ,  שטען כי חוק הגיוס הוא  " עוד סימפטום להקצנה חרדית "
 ראש הממשלה בנימין נתניהו ממשיך היום במאמצים אחרונים למנוע בחירות ,  זאת לאחר שההצעת החוק לפיזור הכנסת עברה בקריאה ראשונה .  נתניהו נועד אמש  ( שני )  עם נציגים מטעם הסיעות החרדיות ,  השר לשעבר אריאל אטיאס מש"ס ועם מוטי בבצ'יק ,  עוזרו האישי של סגן השר יעקב ליצמן .  בפגישה שארכה זמן ממושך השתתף גם חבר צוות המשא ומתן מטעם הליכוד נתן אשל ,  ועלו בה כמה רעיונות לסיום המשבר הפוליטי כדי למנוע הליכה לבחירות .  מנגד ליברמן ממשיך להתבצר בעמדתו וטען כי חוק הגיוס הוא  " סימפטום להקצה חרדית ".  
הרעיונות שהועלו בפגישות היו בעיקר סביב המחלוקת הפוליטית הקשה בין הסיעות החרדיות לליברמן בסוגיית הגיוס .  הפגישה התנהלה ברוח טובה ולפי גורם פוליטי ,  פחתו במקצת הסיכויים לבחירות אבל לא נמצא פתרון באופק .  השיחות עם הצדדים יימשכו גם במהלך היממה הקרובה .
 מתווך נוסף בין נתניהו לליברמן הוא שמואל חייק ,  איש עסקים המתגורר בלונדון המקורב מאוד ליו"ר ישראל ביתנו .  חייק שב הלילה לישראל בניסיון אחרון לפתור את משבר הקמת הממשלה .  חייק עזב בסוף השבוע שעבר את הארץ לאחר הפיצוץ במגעים בין הצדדים ,  והוזעק כדי לסייע בפתרון המשבר .  במהלך צפויים ניסיונות נוספים להפגיש בין נתניהו וליברמן פעם נוספת ,  בנוכחות המתווך חייק .
 לקריאה נוספת:לקראת בחירות ?  הצעת החוק לפיזור הכנסת אושרה בקריאה ראשונהפתאום נתניהו חושש מבחירות :  ליברמן הצליח לכבול את הקוסם בשלשלאותמהקמת ממשלה עד בחירות :  כל התרחישים האפשריים של נתניהו 
ליברמן מצדו ,  הגיב הבוקר לטענות בדבר קשיחותו במו"מ ,  ובפוסט שפרסם בפייסבוק תקף נגד מתווה הפשרה שהציע השר לשעבר אטיאס ואומץ על ידי נתניהו . " שמעתי הבוקר את דוברי הליכוד מדברים על 'הגמישות המופלאה' של המפלגות החרדיות שמוכנות להעביר את חוק הגיוס ,  אבל עם הסתייגות קטנה ,  שסוגית היעדים ופקיעת החוק יעברו להחלטת ממשלה ולא יהיו בחקיקה ראשית - זאת לא גמישות ,  זאת רמאות ",  כתב . " חוק הגיוס הוא רק סימפטום של הקצנה חרדית ,  הכוללת בין היתר ,  סגירת מרכולים בשבת ,  גשר יהודית ,  חרם צרכני על מפעל פיניציה בירוחם וניסיון להפסיק את מכירת הכרטיסים בשבת בגן החיות התנ"כי ".  ליברמן הוסיף כי בכוונת ישראל ביתנו  " להפיל את נתניהו ולא מחפשים מועמד אלטרנטיבי ,  אבל לא נוותר על העקרונות ועל ההבטחות שלנו לאזרחי מדינת ישראל ."  
הצעת החוק לפיזור הכנסת עברה אמש ברוב של 66 חברי כנסת ,  בעוד 44 התנגדו וחמישה נמנעו .  לאחר האישור ,  וככל שיימשך המשבר במו"מ ,  מתכנן ח"כ מיקי זוהר  ( ליכוד )  לאשר את ההצעה גם בקריאה שנייה ושלישית לפני רביעי בחצות הלילה - הזמן שבו נתניהו אמור להשיב לנשיא ראובן ריבלין את המנדט שקיבל להרכבת הממשלה .  לקריאה שנייה ושלישית נדרש רוב של 61 ח"כים .
 מוקדם יותר אתמול אישרה הוועדה המיוחדת בכנסת את החוק לקריאה ראשונה ,  ולפיה הבחירות יתקיימו ב-17 בספטמבר .  כפי הנראה ,  התוכנית היא להחליף את התאריך בהמשך לפני אישור סופי של הצעת החוק לפי הסכמה של כלל הסיעות ,  והקרב על התאריך הסופי יימשך גם היום ועד לפיזורה הסופי של הכנסת ,  במידה ולא תושג פשרה שתמנע בחירות חדשות .  בעוד מפלגת השלטון והחרדים מעוניינים לקיים את הבחירות ב-27 באוגוסט או ב-3 בספטמבר ,  בישראל ביתנו מסרבים ומתעקשים על 10 או ב-17 בספטמבר .  זאת בטענה שתאריך מוקדם יותר משחק לטובת החרדים ,  וחל בזמן חופשות הקיץ ותחילת שנת הלימודים .  
אתמול בלילה נפגש נתניהו עם ליברמן בניסיון לפתור את המשבר ,  אולם בנאום שנשא לאחר מכן ,  הצהיר כי לא הצליח לשכנע אותו להימנע מבחירות חוזרות .  הוא קרא לליברמן לשקול את הדברים והוסיף כי  " הוויכוח הוא קוסמטי .  יש פתרונות מצוינים ואם יש רצון ונכונות אפשר לפתור הכול תוך שתי דקות ". 
 ( עדכון ראשון :  07:46 )  

מאמצים אחרונים למנוע בחירות :  נתניהו נפגש עם נציגי החרדים
נתניהו נועד עם נציגי הסיעות החרדיות בניסיון למצוא פתרונות יצירתיים למשבר הגיוס המהווה מכשול להקמת הקואליציה .  במהלך היום צפויים ניסיונות נוספים להפגיש בין נתניהו לליברמן ,  שטען כי חוק הגיוס הוא  " עוד סימפטום להקצנה חרדית "
 
