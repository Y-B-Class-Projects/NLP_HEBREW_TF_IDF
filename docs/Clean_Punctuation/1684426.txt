באן לישראל : " שלבו גורם בינ"ל בוועדת הבדיקה "
 מזכ"ל האו"ם קרא לישראל להסכים לנציגות בינלאומית בוועידת חקירה לבדיקת אירועי המשט .  לדבריו , " מעורבות בינ"ל אמינה היא קריטית לחקירה מהימנה ".  בתוך כך ,  ישיבת השביעייה בנושא נדחתה למחר
מזכ"ל האו"ם באן קי-מון קרא הערב  ( שלישי )  לישראל להסכים לנציגות בינלאומית בוועידת חקירה לבדיקת אירועי ההשתלטות על המשט לעזה ,  בה נהרגו תשעה פעילים .  באן דורש מעורבות  " בינלאומית אמינה ,  שהיא קריטית לחקירה מהימנה ושקיפה ".  דבריו של באן נאמרו בעקבות הידיעות על כך שישראל שוקלת עדיין האם לאפשר לגורמים חיצוניים לקחת חלק בוועדת הבדיקה .  
בתוך כך ,  ישיבת שרי פורום השביעייה שהיתה אמורה להתקיים הערב נדחתה למחר .  השרים היו אמורים להחליט באופן סופי על סמכויות ועדת המומחים לדין הבינלאומי ,  שתבחן את אירועי המשט לעזה .  הישיבה נדחתה בשל מגעים נוספים הנערכים ברמה הבינלאומית בטרם גיבוש ההחלטה .
 בתחילת השבוע פעל באן לגיבוש צוות בינלאומי לחקירת השתלטות צה"ל .  על פי ההצעה ,  בפאנל הוועדה יוצבו לפחות נציג טורקי אחד ונציג אחד מישראל ,  ובראשה יוצב ראש ממשלת ניו זילנד לשעבר ג'פרי פלמר .  ורמים דיפלומטיים סיפרו כי בנוסף לנציגות הטורקית והישראלית ,  יצורפו לוועדת החקירה בין שניים לשלושה נציגים נטרליים ,  שייבחרו מתוך רשימה שהרכיב מזכ"ל האו"ם באן בעצמו .
 עם זאת ,  ראש הממשלה בנימין נתניהו נתניהו אמר כי שוחח בטלפון עם מזכ"ל האו"ם באן קי מון ,  ודחה את הצעתו . " לא נכון שהסכמתי לקבל את הצעתו היישומית לבדיקת העובדות ",  אמר נתניהו . " אמרתי לו שבירור העובדות צריך להתבצע באחריות ובאובייקטיביות .  אנחנו צריכים לשקול את העניין בקור רוח ובזהירות תוך שמירה על האינטרסים הלאומיים של ישראל ושל צה"ל ". 

באן לישראל : " שלבו גורם בינ"ל בוועדת הבדיקה "
 מזכ"ל האו"ם קרא לישראל להסכים לנציגות בינלאומית בוועידת חקירה לבדיקת אירועי המשט .  לדבריו , " מעורבות בינ"ל אמינה היא קריטית לחקירה מהימנה ".  בתוך כך ,  ישיבת השביעייה בנושא נדחתה למחר

