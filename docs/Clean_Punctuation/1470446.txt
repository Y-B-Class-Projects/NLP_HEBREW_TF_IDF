נתניהו לוחץ על האוצר :  הפחתת מסים עד הקיץ
זאת ,  בנוסף לתוכנית שכבר קיימת כיום .  חלק מבכירי האוצר מתנגדים לתוכנית : " משבר הגבייה העכשווי אינו מאפשר קיצוץ ".  גם פישר הביע בעבר התנגדות
ראש הממשלה בנימין נתניהו לוחץ על משרד האוצר לגבש בהקדם תוכנית רב-שנתית להפחתת מס ההכנסה ומס החברות .  אמש התכנסה צמרת האוצר לישיבה מיוחדת ,  חריגה ,  שבה דנה בתוכנית הרב-שנתית .  הדיונים יימשכו היום .  
 שאיפתו של נתניהו היא כי השלב הראשון בתוכנית יוצג ויופעל מיד לאחר אישור תקציב המדינה ל-2009 ו-2010 בממשלה ובכנסת ,  כלומר כבר באוגוסט או בספטמבר .  ראש הממשלה ,  הנושא גם בתואר שר-על כלכלי ,  רואה בתוכנית הרב-שנתית את אחת מתוכניות הדגל הכלכליות שלו וגם קיום הבטחה שנתן לבוחרים במערכת הבחירות .  
כיום פועלת במשק תוכנית חמש-שנתית למסים ,  שהחלה ב-2006 ואמורה להסתיים ב-2010 .  גם תוכנית זו גובשה באוצר בדחיפת נתניהו ,  בתקופת כהונתו כשר אוצר .  התוכנית החדשה היא המשך לתוכנית זו ,  וגם היא אמורה להיות חמש-שנתית .  נוכח הנפילה הגדולה בגביית המסים ,  הצפויה גם בשנה הבאה ,  הפחתות המסים ב-2009 וב-2010 יהיו מינוריות ,  ויגדלו וילכו בשנים הבאות .  
חלק מבכירי האוצר מתנגדים להפחתת מסים ,  בטענה כי משבר הגבייה העכשווי אינו מאפשר זאת .  גם נגיד בנק ישראל ,  סטנלי פישר ,  טען באחרונה כמה פעמים כי אין להפחית מסים .
 
נתניהו לוחץ על האוצר :  הפחתת מסים עד הקיץ
זאת ,  בנוסף לתוכנית שכבר קיימת כיום .  חלק מבכירי האוצר מתנגדים לתוכנית : " משבר הגבייה העכשווי אינו מאפשר קיצוץ ".  גם פישר הביע בעבר התנגדות

