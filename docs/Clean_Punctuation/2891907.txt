היועץ המשפטי הבא :  ועדת האיתור תבקש לעיין בחקירות מנדלבליט
מזכיר הממשלה הוא המועדף על נתניהו מבין המועמדים להחליף את וינשטיין ,  אולם ועדת האיתור תרצה לעיין בחקירותיו מפרשת הרפז ,  שבה נחשד בהפרת אמונים .  שרת המשפטים שקד הוסיפה לרשימה את המשנה ליועמ"ש רז ניזרי ופרופ' רון שפירא
 ( וינשטיין על שקד : " תפיסה פשטנית ובלתי-מבוססת ")  
חברי הוועדה לאיתור היועץ המשפטי לממשלה הבא יבקשו לעיין בתיק החקירה בעניינו של מזכיר הממשלה אביחי מנדלבליט ולקרוא את חקירותיו במשטרה על מנת לגבש עמדה בעניין הצבעה אפשרית לטובתו .  תיק החקירה בעניינו של מנדלבליט ,  שנחשב למועמד המועדף של ראש הממשלה בנימין נתניהו ,  נפתח בעקבות מעורבותו בפרשת  " מסמך הרפז ".  זאת בגין חשדות להפרת אמונים ולשיבוש מהלכי משפט בכך שלא העביר ליועץ המשפטי לממשלה את המסמך המדובר ,  ברגע שנודע לו על כך מפיו של הרמטכ"ל לשעבר גבי אשכנזי ,  אלא התעכב כיממה בהעברתו .  
מנדלבליט נחקר ארבע פעמים בשנים האחרונות ,  במשך שעות ארוכות ,  בחשד כי העביר מידע שקיבל על הפרשה מתוקף תפקידו למעורבים בה ,  על שינויים שונים בגרסאותיו לגבי המועד המדויק שבו נודע לו על המסמך המפוברק וכן שינויים בתשובותיו לחוקרים מדוע הנחה את אשכנזי להימנע ממסירתו .  מנגד ,  הפרקליט הצבאי הראשי לשעבר טען כי הציג דווקא גרסה אחידה לאורך כל עדויותיו בפרשה ,  הן במשטרה והן מול מבקר המדינה .
 
היועץ המשפטי הבא :  ועדת האיתור תבקש לעיין בחקירות מנדלבליט
מזכיר הממשלה הוא המועדף על נתניהו מבין המועמדים להחליף את וינשטיין ,  אולם ועדת האיתור תרצה לעיין בחקירותיו מפרשת הרפז ,  שבה נחשד בהפרת אמונים .  שרת המשפטים שקד הוסיפה לרשימה את המשנה ליועמ"ש רז ניזרי ופרופ' רון שפירא

