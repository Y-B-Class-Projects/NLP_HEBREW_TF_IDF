אובמה ילחץ על נתניהו להשיג שלום
ארה"ב מגבירה את הלחץ על ישראל להגיע להסכם שלום עם הפלסטינים ושלום כללי במזה"ת .  את הלחץ יחוש רה"מ בביקורו בוושינגטון בשבוע הבא
נשיא ארה"ב ברק אובמה צפוי לדחוק במנהיגי מצרים ,  ישראל והפלסטינים לנקוט באמצעים הנדרשים כדי להשיג שלום במזרח התיכון כשאלו יגיעו לביקור בוושינגטון - כך הודיע היום  ( שלישי )  הבית הלבן .  ראש הממשלה בנימין נתניהו יגיע לביקור בבית הלבן ב-18 במאי ונשיא מצרים חוסני מובארק יבקר שם ב-26 במאי .  אבו מאזן יגיע לביקור בוושינגטון ב-28 במאי . " הנשיא ישוחח עם כל אחד מהם על הדרכים בהן ארה"ב יכולה לחזק ולהעמיק את השותפות ",  נמסר מהבית הלבן . 
" בנוסף ,  ידון הנשיא עם המנהיגים על הצעדים שעל כל הצדדים לנקוט כדי לסייע בהשגת השלום בין הישראלים לפלסטינים ובין ישראל למדינות ערב ",  אמר דובר אובמה רוברט גיבס .
 עבדאללה מלך ירדן דיווח אתמול כי ארצות הברית סוגרת את הפרטים האחרונים בתוכנית שלום ענקית ושאפתנית למזרח התיכון .  עבדאללה הוא המנהיג הערבי הראשון שנפגש עם אובמה בבית הלבן בוושינגטון לפני כשלושה שבועות ,  שם שימש כנציג של הליגה הערבית .
 בראיון שהעניק המלך הירדני ל"טיימס "  הלונדוני ,  אמר עבדאללה כי ממשל אובמה דוחף להסכם שלום שיכלול את יישוב הסכסוכים של ישראל עם הפלסטינים ,  עם סוריה ועם לבנון .  המלך הבהיר כי כישלון בהשגה של הסכם מסוג זה ,  יוביל את המזרח התיכון למלחמה בשנה הבאה . " אם נדחה את המשא ומתן לשלום ,  יהיה עימות נוסף בין מוסלמים או ערבים לישראל במהלך ה-12-18 חודשים הקרובים ",  הבהיר עבדאללה .
" מה שאנחנו מדברים עליו הוא לא שהפלסטינים והישראלים יישבו באותו שולחן ,  אלא שהישראלים ,  הפלסטינים ,  הסורים והלבנוניים יושבים באותו שולחן ",  אמר המלך ,  שהבהיר כי אם אובמה לא יצליח לקיים את הבטחתו לשלום ,  הדבר ייפגע קשות במהימנות שלו .
 בראיון השבוע ,  אמר ג'ים ג'ונס ,  היועץ לביטחון לאומי של אובמה ,  כי ארה"ב מצפה לדיאלוג בונה וחיובי עם ידידתה ישראל  " כשראש הממשלה נתניהו יגיע לביקור בוושינגטון בשבוע הבא ".  לדבריו ,  הממשל האמריקאי מתכוון להפעיל לחץ על נתניהו לקבל את פתרון שתי המדינות . " נשתמש בכל האמצעים העומדים לרשותנו על מנת להבטיח שביטחון ישראל לא ייפגע ובמקביל ,  שסוגיית ריבוניות הפלסטינים תקבל מקום שלך כבוד בדיונים .  אנו נמצאים בשלב המאפשר התקדמות בסוגית המזרח התיכון .  המנהיגות האמריקאית והמעורבות האמריקאית נדרשות ונשעה כל שביכולתנו כדי לעודד פתרון לבעיה ארוכת השנים ". 
לדבריו ,  ארה"ב מבינה את העיסוק של ישראל בסוגייה האירנית ואת תחושת האיום הקיומי שהיא יוצרת , " אך יש כמה דברים שניתן לעשות כדי להסיר את האיום הזה ובהם גם עבודה מאומצת להשגת פתרון שתי המדינות ". 

אובמה ילחץ על נתניהו להשיג שלום
ארה"ב מגבירה את הלחץ על ישראל להגיע להסכם שלום עם הפלסטינים ושלום כללי במזה"ת .  את הלחץ יחוש רה"מ בביקורו בוושינגטון בשבוע הבא

