נתניהו בבסיס שהותקף :  הימין הקיצוני  - " כתם למדינה "
 ראש הממשלה הדליק נר ראשון של חנוכה בבסיס חטיבת אפרים אליו פרצו בשבוע שעבר פעילי ימין ואף פגעו בסגן מפקד החטיבה . " הרימו יד וסלע על מפקדי צה"ל ,  פגעו בדמוקרטיה "
  ( צילום :  לע"מ ,  עריכה :  גדי וינסטוק )  
ראש הממשלה בנימין נתניהו כינה היום  ( שלישי )  את מעשי הטרור היהודי שאירעו בשבוע שעבר בגדה המערבית בכללם פריצה לבסיס מפקדת החטיבה המרחבית אפרים כ"כתם על מדינת ישראל ".  במהלך טקס הדלקת נרות חנוכה בבסיס החטיבה המרחבית בהשתתפות שר הביטחון אהוד ברק והרמטכ"ל בני גנץ ,  הסביר נתניהו לחיילי החטיבה כי  " אם תיקחו את החולצה הלבנה ביותר ויהיה עליה כתם אחד קטן זה יכתים את החולצה כולה יש כאן הכתמה של מדינת ישראל ושל ציבור גדול מאוד למתיישבים שאינו שותף לתופעה ".  
נתניהו שיבח את ראשי המתנחלים שגינו את המעשים וקרא להם  " לעשות יד אחת כדי למחות את הכתם הזה ".  עוד אמר ראש הממשלה כי ביקש להגיע לבסיס החטיבה אליו חדרו כמה עשרות פעילי ימין ואף מפקדה וסגנו נרגמו באבנים ,  כי  " קרה כאן אירוע חמור ביותר קודם כל משום שהרימו יד וסלע על מפקדי צה"ל .  אנחנו לא יכולים לקבל את הפגיעה בדמוקרטיה הישראלית ,  אין זה משנה אם זה כאן או במקום אחר במקום אחר כמו בילעין ". 
נתניהו הוסיף כי  " ביקשתי לבוא הנה מסיבה מיוחדת הצמרת הביטחונית של המדינה נמצאת כאן היום כי קרה כאן אירוע חמור ביותר קודם כל משום שהרימו יד וסלע על מפקידי צהל אנחנו לא יכולים לקבל את הפגיעה בדמוקרטיה הישראלית אין זה משנה אם זה כאן או במקום אחר במקום אחר כמו בילעין אם זה קורה אנחנו צריכים להפעיל את מלוא הסמכות מול הפורעים ונעשה זאת ביתר שאת ". 
באירוע השתתפו גם אלוף פיקוד המרכז ,  אבי מזרחי ,  ומפקד החטיבה רן כהנא .  שר הביטחון ברק אמר במקום כי למרות המחלוקות ,  שום אדם לא ירים יד וישים עצמו מעל החוק . " דמוקרטיה צריכה לדעת להגן על העצמה ואנו נגן על עצמנו בפני כל מי שינסה להרים עלינו יד ".  ברק ציין כי  " 99.9% מההתיישבות הם נורמטיביים ומקיימים חוק ,  חייבים לשמור עליהם ועל הפלסטינים ".  
ברק הבהיר עוד כי במערכת הביטחון בוחנים הפעלת תקנות לשעת חירום בכדי למגר את התופעה . " מדובר בהתנהגות עבריינית שהיא טרור מתוצרת עצמית חובתנו ואחריותנו לשים סוף לדבר הזה ".  הרמטכ"ל הודה לראש הממשלה ולשר הביטחון על שהשתתפו בטקס הדלקת הנר ואמר : " חנוכה מציין את הנס ,  אנו אנשים מאמינים ולנסים יש מקום אבל תפקידו של צה"ל לצמצם את הצורך בניסים נעשה ככל האפשר כדי שלא נצטרך אותם ". 
עוד באותו הנושאהאלוף מזרחי :  למרות הרוחות הרעות ,  נדרשת אחדותרבנים : " מי שמכיר זהות המתפרעים - שימסור למשטרה"חקירת הפריצה לבסיס :  צה"ל פועל לחשוף מקור המימון 

נתניהו בבסיס שהותקף :  הימין הקיצוני  - " כתם למדינה "
 ראש הממשלה הדליק נר ראשון של חנוכה בבסיס חטיבת אפרים אליו פרצו בשבוע שעבר פעילי ימין ואף פגעו בסגן מפקד החטיבה . " הרימו יד וסלע על מפקדי צה"ל ,  פגעו בדמוקרטיה "
 
