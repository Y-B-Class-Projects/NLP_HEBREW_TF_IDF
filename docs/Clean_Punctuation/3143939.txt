שליח טראמפ למזה"ת על דברי אבו מאזן : " רטוריקה של שנאה "
 גרינבלט גינה את דבריו של יו"ר הרשות ,  שכינה את השגריר דיוויד פרידמן  " בן כלב "  בישיבת ההנהגה הפלסטינית ברמאללה .  במחלקת המדינה אמרו כי מדובר באמירה  " שערורייתית ולא מועילה ".  נתניהו : " ההשתלחות מעידה על אובדן עשתונות "
  ( בווידאו :  דבריו של אבו מאזן ,  הערב )  
שליחו של נשיא ארצות הברית דונלד טראמפ למזרח התיכון ,  ג'ייסון גרינבלט ,  גינה הלילה  ( שלישי )  את דבריו של יו"ר הרשות הפלסטינית אבו מאזן נגד שגריר ארצות הברית בישראל ,  דיוויד פרידמן .  זאת ,  לאחר שבפתח ישיבת ההנהגה הפלסטינית ברמאללה כינה יו"ר הרשות את פרידמן  " בן כלב ",  בתגובה לתהייתו של השגריר על חוסר הגינוי של הרשות את הפיגועים האחרונים שבהם נרצחו שלושה ישראלים . " הגיע הזמן שיו"ר הרשות יבחר בין רטוריקה של שנאה ובין מאמצים פרקטיים לשפר את איכות חייהם של בני עמו ולהוביל אותו לשלום ולשגשוג ",  אמר גרינבלט .
 גרינבלט הוסיף כי על אף  " העלבונות הלא ראויים "  נגד חברי ממשל טראמפ , " האחרון שבהם כלפי חבר טוב ועמיתי לעבודה השגריר פרידמן ,  אנחנו מחוייבים לעם הפלסטיני ולשינוייים שחייבים להתרחש כדי להוביל לשלום ולדו-קיום .  אנחנו עומדים להשלים את ניסוח תכנית השלום ונקדם אותה בנסיבות המתאימות ". 
מחלקת המדינה האמריקנית הצהירה כי דבריו של אבו מאזן היו  " שערורייתיים ולא מועילים ",  והפצירה ברשות הפלסטינית  " להתמקד במאמצים לשפר את חיי העם הפלסטיני ולקדם את השלום .  הממשל נותר מחויב לחלוטין למטרות אלה ". 
עוד בוואלה !  NEWS:יו"ר הקונגרס היהודי :  ישראל תצטרך לבחור בין יהודית לדמוקרטיתח"כ יוגב נגד בג"ץ : " שותף לרצח הבא ;  אסור להתחשב בדעתו "  בלי להזכיר את רוסיה :  ישראל בתגובה ראשונה על הרעלת המרגל 
פרידמן עצמו נאם אתמול בערב הפתיחה של הפורום הגלובלי למלחמה באנטישמיות ואמר  " הוא קרא לי 'בן כלב' .  זו אנטישמיות או מחלוקת פוליטית ?  אני לא אחליט ,  אשאיר את זה לכם ". 
ראש הממשלה בנימין נתניהו אמר אמש כי  " ההשתלחות של אבו מאזן בפרידמן אומרת הכל .  זו הפעם הראשונה מזה עשרות שנים שהממשל האמריקני הפסיק לפנק את מנהיגי הפלסטינים ואומר להם 'עד כאן' .  כנראה שההלם מן האמת גורם להם לאבד את העשתונות ". 
שר החינוך נפתלי בנט ,  שעלה לנאום אחרי פרידמן באירוע ,  פנה אליו ואמר לו : " דיוויד ,  אחרי שנה בלבד בתפקידך ,  כבר אפשר לומר שאתה תירשם בדפי ההיסטוריה של ישראל בתור 'החבר' .  חבר האמת של מדינת ישראל ".  
יו"ר יש עתיד יאיר לפיד אמר כי  " דבריו של אבו מאזן על השגריר פרידמן הם חרפה הראויה לכל גינוי אפשרי ".  לדבריו , " על הקהילה הבינלאומית ובראשה המדינות התורמות לרשות לגנות בכל תוקף את הדברים ולבחון סנקציות אם לא יחזור בו ".  
הבוקר כתב פרידמן בחשבון הטוויטר שלו : " טרגדיה בישראל .  שני חיילים צעירים ,  נתנאל קהלני וזיו דאוס ,  נרצחו בצפון ,  ואב לארבעה ,  עדיאל קולמן ,  נרצח בירושלים ,  על ידי טרוריסטים פלסטינים .  ברוטליות כזו ואף גינוי מהרשות הפלסטינית ".  
בדבריו הערב האשים אבו מאזן את ארגון חמאס בתקיפת שיירתו של ראש הממשלה הפלסטיני ,  ראמי חמדאללה ,  ברצועת עזה בשבוע שעבר .  בפתח ישיבת ההנהגה הפלסטינית ברמאללה ,  אמר אבו מאזן כי  " אם ניסיון החיסול של חמדאללה היה מצליח ,  הדבר היה מוביל להשלכות הרסניות על העם הפלסטיני ופותח את הדרך למלחמת אחים ". 
בצל סירובה של חמאס לסיים את הפילוג החלטתי לנקוט בצעדים לאומיים וחוקיים וכלכליים מקיפים למען השמירה על התהליך הלאומי ",  הוסיף היו"ר .
 בארגון חמאס גינו את דברי אבו מאזן וקראו ללכת לבחירות כלליות לנשיאות ,  לפרלמנט ולמועצה הלאומית .  
הפלגים הפלסטיניים בעזה נפגשו עם הנהגת חמאס ,  ובמסיבת עיתונאים שקיימו אחרי הפגישה קראו לאבו מאזן להגיע לרצועה ,  ולמנגנוני הביטחון של הרשות להשתתף בחקירת ניסיון החיסול .  עוד קראו להימנעות מקבלת צעדי ענישה חדשים נגד עזה ,  ולהתגברות על המחלוקות בהליך הפיוס .
  ( עדכון ראשון :  22:20 )  

שליח טראמפ למזה"ת על דברי אבו מאזן : " רטוריקה של שנאה "
 גרינבלט גינה את דבריו של יו"ר הרשות ,  שכינה את השגריר דיוויד פרידמן  " בן כלב "  בישיבת ההנהגה הפלסטינית ברמאללה .  במחלקת המדינה אמרו כי מדובר באמירה  " שערורייתית ולא מועילה ".  נתניהו : " ההשתלחות מעידה על אובדן עשתונות "
 
