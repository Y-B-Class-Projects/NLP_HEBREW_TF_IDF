מה עשה ראש הממשלה בכנס של הכומר הקיצוני ? 
נתניהו נשא דברים בירושלים בפני כנס של ארגון אוונגליסטי ,  שראשו אמר פעם שהיטלר היה  " חצי יהודי ",  וכי  " מרדנות היהודים היא הסיבה לאנטישמיות ולרדיפות ".  במוקד הנאום :  אירן
ראש הממשלה ,  בנימין נתניהו ,  נאם אמש  ( ראשון )  בכנס של הארגון האוונגליסטי הקיצוני  " הנוצרים המאוחדים למען ישראל ",  במלון ענבל בירושלים .  זוהי לא הפעם הראשונה שנתניהו נואם בפני הארגון הנוצרי השנוי במחלוקת ,  אותו ייסד הכומר והמטיף האמריקאי ג'ון הייגי .  לאחרון רשומות מספר התבטאויות נגד יהודים ,  ובין היתר אמר כי  " היטלר הוא חצי-יהודי ",  וכי  " השואה התרחשה מפני שהיהודים מרדו והתכחשו לאלוהים האמיתי ".  לטענתו , " המרדנות של היהודים היא הסיבה לאנטישמיות ולרדיפות מהם סבלו במשך השנים ".  הייגי היה זה שניהל גם את המושב הערב ,  והוא זה שהציג את נתניהו .
 במה עסק נאומו של נתניהו ,  שהתקבל במקום בתשואות חמות ?  ראש הממשלה ,  כהרגלו באחרונה ,  מיקד את הנאום שלו סביב אירן . " אני לא צריך להסביר לכם למה אסור שלמשטר כזה ,  שקורא להשמדתנו ,  לא יהיה נשק גרעיני לעולם .  אתם הרי מבינים שהאויבים שלנו לא שונאים אותנו בגלל מה שאנחנו עושים ,  אלא בגלל מי שאנחנו ". 
באשר לארגוני הטרור בעזה ובלבנון ,  אמר ראש הממשלה כי  " כיבוד זכויות האדם והמיעוטים ,  הוא מה שמפריד את ישראל מהחמאס ומהג'יהאד האיסלמי וחיזבאללה ,  שיורים רקטות על אזרחים ללא הבחנה ".  
עמדותיו של הייגי נחשבות לשנויות מאוד במחלוקת .  בהתייחסו למשבר הכלכלי שתקף את ארה"ב והעולם בשנת 2008 ,  הייגי אמר כי  " הבנק המרכזי של ארה"ב נתון לשליטתם של מעט בעלי מניות ,  בכללן משפחת רוטשילד היהודית ".  הוא הרחיב והוסיף כי  " משפחת רוטשילד היא חלק מקונספירציה כלכלית רחבת היקף של בעלי מניות חזקים שקבעו את מקומם באירופה ".  הייגי ידוע בתור דמות שנויה במחלוקת וקיצונית גם בקרב הקהילות היהודיות באמריקה ,  לאחר שכינה את היהודים הרפורמים : " מורעלים "  ו-"עיוורים מבחינה רוחנית ".  בין שאר פעילותו של הארגון שבראשו עומד הייגי ,  תרם הארגון 100 אלף דולרים לתנועת הימין  " אם תרצו ".  

מה עשה ראש הממשלה בכנס של הכומר הקיצוני ? 
נתניהו נשא דברים בירושלים בפני כנס של ארגון אוונגליסטי ,  שראשו אמר פעם שהיטלר היה  " חצי יהודי ",  וכי  " מרדנות היהודים היא הסיבה לאנטישמיות ולרדיפות ".  במוקד הנאום :  אירן

