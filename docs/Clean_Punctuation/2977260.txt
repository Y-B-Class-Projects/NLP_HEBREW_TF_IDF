חלקי כלי טיס התגלו מול חופי נתניה :  ההערכה - שרידי המטוס המצרי
ראש הממשלה נתניהו הנחה את הגופים הרלוונטים ליצור קשר עם מצרים בהקדם ולהעביר אליה את החלקים כבר מחר .  מטוס  " איג'יפטאייר "  התרסק לפני כחודשיים כשעליו 66 נוסעים ואנשי צוות
בווידאו - הקלטה שפורסמה מתא הטייס של המטוס המצרי ,  לפני כחודש 
לשכת ראש הממשלה הודיעה לפני זמן קצר  ( חמישי )  כי התגלו חלקי מטוס מול חופי נתניה ,  ובסבירות גבוהה מאוד מדובר בחלקי מטוס  " איג'יפטאייר "  המצרי שהתרסק בים התיכון בדרכו מפריז לקהיר לפני כחודשיים .  עדכונים נשלחו לממשלות צרפת ומצרים ,  בהתאם לנוהל הבינלאומי .  ראש הממשלה בנימין נתניהו הנחה את הגופים הרלוונטיים ליצור קשר עם מצרים בהקדם ולהעביר אליה את חלקי המטוס כבר מחר .
 ההתרסקות ,  שמקורה עדיין לא הובהר ,  הביאה למותם של 66 נוסעים ואנשי צוות .  מדובר היה במטוס איירבוס A320 ,  שטס בשמיים בהירים בשעת לילה ב-19 במאי ,  כשלפתע הוא נכנס לסחרור עד שצנח מגובה של 38 אלף רגל אל תוך הים .  לפי חברת  " איג'יפטאייר ",  המטוס מעולם לא שידר אות מצוקה .
 
חלקי כלי טיס התגלו מול חופי נתניה :  ההערכה - שרידי המטוס המצרי
ראש הממשלה נתניהו הנחה את הגופים הרלוונטים ליצור קשר עם מצרים בהקדם ולהעביר אליה את החלקים כבר מחר .  מטוס  " איג'יפטאייר "  התרסק לפני כחודשיים כשעליו 66 נוסעים ואנשי צוות

