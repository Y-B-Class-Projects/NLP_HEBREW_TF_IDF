 " טרור לכל דבר ":  נתניהו הורה לקדם הצמדת צמיד אלקטרוני לגברים מכים
אחרי עצרת ההמונים בכיכר רבין ואירועי המחאה שהתקיימו ברחבי הארץ ,  ראש הממשלה כינס את ועדת השרים והנחה לקדם הצעת חוק שקובעת כי לעברייני אלימות במשפחה יוצמדו צמידים עם מעקב GPS . " אף אחד לא היה מעלה על דעתו להילחם בטרור בלי להילחם בטרוריסט ",  הדגיש
אחרי מחאת הענק נגד רצח נשים ,  נתניהו הורה היום  ( רביעי )  בוועדת השרים בראשותו לקדם בחקיקת בזק וליישם את הצעת החוק למלחמה באלימות במשפחה .  בדיון שהתקיים אחרי עצרת ההמונים בכיכר רבין שבתל אביב אמר נתניהו כי הוא רואה את האלימות כלפי נשים כ"טרור לכל דבר "  וכי  " לא מטפלים בטרור רק על ידי טיפול בקורבן .  אף אחד לא היה מעלה על דעתו להילחם בטרור בלי להילחם בטרוריסט ". 
הצעת החוק של שרת המשפטים איילת שקד והשר לביטחון פנים גלעד ארדן הגיעה בעקבות פרסום מסקנות דוח הוועדה הבין-משרדית לטיפול בתופעת האלימות במשפחה שהמליצה ,  בין היתר ,  לתקן את הוראת החוק כך שלבית המשפט תהיה סמכות להורות על שימוש באמצעים טכנולוגיים שיסייעו בהתמודדות עם אלימות במשפחה .  על פי ההצעה ,  יוצמד לעבריין או החשוד צמיד אלקטרוני הכולל טכנולוגיית GPS ,  באמצעותו יהיה ניתן לעקוב אחריו בכל עת ולמנוע ממנו  " להפתיע "  את קורבנותיו .
 עוד בנושא בוואלה !  NEWS מיצג מצמרר בתל אביב וחסימות כבישים :  כל פעילויות מחאת הנשים העיריות הבטיחו כי השביתה על חשבון המעסיק - המדינה : " לא בסמכותן " " אישה נרצחה - וכולם שותקים ":  מחאת הנשים בבאר שבע לקראת השביתה 
במהלך הדיון אמר נתניהו כי  " צריכים להיות עונשים לפשעים האלה ,  אבל המערכות שלנו הן במידה רבה משותקות ואינן עושות את זה ".  הוא הדגיש כי הטיפול בנושא צריך להתבצע על ידי טיפול גם בקורבנות וגם בפושעים . " אנחנו רוצים להוציא לפועל את התכניות הקיימות .  יש יותר תקציבים ממה שחשבתי ,  אבל הם אינם מנוצלים .  תקציב שאיננו מנוצל - כאילו לא קיים ",  הסביר . " אנחנו יודעים מה הסכומים ונפעל להוציא אותם לפועל ובמידת הצורך גם להוסיף עליהם ". 
שקד הסבירה את הצעת החוק כי  " לא הנשים נפגעות האלימות צריכות להתחבא - העבריינים המכים צריכים להיות המורחקים .  בעזרת הטכנולוגיה החדשה נוכל להפוך את היוצרות ולשחרר את הנשים מלפיתת האלימים ". 
ארדן אמר כי השימוש בצמיד האיתור  " יאפשר מענה מהיר ואפקטיבי להגנה על נפגעות האלימות במשפחה בכל רגע נתון ובעיקר יאפשר להן את החופש המגיע להן ,  ללא החשש שהגבר האלים יפר את צו ההרחקה או תנאי השחרור שלו .  ובמקרה של הפרה ,  מערכת אכיפת החוק תוכל להתערב באופן מיידי ". 
לאחר הצהרת נתניהו אמרו במטה , " לא נסתפק בפירורים או בהצהרות ריקות .  תכנית החירום שכבר אושרה לפני שנה וחצי טרם תוקצבה ויצאה לפועל במלואה ,  כותרות לא מספיקות ולא נעצור את המאבק עד לפתרונות מלאים בסוגיית האלימות המגדרית ".  לדבריהן ,  תזכיר החוק נותן מענה נקודתי לבעיה אחת מבין רבות בתוך הסוגייה  " לא ימנע לבדו את הרצח הבא ".   
" אנחנו דורשות לראות מעשים ",  אמרו במטה . " לא נפסיק את המאבק הזה עד שחיי נשים יפסיקו להידחק אל תחתית סדר העדיפויות של מקבלי ההחלטות .  אתמול היה רק ההתחלה ,  זו נקודת מפנה בה הוכחנו שהכוח בידיים שלנו ,  ואנחנו דורשות סדר יום חדש בו שוויון מגדרי ומאבק באלימות הם על סדר היום הציבורי עד למענה מלא ".  
נתניהו כינס את הוועדה אחרי העצרת בכיכר רבין בתל אביב שבה השתתפו יותר מעשרת אלפים מפגינים ,  בהמשך לסדרת אירועי מחאה שנערכו שנערכו ברחבי הארץ תחת הסיסמאות  " אנחנו במצב חירום "  ו"נשים לזה סוף ".  כחלק מהמאבק ,  ארגוני הנשים דורשים תקצוב ממשלתי לתוכנית הלאומית למאבק באלימות נגד נשים שקוצצה בשנת 2017 ולא תוקצבה בשנה האחרונה .  המחאה תפסה תאוצה גם בעקבות החלטת הקואליציה להפיל את ההצעה להקמת ועדת חקירה בסוגיית רצח הנשים בישראל ,  כאשר בימים האחרונים הודיעו עיריות וחברות מסחריות רבות על תמיכתן במחאה .  
אתמול התקיימו הפגנות בערים ברחבי הארץ ,  ובתל אביב וירושלים הן אף הביאו לחסימות כבישים .  עובדות נמל התעופה בן-גוריון השביתו גם הן את עבודתן וגרמו לעיכוב בתשע טיסות .  במקביל ,  במוקדים רבים ברחבי הארץ נערכה שביתה של 24 דקות לזכר 24 השנים שנרצחו החל מתחילת השנה .  
אחרי העצרת אמרו במטה מחאת הנשים כי מדובר בנקודת פתיחה של השינוי הפוליטי  " הכי גדול שקרה כאן "  ושזה יהיה הנושא שעליו ידברו הקמפיינים בבחירות הקרובות . " עכשיו כבר ברור לכולן ולכולם - נשים קובעות את סדר היום במדינה ",  אמרו במטה המחאה . " עשרות אלפי הנשים והגברים שלקחו חלק בשביתה ובפעולות המחאה מוכיחים כי האזרחיות והאזרחים לא מוכנות ומוכנים יותר לקבל דיבורים בלבד - אנחנו דורשות ודורשים לראות מעשים .  כל מי שהולך והולכת להתמודד בבחירות חייב להבין שנושא האלימות כלפי נשים ושוויון מגדרי באופן כללי צריכים להיות על סדר היום ".  
 ( עדכון ראשון ,  23:05 )   

" טרור לכל דבר ":  נתניהו הורה לקדם הצמדת צמיד אלקטרוני לגברים מכים
אחרי עצרת ההמונים בכיכר רבין ואירועי המחאה שהתקיימו ברחבי הארץ ,  ראש הממשלה כינס את ועדת השרים והנחה לקדם הצעת חוק שקובעת כי לעברייני אלימות במשפחה יוצמדו צמידים עם מעקב GPS . " אף אחד לא היה מעלה על דעתו להילחם בטרור בלי להילחם בטרוריסט ",  הדגיש

