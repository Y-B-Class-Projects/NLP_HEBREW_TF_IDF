שיקלו לוותר על הרכב הפרטי :  קו רכבת השרון נחנך באירוע חגיגי
במסגרת הקו החדש נפתחה מסילת רכבת ושתי תחנות חדשות ברעננה ,  שצפויות להיפתח לציבור הרחב כבר מחר .  הקמת המסילה היא חלק מפרויקט  " דרך 531 "  בו הושקעו 4.7 מיליארד שקל .  נתניהו אמר במהלך האירוע כי  " כשאתה רואה את ישראל המתחדשת ,  אתה רואה את העתיד "
 ראש הממשלה בנימין נתניהו ושר התחבורה ישראל כץ חנכו היום  ( שני )  את פרויקט מסילת רכבת השרון .  במסגרת הקו החדש נפתחה מסילה חדשה ושתי תחנות חדשות :  רעננה דרום ורעננה מערב .  מסילת השרון ותחנות הרכבת ברעננה צפויות להיפתח לציבור החל ממחר בבוקר .  
הקמת מסילות השרון היא חלק מפרויקט  " דרך 531 "  שמבוצע על ידי משרד התחבורה באמצעות חברת נתיבי ישראל ,  ובהשקעה של 4.7 מיליארד שקל .  במסגרת הפרויקט הוקם הכביש המהיר 531 שמחבר בין ערי השרון - הוד השרון ,  כפר סבא ,  רעננה והרצליה ,  לגוש דן .  בנוסף ,  הפרויקט כלל הארכה של נתיבי איילון מהרצליה עד לאזור שפיים וחיבורם לכביש 531 .  
עוד בוואלה !  NEWS:ליצמן : " אם חוק הגיוס יעבור בנוסח הנוכחי - נפרוש מהקואליציה "" תומכים ברצח ילדים ":  סערה בכנסת על חוק קיזוז משכורות מחבליםמל"טים בשמי הכלא ומכונית מילוט :  מבצע הבריחה המדהים של הפושע הצרפתי 
בשלב הראשון קו הרכבת יחובר לקו הוד השרון-באר שבע והנסיעה מרעננה לתל אביב צפויה לארוך כ-40 דקות .  בשלב השני ,  שיחל בעוד כמה חודשים ,  הקו יופעל במתכונת מעגלית עם חיבור לתחנת הרצליה ומסילות החוף ,  והנסיעה מרעננה לתל אביב תקצור ותיארך כ-20 דקות בלבד .  
נתניהו אמר במהלך טקס חנוכת הקו בתחנת רעננה דרום כי  " כשאתה רואה את ישראל המתחדשת ,  אתה רואה את העתיד .  את העבודה המעולה הזאת עושים רכבת ישראל ,  נתיבי ישראל וכמובן משרד התחבורה .  זאת מלאכת קודש ".  
גם השר כץ ,  שנכח באירוע ,  ציין כי רכבת ישראל עוברת בימים אלה תנופת פיתוח נרחבת ותפעיל בקיץ הקרוב 500 רכבות שיגיעו לראשונה ליעדים חדשים כמו תחנות רעננה ותחנת מרכזית המפרץ בחיפה .  הוא אמר כי  " מדובר בצעד נוסף בתנופת הפיתוח של התחבורה הציבורית ורכבת ישראל ,  שתסיע יותר נוסעים ,  ליותר יעדים ,  תוך שימוש בטכנולוגיות מתקדמות .  אנו קוראים לציבור הרחב לוותר על הרכב הפרטי ולחסוך זמן יקר וכסף ".  
מנכ"ל רכבת ישראל ,  שחר איילון ,  מסר כי רכבת השרון היא שלב נוסף בהיערכות לקראת הדור הבא של רכבת ישראל .  הוא הסביר כי  " אנו גאים לחנוך עוד קו חדש ולהגשים את חזון רכבת ישראל כחברה עסקית חברתית .  איישנו את שתי התחנות החדשות ברעננה במיטב הצוותים .  הנהגים והפקחים מתודרכים בימים אלה על התוואי החדש .  כמו כן ,  מרכז הפיקוד והשליטה של רכבת ישראל נמצא בישורת האחרונה ".  איילון הוסיף כי  " במקביל ,  אנו פועלים להטמיע את תפיסת ההפעלה החדשה של רכבת ישראל ,  שכוללת את מנהרות הרכבת המתקדמות ביותר בעולם מבחינה טכנולוגית  "  .  

שיקלו לוותר על הרכב הפרטי :  קו רכבת השרון נחנך באירוע חגיגי
במסגרת הקו החדש נפתחה מסילת רכבת ושתי תחנות חדשות ברעננה ,  שצפויות להיפתח לציבור הרחב כבר מחר .  הקמת המסילה היא חלק מפרויקט  " דרך 531 "  בו הושקעו 4.7 מיליארד שקל .  נתניהו אמר במהלך האירוע כי  " כשאתה רואה את ישראל המתחדשת ,  אתה רואה את העתיד "
 
