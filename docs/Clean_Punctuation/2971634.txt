שני מיליון שקלים ב-2014 :  הוצאות מעונות ראש הממשלה נחשפות
בעקבות עתירת התנועה לחופש המידע ,  נחשף כי הוצאו 30 אלף שקל לניקיון הבית ברח' בלפור ו-10 אלף שקל על בדיקת הצנרת בקיסריה .  משרד רה"מ : " הנתונים פורסמו לפני שנה ,  התשלומים נעשו לפי החוק "
 סך הוצאות מעון ראש הממשלה הרשמי ברחוב בלפור בירושלים ובבית הפרטי של משפחת נתניהו בקיסריה הוא קרוב לשני מיליון שקלים בשנת 2014  כך נחשף היום  ( ראשון )  בעקבות עתירה שהגישה התנועה לחופש המידע לבית המשפט המחוזי בירושלים .  
חלקו הארי של הסכום הנכלל תחת הכותרת  " הוצאות מעון ראש הממשלה "  נוגע להוצאות המעון הרשמי בירושלים  1,681,441 שקל .  היתרה ,  כ-284 אלף שקל ,  שולמו כדי לכסות את הוצאות המעון הפרטי בקיסריה .  בין היתר ,  הוצאו 30 אלף שקל בחודש על ניקיון הבית בבלפור ו-6,000 שקל על עבודות גינון בו .  
חלק מהוצאות המעון הרשמי ברחוב בלפור שולמו על כיבוד שניתן לאורחי המעון .  כך ,  למשל ,  הוצאו 9,440 שקלים במסגרת אירוח חוג התנ"ך במעון .  במקרה אחר הוצאו 8,555 שקלים כחלק מאירוח מדיני .  על אחזקת פרגולה שולמו 17,818 שקלים .  בנוסף לכך ,  במשך כמה חודשים בחצי השני של 2014 הוצאו אלפי שקלים על אבחונים פסיכולוגיים ועל חוות דעת פסיכולוגית .  החשבוניות לא מלמדות למה שימשו אותם אבחונים ובדיקות .  
מהחשבוניות שנחשפו עולה כי התפעול השוטף של ביתם הפרטי של בני הזוג נתניהו בקיסריה כלל הוצאות שונות .  עלות הגינון החודשית של המעון הייתה 2,360 שקל .  כמו כן ,  הוצאו 10,000 שקלים על תיקון במערכת המים במעון לפי חשבונית מחודש אוגוסט 2014 ,  וכן הוצאו כ-10,000 שקלים על בדיקת מערכת המים במעון .  
בעבור ייעוץ בגין נזילות במרתף שולם סכום של 4,514 שקלים .  הוצאה נוספת הייתה תיקון רמקולים בעלות 2,124 שקלים ,  והוצאה על עבודות טיח בהיקף של 19,656 שקלים .  לפי החוק ,  על המדינה להשתתף רק באחזקת ביתו הפרטי של ראש הממשלה ולא להשביח את ערכו .  
התנועה לחופש המידע ביקשה לחשוף כ-1,300 חשבוניות שונות ופרקליטי משפחת נתניהו התנגדו לפרסומן 220 מתוך .  עם זאת ,  הבוקר הגישה הפרקליטות הבהרה ובה נכתב כי בסך הכול קיימות 680 חשבוניות בלבד ,  מלבד אלו שלא נמסרו מטעמים ביטחוניים .  בהבהרה נכתב כי מקור הטעות נובע מכך שבחלק מהחשבוניות מופיעים כמה סעיפי חיוב .  
מתוך 680 החשבוניות ,  המדינה התנגדה לחשיפת 175 חשבוניות וזאת מטעמים של פגיעה בפרטיותם של בני משפחת נתניהו .  מהתנועה לחופש המידע נמסר כי הועברו להם רק 295 חשבוניות וכי אין בידיה מידע הנוגע לחשבוניות החסרות .  
עו"ד נירית בלייר ,  מנכ"לית התנועה לחופש המידע ,  אמרה בעקבות חשיפת החשבוניות כי  " אחד היתרונות של חופש המידע היא היכולת לבחון את הגבול בין הגלוי לנסתר .  כשמדברים על שימוש בכספי הציבור להוצאות פרטיות הגבול הוא ברור .  מה שאישי ,  פרטי ולא רוצים להגיש בגינו חשבוניות ,  כנראה שלא צריך להיות משולם מכספי הציבור .  מה שהציבור משלם ,  חייב תמיד להיות חשוף לביקורת ציבורית ".  
ממשרד ראש הממשלה נמסר בתגובה כי  " אין פה שום חדש .  הנתונים פורסמו כבר לפני שנה והתשלומים נעשו בהחלטת הדרג המקצועי ולפי החוקים שחלו על כל ראשי הממשלה .  הניסיון לייצר סטנדרט מיוחד לראש הממשלה נתניהו הוא פסול מיסודו .  כל ההוצאות המפורטות כאן אושרו על ידי הדרג המקצועי והן נובעות מהחלטות הכנסת והיועץ המשפטי לממשלה ".  
לטענת משרדו של נתניהו ,  לפי הנוהל שאושר על ידי המשנה ליועץ המשפטי לממשלה ,  ההוצאות המפורטות תואמות בדיוק את ההנחיות שמצויינות בהחלטת ועדת הכספים של הכנסת משנת 2001 .  באותה החלטה נכתב כי  " אוצר המדינה ישתתף בהוצאות מעונו הפרטי של ראש הממשלה ..  .  ויישא בהוצאות השימוש בדירה כגון ניקיון ,  מים ,  חשמל ,  גז ,  הסקה ,  גינון ,  קווי טלפון וכיוצא בזה .  אוצר המדינה ישתתף בשיפוצים ובתיקונים אחרים שיבוצעו אך ורק לשם שמירה על הקיים ".  
 ( עדכון ראשון :  15:00 )  

שני מיליון שקלים ב-2014 :  הוצאות מעונות ראש הממשלה נחשפות
בעקבות עתירת התנועה לחופש המידע ,  נחשף כי הוצאו 30 אלף שקל לניקיון הבית ברח' בלפור ו-10 אלף שקל על בדיקת הצנרת בקיסריה .  משרד רה"מ : " הנתונים פורסמו לפני שנה ,  התשלומים נעשו לפי החוק "
 
