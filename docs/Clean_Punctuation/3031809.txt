פרשת נתניהו-מוזס :  השאלה המרכזית שמעסיקה את חוקרי ראש הממשלה
בחקירתו השלישית של נתניהו בהמשך השבוע מתכוונים חוקרי יאח"ה  " להסיר את הכפפות ".  במוקד החקירה :  לא הקשרים עם מו"ל  " ידיעות אחרונות "  ואנשי העסקים ,  שגררו עניין ציבורי  אלא חלקו לכאורה ב"חוק 'ישראל היום' "
 ראש הממשלה בנימין נתניהו יידרש השבוע לשבת בפעם השלישית מול חוקרי היחידה הארצית לחקירות הונאה  ( יאח"ה )  ולענות על סדרה ארוכה של שאלות בנוגע לאופן התנהלותו בשתי הפרשות שבהן הוא מעורב .  האחת ,  תיק 1000 ,  שעניינו חשד לקבלת טובות הונאה מאנשי עסקים ,  והשנייה ,  תיק 2000 ,  שמתמקד בקשר שלו עם מו"ל  " ידיעות אחרונות "  נוני מוזס .  
בשונה מקודמותיה ,  בחקירה הקרובה ,  שמנוהלת על ידי מפקד יאח"ה ,  תת-ניצב כורש ברנור ,  מתכוונים החוקרים  " להסיר את הכפפות "  ולחקור את נתניהו בכל הנושאים העומדים על הפרק .  כך ,  במסגרת תיק 2000 ,  יידרש נתניהו להסביר את חלקו בקידום נוסח מרוכך ל"חוק ישראל היום ",  שנועד לצמצם את תפוצתו של החינמון היומי בבעלות מקורבו ,  שלדון אדלסון . 
" הדגש הוא על הפעילות שביצע נתניהו כראש ממשלה מול בעלי תפקיד ציבורי ,  כמו מחוקקים ,  אנשי סיעתו והקואליציה שלו ",  הסביר גורם במערכת אכיפת החוק .
 ראש ממשלה תחת חקירה || כותרות אחרונותנתניהו :  לא פעלתי נגד  " חוק ישראל היום "  - פירקתי את הממשלה בגללויריבי נתניהו משחיזים סכינים ,  אבל יודעים שצריך לשמור על קשר השתיקה"השחיתות שוברת שיאים ":  מאות הפגינו בתל אביב נגד נתניהו 
הגורם ,  המעורה בפרטי הפרשה ובחקירתה ,  הסביר כי השפעה של נתניהו על חקיקה ,  לכאורה במסגרת מגעיו עם המו"ל מוזס ,  עשויה לבסס חשד להפרת אמונים או לעבירת שוחד . " ההתנהלות מול גורמים עסקיים ,  או מי יסקר ומי יעבוד בעיתון ,  הם דברים שפחות רלוונטיים לחוקרים ,  שצריכים למצוא חשד לביצוע עבירה פלילית ",  הסביר .  
לפיכך ,  הזרקור שיפנו החוקרים יהיה כלפי גורמים פוליטיים ,  ולא בהכרח כלפי אנשי העסקים המעורבים לכאורה בפרשה או כלפי עובדיו של מוזס .  העדויות שאספו ויאספו החוקרים מגורמים במערכת הפוליטית צפויות להיות מרכזיות בפרשה .  
בין היתר ,  מדובר בחברי הכנסת שיזמו את  " חוק ישראל היום ",  ובהם ח"כ איתן כבל  ( המחנה הציוני )  ,  בשר יריב לוין ,  שהיה יו"ר הקואליציה בכנסת ה-19 וראש ועדת הכנסת בכנסת שלפניה ,  ובשר זאב אלקין ,  יו"ר הקואליציה בכנסת ה-18 .  
החוקרים צפויים לעמת את נתניהו גם עם נקודות ההשקה לכאורה בין שני התיקים .  טענתו של נתניהו כי בקבוקי השמפניה והסיגרים שקיבל לכאורה מאיש העסקים ארנון מילצ'ן במשך שנים היו במסגרת קשר חברי בין המשפחות ,  עשויה לעמוד בסתירה לדיווחים האחרונים בחדשות 2 ,כי הוא נעזר בו בתיווך בין אנשי עסקים למו"ל  " ידיעות אחרונות ",  במטרה שישקיעו בעיתון בתמורה לסיקור אוהד .  
במסגרת תיק 1000 ,  יתבקש נתניהו להוכיח כי היתה הדדיות ביחסיה עם מילצ'ן .  כלומר ,  שמשפחתו של איש העסקים קיבלה ממשפחת נתניהו מתנות ,  על מנת לסתור את החשד כי מדובר בטובות הנאה שהועברו באופן חד-צדדי .  בנקודה זו עלול ראש הממשלה להסתבך בהסבריו לחוקרים ,  שיבקשו לבסס חשד לעבירה על חוק מימון מפלגות בפרשנותו המורחבת ,  שלפיה המתנות המדוברות היו בגדר מימון אסור ולא מדווח ,  מעבר לחשד לקבלת שוחד או מתנה אסורה .  
אמש התייחס נתניהו בהודעה שפרסם בדף הפייסבוק שלו לחקירתו בפרשה 2000 וטען כי לא עבר שום עבירה ,  לא פעל לקידום  " חוק ישראל היום "  ואף פירק את הממשלה בגלל  " חתרנות "  של חברים בה ,  שהובילה לאישורו של החוק בקריאה טרומית .  הוא הוסיף כי התקשורת ,  לטענתו ,  הייתה ועודנה רודפת אותו .
 לפי החשד ,  במסגרת פרשה 2000 תיאם ראש הממשלה עם מוזס מהלכים שנועדו לקדם את האינטרסים שלהם לפני הבחירות בשנת 2015 בסדרה של לפחות 12 פגישות ,  שלפחות שתיים מהן הוקלטו ,  כפי שפורסם לראשונה בוואלה !  NEWS .  נתניהו לכאורה הבטיח לקדם את חוק  " ישראל היום "  לצמצום היומון שאיים על  " ידיעות אחרונות ",  בתמורה לסיקור אוהד .
 עוד פורסם אמש בחדשות 2 כי נתניהו פנה לכאורה לשלושה אנשי עסקים במטרה שישקיעו ב"ידיעות אחרונות ",  במסגרת המגעים שניהל עם מוזס .  בפרטים החדשים מחקירת המשטרה בנוגע לפרשה ,  עולה כי מוזס נפגש עם שלושת אנשי העסקים ,  יו"ר הקונצרן הגרמני  " אקסל שפרינגר "  מתיאס דופנר ,  מנכ"ל תאגיד  " אורקל "  האמריקני לארי אליסון ,  ואיש העסקים האוסטרלי ג'יימס פאקר .  הפגישה עם פאקר נערכה ,  על פי הדיווח ,  בתיווכו של איש העסקים מילצ'ן .  
על פי תמלילי אחת מהפגישות בין נתניהו למוזס שפורסמו אמש בחדשות 2 ,  מו"ל  " ידיעות אחרונות "  אמר לראש הממשלה : " תראה ביבי ,  אנחנו צריכים לעשות הכול מהר כי אני צריך להזיז את הספינה .  אני אומר לרון ביום ראשון ",  בהתייחסות לעורך הראשי של העיתון רון ירון .  נתניהו סיכם : " תסובב את הספינה ". 
אתמול נחקר מוזס בפעם השלישית במשרדי יחידת להב 433 בלוד ,  במשך כשמונה שעות .  גורם במערכת אכיפת החוק המעורה בפרטי החקירה הסביר כי טרם בוצעה פנייה לחיקור דין של בעלי  " ישראל היום "  אדלסון ,  והביע ספק אם מהלך כזה ייעשה בעתיד .  מי שעוד צפוי להיפגש עם חוקרי המשטרה הוא בנו של נתניהו ,  יאיר ,  שתיגבה ממנו עדות בקשר לפרשה 1000 .  נתניהו הבן צפוי להיחקר בין היתר בנוגע למערכות היחסים שלו עם שני אנשי העסקים מילצ'ן ופאקר ,  ששמם נקשר בפרשה .  

פרשת נתניהו-מוזס :  השאלה המרכזית שמעסיקה את חוקרי ראש הממשלה
בחקירתו השלישית של נתניהו בהמשך השבוע מתכוונים חוקרי יאח"ה  " להסיר את הכפפות ".  במוקד החקירה :  לא הקשרים עם מו"ל  " ידיעות אחרונות "  ואנשי העסקים ,  שגררו עניין ציבורי  אלא חלקו לכאורה ב"חוק 'ישראל היום' "
 
