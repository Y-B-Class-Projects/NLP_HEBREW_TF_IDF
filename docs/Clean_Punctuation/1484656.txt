שטייניץ על התקציב : " עשינו היסטוריה "
 שר האוצר הודף את הביקורת על התקציב ועל גיבושו מאחורי גבו .  לדבריו ,  הוא והאוצר מובילים את כל המהלכים , " ובתוך שנה וחצי נגיע לצמיחה "
" בלוח זמנים של חודש וחצי עשינו היסטוריה והעברנו תקציב דו-שנתי .  התקציב הוא טוב ,  נותן גיבוי מלא לתוכנית הכלכלה שלו ,  ובתוך חודש וחצי נשלים את העברתו בכנסת ".  כך הצהיר הערב  ( רביעי )  שר האוצר יובל שטייניץ ,  בעקבות אישור הצעת התקציב לשנים 2010-2009 בממשלה .  
בראיון לערוץ 2 התייחס שר האוצר לביקורת שהוטחה בו ,  לפיה עיקרי התקציב סוכמו מאחורי גבו ,  תוך התעלמות גם מעמדת בכירי משרדו . " התדמית אינה נכונה .  האוצר מוביל את כל המהלכים ",  אמר שטייניץ .  לדבריו , " זו הפעם הראשונה שנעשה כאן במדינה דבר רציני להתמודד עם המשבר הכלכלי ,  וכל זה נעשה על ידי ועל ידי האוצר בתוך 40 יום מאז כינון הממשלה .  אנחנו נבלום את המיתון ואת האבטלה ונגיע לצמיחה בתוך שנה וחצי ". 
באשר להתפטרותו של ראש אגף התקציבים רם בלינקוב אמר שטייניץ : " רצונו של אדם כבודו .  זכותו של פקיד בכיר לא להסכים עם כל הקו של עסקת החבילה במשק .  עמדתי היתה שצריך עסקת חבילה במשק .  זכותו להתפטר ,  והאוצר ימשיך הלאה .  יש לנו נבחרת מצוינת ". 
מוקדם יותר התייחס גם ראש הממשלה בנימין נתניהו לאישור הצעת התקציב .  בתדרוך עיתונאים בהשתתפות שטייניץ ,  שר הביטחון אהוד ברק ,  יו"ר ההסתדרות עופר עיני ונשיא התאחדות התעשיינים שרגא ברוש ,  אמר נתניהו : " שילבנו כאן ידיים .  התחלנו לפני כמה חודשים ואמרנו שאנחנו יוצרים ממשלת אחדות .  אך זו לא רק קואליציה פוליטית אלא גם הניסיון להגיע לאותו איחוד כוחות שאנו זקוקים לו במטרה להגן על מקומות העבודה להדוף אבטלה ,  להביא צמיחה ולעזור לחלשים ". 

שטייניץ על התקציב : " עשינו היסטוריה "
 שר האוצר הודף את הביקורת על התקציב ועל גיבושו מאחורי גבו .  לדבריו ,  הוא והאוצר מובילים את כל המהלכים , " ובתוך שנה וחצי נגיע לצמיחה "
 
