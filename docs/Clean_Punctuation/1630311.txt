נתניהו במסר למיטשל : " הפלסטינים סרבני שלום "
 בעקבות דברי השליח האמריקאי למזרח התיכון ,  לפיהם וושינגטון עלולה לקפיא את הערבויות האמריקאיות לישראל ,  מסרה לשכת רה"מ כי  " ישראל עשתה צעדים משמעותיים להנעת התהליך המדיני "
 בעקבות דברי השליח האמריקאי למזרח התיכון ,  ג'ורג' מיטשל ,  על האפשרות שוושינגטון תקפיא את הערבויות האמריקאיות לישראל ,  נמסר הערב  ( שבת )  מלשכת ראש הממשלה כי  " כולם יודעים שהרשות הפלסטינית מסרבת לחדש את שיחות השלום ,  בעוד שישראל עשתה צעדים משמעותיים להנעת התהליך .  מי שצריכה לשנות את דרכה זו הרשות הפלסטינית ובוודאי לא ממשלת ישראל ". 
בראיון לרשת חדשות אמריקאית אמר מיטשל כי החוק האמריקני מאפשר לעכב את כספי הערבויות ,  אך הבהיר כי וושינגטון אינה תומכת באפשרות זאת .  בראיון לרשת PBS אמר מיטשל כי וושינגטון עשויה לנקוט בעונשים כלפי הצדדים ,  לצד התמריצים . " אנו חושבים שניתן לסיים את המשא ומתן תוך שנתיים ממועד תחילתו ",  אמר . " באופן אישי אני חושב שניתן לסיים השיחות בתקופה קצרה יותר ",  המשיך .  לאחר מכן פורסמה הודעה מטעם מיטשל בה נמסר כי השליח האמריקאי למזרח התיכון לא הציע להפעיל את עיכוב הערבויות וכי הדברים נאמרו בתגובה לשאלה ולא כהודעה יזומה .  
ראש צוות המשא ומתן ברשות הפלסטינית ,  סעיב עריקאת אמר הבוקר כי חידוש המו"מ בין ישראל לפלסטינים מחייב הפסקה מוחלטת של הבנייה בהתנחלויות .  בשיחה עם סוכנות הידיעות הצרפתית התייחס עריקאת לדברי מזכירת המדינה האמריקאית הילרי קלינטון ,  לפיהם על ישראל והפלסטינים לחדש את המו"מ ללא תנאים מוקדמים .
" נמשיך במאמצינו עד שהממשל האמריקאי יחייב את ישראל לחדש את המו"מ על בסיס מחוייבותיה במפת הדרכים ובעיקר בכל הנוגע להפסקת הבנייה בהתנחלויות ,  כולל מזרח ירושלים ",  אמר עריקאת .  לדבריו ,  הפלסטינים מקווים שהמו"מ עם ישראל יחודש מהנקודה שבה הופסק בדצמבר 2008 ,  בעת שהרשות ניהלה אותו עם ממשלת אולמרט . " אנחנו רוצים הכרה ברורה בפתרון שתי המדינות ובגבולות 67 ",  סיכם .
  ( עדכון ראשון :  23:34 ) 

נתניהו במסר למיטשל : " הפלסטינים סרבני שלום "
 בעקבות דברי השליח האמריקאי למזרח התיכון ,  לפיהם וושינגטון עלולה לקפיא את הערבויות האמריקאיות לישראל ,  מסרה לשכת רה"מ כי  " ישראל עשתה צעדים משמעותיים להנעת התהליך המדיני "
 
