בעבודה מנצלים את הריב בליכוד : " אצלנו אוהבים מתפקדים חדשים "
 מפלגת העבודה קוראת להתפקדות המונית למפלגה ,  בצל הריבים הפנימיים במפלגת השלטון בהם מנסים בכירים בליכוד למנוע את פעילות קבוצת  " הליכודניקים החדשים ",  המבקשת לשנות את מדיניות המפלגה מבפנים . " מפלגת הליכוד מפחדת ",  תקפו בעבודה
בעוד בליכוד עסוקים במאמץ להפסיק את פעילותה של קבוצת  " הליכודניקים החדשים ",  במפלגת עבודה מנצלים את הריבים הפנימיים במפלגת השלטון וקוראים להתפקדות המונית דווקא אליהם . " בליכוד אולי לא אוהבים מתפקדים חדשים ,  אבל אצלנו דווקא כן ",  נכתב בפוסט שעלה בעמוד הפייסבוק של המפלגה אתמול  ( רביעי )  . " הליכוד מפחדת ממתפקדים חדשים שיאבקו על שינוי דמותה ,  אבל המלחמה על דמותה של הליכוד היא מלחמה של העבר ".  
לאחרונה החלו בכירי מוסדות הליכוד לעסוק בחסימת הליכודניקים החדשים ,  קבוצת מתפקדים הולכת וגדלה ,  שמעודדת התפקדות של מעמד הביניים כדי להשפיע מבפנים על מדיניות המפלגה ועל רשימתה לכנסת לקידום אג'נדה דמוקרטית ליברלית ,  בדומה לקבוצות כוח אחרות במפלגה .  
הליכודניקים החדשים טוענים כי גויסו כ-12 אלף מתפקדים חדשים ,  אך בליכוד מעריכים כי מדובר במספר נמוך יותר .  ואולם ,  בכירים בליכוד מתייחסים לתופעה כאל ניסיון של  " השתלטות עוינת "  על המפלגה ,  ובימים האחרונים דנים בצעדים משפטיים אפשריים כלפי הקבוצה .  במסגרת המאבק ,  עליו פורסם לראשונה ב"מעריב ",  הליכוד צפוי לשלול חברות לכ-2,500 מתפקדים כפולים שרשומים במפלגות נוספות בניגוד לחוק ונחסמה אפשרות להתפקד באינטרנט .
 עוד בוואלה !  NEWS:רק אחרי טראמפ - נתניהו גינה את הפיגוע בעצרת הניאו-נאציתנתניהו בכנס סגור : " נעבוד למרות ה'פרגון' מהתקשורת - לא יעזור להם"ברק הגיב לנאום נתניהו : " כשיפורסמו העדויות ייגמר המשחק ,  עליו להתפטר "  
בנוסף ,  בליכוד בוחנים אפשרות להאריך את תקופת ההכשרה ,  פרק הזמן הנדרש מרגע ההתפקדות ועד קבלת זכות ההצבעה ,  שעומדת כעת על 16 חודשים ,  כדי להקשות על הצטרפות מתפקדים ולמנוע את המשך התעצמות הקבוצה .  גורמים בליכוד אמרו לוואלה !  כי ראש הממשלה בנימין נתניהו מעורב אישית ,  וביקש לקדם צעדים משפטיים ולמצוא נוסחה שתאפשר לצמצם את כוחם .
 בעבודה תקפו ואמרו ש"מפלגת הליכוד חוסמת מתפקדים חדשים כי היא מפחדת .  המפלגה של היום היא חוק ההסדרה וחוק הלאום ,  היא מתנגדת באופן קבוע לכל הצעה שתהפוך את ישראל לשוויונית ,  נלחמת בנכים וצועקת על משפחות שכולות ,  היא 'לא היה כלום כי אין כלום' ".  
 ( עדכון ראשון :  20:03 )  

בעבודה מנצלים את הריב בליכוד : " אצלנו אוהבים מתפקדים חדשים "
 מפלגת העבודה קוראת להתפקדות המונית למפלגה ,  בצל הריבים הפנימיים במפלגת השלטון בהם מנסים בכירים בליכוד למנוע את פעילות קבוצת  " הליכודניקים החדשים ",  המבקשת לשנות את מדיניות המפלגה מבפנים . " מפלגת הליכוד מפחדת ",  תקפו בעבודה

