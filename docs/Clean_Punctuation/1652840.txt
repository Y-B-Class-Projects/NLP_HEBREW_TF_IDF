נתניהו : " התקרית עם ארה"ב - פוגענית "
 ראש הממשלה התייחס בפעם הראשונה לשורת הגינויים מהעולם ,  בעקבות ההחלטה לאשר בניית 1,600 יחידות דיור במזרח ירושלים . " זו היתה תקרית מצערת בתום לב .  היא היתה פוגענית ולא היתה צריכה להתרחש ".  עם זאת ,  הציע רה"מ  " לא להיסחף ולהירגע "
  ( צילום :  גדעון צנטנר ;  עריכה :  יאיר דניאל ) 
ראש הממשלה בנימין נתניהו התייחס הבוקר  ( ראשון )  בפתח ישיבת הממשלה לשורת הגינויים בעולם להחלטה הישראלית לאשר בניית 1,600 יחידות דיור במזרח ירושלים . " פתחנו היום עיתונים וקראנו פרשנויות והערכות ואני מציע לא להיסחף ולהירגע .  אנו מטפלים במצבים האלו בקור רוח וברצינות ",  אמר נתניהו .  
לדברי נתניהו , " זו היתה תקרית מצערת בתום לב .  היא היתה פוגענית ולא היתה צריכה להתרחש .  מינינו צוות מנכ"לים שימנעו תקלות כאלה בעתיד ,  צריך להסתפק בזה ואין טעם להוסיף לכך ".  בעקבות הוראה שהגיעה לשרים אמש מנתניהו שלא להתבטא בנושא ,  השרים לא דיברו בפתח ישיבת הממשלה כנהוג בכל יום ראשון .
 אמש גינתה שרת החוץ של האיחוד האירופי קתרין אשטון אשר צפויה להגיע לאזור היום ,  את הודעת ישראל . " אני מאוד מודאגת מכך שישראל הודיעה זאת בדיוק כששיחות הקרבה אמורות היו להתחיל ".  בשוליו של כינוס של שרי החוץ מהאיחוד האירופי בפינלד קראה אשטון לראש ממשלת ישראל בנימין נתניהו ל"הפגין מנהיגות "  ואמרה כי  " יש צורך בהסכם שלום "  וכי  " יש להגיע אליו במהרה ".  
גינוי זה של אשטון מצטרף לשורה של גינויים על החלטת ישראל במהלך סוף השבוע .  גורם בכיר בממשל אובמה אמר אתמול כי  " עמדתו הפוליטית של ראש הממשלה בנימין נתניהו מסוכנת ".  גם מזכירת המדינה האמריקאית הילרי קלינטון אמרה בראיון לרשת CNN כי הממשל חש עלבון על פרסום ההודעה ביום ביקור סגן הנשיא בישראל .  לדבריה ,  אירועי הימים האחרונים אינם מסכנים את קשרי ארה"ב שהם חסונים ובני קיימא .  היא ציינה עוד שאין אין סיבה להאמין שנתניהו ידע מבעוד מועד על הכוונה לפרסם את ההודעה . " עם זה ,  הוא ראש הממשלה והוא נושא באחריות ",  סיכמה .  קלינטון אף נזפה ביום שישי בנתניהו בשיחה טלפונית .  
גם הקוורטט הצטרף לקלינטון וגינה אף הוא את החלטת ישראל לבנות במזרח ירושלים . " אנחנו מגנים את החלטת ישראל לקדם תכניות בנייה ",  נכתב בהודעת הארגון . " הקווארטט חוזר ואומר כי צעדים חד צדדיים של כל אחד מהצדדים לא ייקבע מראש את תוצאות המגעים ולא יוכר על ידי הקהילה הבינלאומית ",  נאמר בהודעה .  הקווארטט הדגיש את חשיבות השגת השלום בין ישראל לפלסטינים לשני הצדדים ולעולם כולו .  הקווארטט הודיע כי ידון בנושא בפגישתו הבאה הצפוייה להיערך במוסקבה

נתניהו : " התקרית עם ארה"ב - פוגענית "
 ראש הממשלה התייחס בפעם הראשונה לשורת הגינויים מהעולם ,  בעקבות ההחלטה לאשר בניית 1,600 יחידות דיור במזרח ירושלים . " זו היתה תקרית מצערת בתום לב .  היא היתה פוגענית ולא היתה צריכה להתרחש ".  עם זאת ,  הציע רה"מ  " לא להיסחף ולהירגע "
 
