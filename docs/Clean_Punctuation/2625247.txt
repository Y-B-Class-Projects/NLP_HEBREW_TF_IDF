משבר סביב מינוי לפיד ובנט לסגניו של נתניהו
גורמים בבית היהודי אמרו כי חל עיכוב בפגישה עם הליכוד-ביתנו ,  בשל  " מחטף "  שמנע את מינוי השניים לסגני ראש הממשלה .  גורמים במערכת הפוליטית : " שרה נתניהו הפעילה לחץ "
 גורמים בבית היהודי אישרו היום  ( חמישי )  כי חברי הסיעה מאחרים זה שלוש שעות לפגישה עם אנשי הליכוד-ביתנו ,  כיוון שלטענתם נעשה  " מחטף "  שמנע את מינויים של יו"ר הסיעה ,  נפתלי בנט ,  ושל יו"ר יש עתיד ,  יאיר לפיד ,  לתפקיד סגני ראש הממשלה .  לדבריהם ,  הסיבות למחטף לא ברורות .  גורמים במערכת הפוליטית העריכו כי ההחלטה של ראש הממשלה ,  בנימין נתניהו ,  שלא למנות את בנט לסגנו  " נובעת מלחץ שהפעילה רעייתו ,  שרה נתניהו ,  על רקע היחסים הקשים ביניהם ".  מהליכוד נמסר כי  " שוב מדובר בהשמצה שקרית של אשת ראש הממשלה ".  
בבית היהודי סירבו להתייחס לנסיבות ביטול ההסכם .  במפלגה די הופתעו מכך שבנט ולפיד לא ישמשו כסגניו של ראש הממשלה ,  במיוחד לאחר שהדבר נודע במהלך ראיון שהעניק לקול ישראל חבר בצוות המשא ומתן של הליכוד-ביתנו ,  משה ליאון . " אין זו הפעם הראשונה שבה מנהל הליכוד את המשא ומתן הקואליציוני דרך אמצעי התקשורת ",  אמרו היום גורמים בבית היהודי .
 מוקדם יותר התייחס נתניהו בפתח ישיבת סיעתו להרכבת הממשלה . " אנו עסוקים בפרטים האחרונים על מנת להביא בשבוע הבא ממשלה לישראל .  הקדנציה הבאה תהיה מלאה באתגרים והממשלה הזו תוכל לתת מענה לאתגרים אלו ".  בניסיון לעודד את חברי סיעתו שהביעו אכזבה מההסכם המסתמן ,  אמר נתניהו : " החזרנו את תיק הביטחון לידינו ושמרנו על תיק החוץ .  התיקים המשמעותיים ביותר לניהול המדינה נמצאים בידינו ".  
ראש הממשלה אמר עוד כי  " התנאי החשוב ביותר הוא שיהיה לנו רוב בממשלה ולכן התעקשתי להשיג רוב ברור ".  לאחר ששיבח את שר האוצר היוצא יובל שטייניץ ,  אמר נתניהו כי משימתו הראשונה של לפיד כשר אוצר תהיה  " להעביר תקציב שישמור על כלכלת ישראל ואני אתן גיבוי מלא לתקציב שישמור על כלכלת ישראל ".  
יו"ר ישראל ביתנו ,  אביגדור ליברמן ,  אמר בפתח הישיבה כי הוא  " שמח שיצא עשן לבן ,  לא רק בוותיקן ,  אלא גם בירושלים ".  לדבריו , " ההערכה והתוצאות של הממשלה ייבחנו בביצוע וביכולת להתמודד עם האתגרים בכלכלה ובביטחון ".  
בהכנת הידיעה השתתף יאיר אלטמן

משבר סביב מינוי לפיד ובנט לסגניו של נתניהו
גורמים בבית היהודי אמרו כי חל עיכוב בפגישה עם הליכוד-ביתנו ,  בשל  " מחטף "  שמנע את מינוי השניים לסגני ראש הממשלה .  גורמים במערכת הפוליטית : " שרה נתניהו הפעילה לחץ "
 
