שי ניצן מגיב למתקפות :  לא שקלנו שום שיקול פוליטי בעניין נתניהו
בהתייחסות ראשונה להכרעת היועמ"ש בעניין רה"מ אמר פרקליט המדינה שהיא התקבלה  " לפני מצפונו ולא עקב לחץ ",  ודחה את הטענות על המניעים מאחורי האישום בשוחד : " אין שחר לטענה על שיקולים זרים ".  על פרסום ההחלטה לפני הבחירות אמר : " אין מקום להמתין ,  זכות הציבור לדעת "
 -על אישום נתניהו בשוחד בכפוף לשימוע : " אין שחר לטענות על שיקולים זרים "- על הלחץ על היועמ"ש : " מנדלבליט קיבל החלטה לפי מצפונו "- על ליאת בן ארי : " שמעתי בצער את ההתקפות האישיות נגדה "- על חילוקי הדעות עם מנדלבליט : " אין מקום למנוע מהציבור להכיר את עמדותיי "  
בהתייחסות ראשונה להכרעתו של היועץ המשפטי אביחי מנדלבליט ,  פרקליט המדינה שי ניצן דחה היום  ( ראשון )  את הטענות שהעלה ראש הממשלה בנימין נתניהו נגד הפרקליטות . " לא שקלנו שום שיקול פוליטי גם כשהחלטנו להעמיד לדין את אהוד אולמרט ,  ובדיוק באותה מידה לא שקלנו שום שיקול פוליטי בעניינו של נתניהו ",  הבהיר ניצן בדבריו באוניברסיטת חיפה .  לדבריו , " פעלנו במקצועיות ,  ואין כל שחר לטענות כי ההחלטות התקבלו משיקולים זרים ". 
ניצן הדגיש כי בהחלטתו של מנדלבליט על כתב החשדות נגד נתניהו פעל  " לפי מצפונו ולפי מיטב אמונתו ,  ולא בעקבות לחץ ".  הוא הוסיף כי  " במשך שנים התנהלו מול ביתו של היועמ"ש הפגנות ,  במסגרתן דרשו המפגינים ,  ובהם מנהיגים פוליטיים ,  כי היועץ ייתן החלטות בפרשות אלו .  הוא לא הסכים לקבל החלטות עד שהחקירה הפכה כל אבן ". 
עוד בוואלה !  NEWS:שרים בשירות התביעה :  ארדן ,  לוין ואלקין צפויים להעיד נגד נתניהוכתב אישום לא צפוי לפני סוף השנה :  הדרך הארוכה שנותרה לתיקי נתניהוריכוך האישומים או דחיית טענות רה"מ :  מה צפוי בהליך השימוע ?  
ניצן התייחס גם לביקורת עם פרקליטות מחוז תל אביב  ( מיסוי וכלכלה )  ,  עו"ד ליאת בן ארי ,  שאותה תקף נתניהו בנאומו אחרי פרסום ההכרעה .  לדברי ניצן ,  בן ארי  " הביאה להרשעתו של אולמרט ,  ניהלה את המשפט ללא שום משקל לזהותו הפוליטית של אולמרט .  בדיוק באותה דרך ,  היא ואנשיה ,  ואנשינו ,  פעלו בפרשות הנוכחיות ".  
" שמעתי בצער את ההתקפות האישיות נגדה ,  בצער רב ",  הדגיש . " היא אשת מקצוע מהמעלה הראשונה ,  שפועלת ביושר ובהגינות ומקדישה את מיטב שנותיה למאבק בשחיתות הציבורית .  אין לי ספק שתמשיך כך .  לכך נועדנו ולכך נשלחנו ". 
על הטענה שהיה ראוי להמתין עם החלטתו של מנדלבליט עד למועד הבחירות אמר ניצן : " פעלנו לפי מדיניות המנחה אותנו שנים רבות ולפיה אם תיק מבשיל להכרעה - אין מקום להמתין רק בגלל בחירות .  זכות הציבור לדעת ועקרונות נוספים מחייבים לפעול בדרך זו ".  
פרקליט המדינה הדגיש כי כך קובעת הנחיית היועמ"ש וכך פעלו בפרקליטות גם בעניינו של השר צחי הנגבי ,  שנקבע לו זימון לשימוע זמן קצר לפני הבחירות . " לוח הזמנים לטיפול הפרקליטות והיועץ המשפטי נקבע זמן רב לפני שהוחלט להקדים את הבחירות ,  וכך גם הדיונים בפרקליטות ",  הדגיש .
 ניצן המליץ ליועמ"ש להגיש כתב חשדות נגד ראש הממשלה בשלוש התיקים ,  אולם כתב חשדות בשוחד הומלץ נגד נתניהו בתיק 4000 בלבד .  על פרסום עמדתו אמר כי  " סברנו שיש ערך רב לשקיפות בעניין זה ואין מקום למנוע מהציבור להכיר את עמדותיי גם אם שונות הן מעמדות היועץ ".  עם זאת ,  הוא הדגיש כי  " על פי חוק ההחלטה הסופית הקובעת היא של היועץ המשפטי לממשלה ".  
" מחלוקות מקצועיות הן דבר תדיר ,  אולם הן לא מנעו מאיתנו לעבוד בצורה מכובדת וראויה לאורך כל הדרך עד לקבלת ההחלטה ",  הוסיף ניצן . " נוסיף לעשות את מלאכתנו כפי שעשינו עד כה - בדרך ישרה ,  מקצועית ,  יסודית ומהירה .  דבר לא ירתיע אותנו ".  
מוקדם יותר היום תקף ארגון הפרקליטים את נתניהו  " לאור ההתקפות המתעצמות על פרקליטות המדינה והמעבר להתקפה אישית של פרקליטים ופרקליטות העוסקים בחקירות ראש הממשלה ".  יו"ר ארגון הפרקליטים ,  עו"ד אורית קורין ,  כתבה במכתב שהוציאה לפרקליטים הבוקר : " אנו דוחים בשאט נפש את ההתקפות החמורות והאישיות של ראש הממשלה ושל בכירים נוספים נגד פרקליטים ופרקליטות במדינת ישראל .  מדובר בחציית כל הקווים האדומים ".  
קינן הוסיפה במכתבה כי  " מדינת ישראל היא מדינה דמוקרטית בה ביקורת עניינית היא דבר לגיטימי ונחוץ ,  גם על פרקליטות המדינה .  אך ,  בין זה לבין התקפות אישיות ופרועות על אנשים ישרים שהצדק והחוק הם הערכים היחידים שעומדים לנגד עיניהם ,  המרחק רב .  אני קוראת לחדול מההתקפות הללו שמעבר לפגיעה האישית בפרקליטים ,  מהוות פגיעה ממשית בשלטון החוק בישראל ". 
 ( עדכון ראשון :  16:00 )  

שי ניצן מגיב למתקפות :  לא שקלנו שום שיקול פוליטי בעניין נתניהו
בהתייחסות ראשונה להכרעת היועמ"ש בעניין רה"מ אמר פרקליט המדינה שהיא התקבלה  " לפני מצפונו ולא עקב לחץ ",  ודחה את הטענות על המניעים מאחורי האישום בשוחד : " אין שחר לטענה על שיקולים זרים ".  על פרסום ההחלטה לפני הבחירות אמר : " אין מקום להמתין ,  זכות הציבור לדעת "
 
