נתניהו לפוטין :  מביעים צער על התרסקות המטוס ,  אך האחריות על סוריה
לפני כניסת יום כיפור ,  נתניהו הביע תנחומיו על מות 15 אנשי הצוות הרוסים בתקרית בסוריה ,  אך האשים את אסד .  פוטין :  הימנעו ממצבים כאלו .  מפקד חיל האוויר יצא למוסקבה כדי להציג את תחקיר האירוע
ראש הממשלה בנימין נתניהו שוחח אתמול  ( שלישי )  עם נשיא רוסיה לדימיר פוטין בעקבות הפלת המטוס הרוסי בסוריה .  בשיחה ,  שהתקיימה לפני כניסת יום כיפור ,  הוא הביע צער בשם מדינת ישראל על מותם של 15 החיילים הרוסים ,  אך אמר שהאחריות להפלת המטוס מוטלת על סוריה .  
מלשכת ראש הממשלה נמסר כי בשיחה הדגיש נתניהו כי ישראל נכונה להעביר לרוסיה את כל הפרטים הנחוצים לתחקור האירוע .  הצדדים הסכימו כי משלחת בראשות מפקד חיל האוויר עמיקם נורקין תטוס מחר למוסקבה כדי להציג את תוצאות התחקיר .  כמו כן תחשוף המשלחת את המשך הניסיונות האיראניים להעברת אמצעי לחימה אסטרטגיים לחיזבאללה ולהתבססות בסוריה .
 נתניהו ציין את החשיבות של המשך התיאום הביטחוני בין ישראל לרוסיה ,  שהצליח למנוע אבדות רבות משני הצדדים בשלוש השנים האחרונות .  עוד הוא אמר בשיחה כי  " ישראל נחושה לבלום את ההתבססות הצבאית האיראנית בסוריה ,  ואת ניסיונותיה של איראן ,  שקוראת להשמדת ישראל ,  להעביר לחיזבאללה נשק קטלני נגד ישראל ". 
לפי הקרמלין ,  פוטין אמר בשיחה כי התקיפות של ישראל בסוריה מפרות את הריבונות שלה . " במקרה זה ,  ההסכמים למניעת תקריות מסוכנות לא נשמרו .  כתוצאה מכך מטוס רוסי הותקף על ידי מערכות נ"מ סוריות .  נשיא רוסיה קרא לישראל להימנע ממצבים כאלו מעתה ",  נמסר .  
לפני השיחה אמר פוטין כי ישראל לא הפילה את המטוס .  במהלך מסיבת עיתונאים במוסקבה עם ראש ממשלת הונגריה ויקטור אורבן ציין הנשיא כי  " המטוס הופל בשל שורת תקלות טראגיות ",  והוסיף : " ננקוט צעדים להגנה על כוחותינו בסוריה ". 
מטוס הסיור הופל על ידי מערכות ההגנה של צבא סוריה ,  אך מוסקבה האשימה את חיל האוויר באחריות לכך אחרי שלטענתה מטוסי הקרב שתקפו באותה עת בלטקיה השתמשו במטוס האיליושן 20 כדי להתחמק מטילי הנ"מ .
  ( עדכון ראשון :  19:15 )  

נתניהו לפוטין :  מביעים צער על התרסקות המטוס ,  אך האחריות על סוריה
לפני כניסת יום כיפור ,  נתניהו הביע תנחומיו על מות 15 אנשי הצוות הרוסים בתקרית בסוריה ,  אך האשים את אסד .  פוטין :  הימנעו ממצבים כאלו .  מפקד חיל האוויר יצא למוסקבה כדי להציג את תחקיר האירוע

