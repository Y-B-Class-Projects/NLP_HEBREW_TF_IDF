אלשיך על חקירות רה"מ :  מתקשה לראות מצב שנתניהו לא יואשם בשוחד
מפכ"ל משטרה לשעבר התייחס לקמפיין הליכוד שבו נמתחה ביקורת על המשטרה על חקירות נתניהו .  לדבריו : " מעולם לא תפרנו תיק ,  המשטרה לא מחליטה על חקירה לאיש ציבור אלא רק בליווי פרקליט המדינה ".  עוד אמר :  הגיעו אליי איומים ,  לא אפרט "
 - על אישום בשוחד נגד נתניהו : " מתקשה לראות שלא יוגש "-  על קמפיין הליכוד : " למשטרה אין יכולת לתפור תיק "-  אלשיך חשף : " היו נגדי איומים - לא אפרט "-  על אמירת ח"כ אמסלם : " יש אחריות חברתית ומקצועית "-  על אי הארכת כהונתו : " ידעתי זאת אחרי שנה וחצי והמשכתי לפעול כפי שחשבתי "-  הליכוד :  אלשיך מצטרף ללחץ השמאל על היועמ"ש לאישום נגד רה"מ- פרקליטי רה"מ ליועמ"ש :  בדוק תיעוד של 122 הדלפות במהלך החקירות 
מפכ"ל המשטרה לשעבר ,  רנ"צ רוני אלשיך התייחס הערב  ( ראשון )  לחקירות ראש הממשלה ,  בנימין נתניהו ואמר כי הוא מתקשה לראות מצב בו ראש הממשלה לא יואשם בשוחד .  אלשיך אמר את הדברים בתשובה לשאלה האם הוא רואה מצב שבו לא יוגש כתב אישום על שוחד נגד נתניהו .  
לדבריו ,  היועץ המשפטי לממשלה אביחי מנדלבליט  " יפעל לפי הפרמטרים המקצועיים שמלווים אותו והראיות ידברו .  כולנו רואים את הראיות והעבודה נעשית יחד בצורה משותפת ".  באשר להאשמות בקמפיין הליכוד על כך שהמשטרה תופרת תיק לנתניהו ואף מדליפה חומרים מהחקירות אמר כי אלה אינן סבירות . " מעולם לא תפרנו תיק ,  המשטרה לא מחליטה על חקירה לאישי ציבור אלא רק בליווי פרקליט המדינה ולכן אין לנו יכולת שכזאת ".  עוד חשף אלשיך בריאיון לעיתונאי אודי סגל בכנס המכון למחקרי ביטחון לאומי ,  כי במהלך החקירות  " הגיעו אליי איומים ,  אך לא אפרט ".  
לקריאה נוספת :  פרקליטי נתניהו ליועמ"ש :  פתח בחקירה נגד  " שיטפון ההדלפות מחקירותיו"מנדלבליט על חקירות נתניהו : " חשוב לי לקבל החלטה כמה שיותר מהר "  
על אמירתו של ח"כ דודי אמסלם  ( הליכוד )  על כך שאנשים יצאו לרחובות במקרה בו יוגש כתב אישום נגד נתניהו ,  אמר כי  " יש לנו אחריות חברתית גם לדרג המקצועי יש וצריך לתת על כך את הדעת ".  באשר לאי הארכת כהונתו בשנה נוספת אמר : " ידעתי שאחרי שנה וחצי ככל שתידרש החלטה לא תוארך לי הכהונה ובכל זאת המשכתי לפעול כפי שחשבתי שצריך ". 
אלשיך דיבר על עצמאותה של המשטרה נוכח חקירת איש ציבור ואמר כי הינה מוגבלת . " למשטרה יש עצמאות רבה מאוד אבל בנושא של אישי ציבור - הסמכות עוברת ליועמ"ש או לפרקליט המדינה ,  באופן כזה שלמשטרה אסור ליזום חקירה .  המשטרה צריכה לבחון האם מדובר בעננה או משהו מדויק ומשמעותי ".  הוא הדגיש כי  " במובן הזה למשטרה אין עצמאות - ובצדק .  לטובת האיזונים והבלמים ".  
מהליכוד נמסר בתגובה לדבריו של המפכ"ל לשעבר כי  " רוני אלשיך שוב חוזר הערב על הרמיזה השקרית לפיה ראש הממשלה נתניהו שלח חוקרים פרטיים נגד חוקרי המשטרה .  כשמפכ"ל המשטרה מאמין בקונספירציה הזויה כזו ,  איך אפשר לצפות להליך הוגן ?  אין פלא שאלשיך מצטרף ללחץ של השמאל על היועמ"ש להגיש כתב אישום נגד ראש הממשלה נתניהו ". 
מוקדם יותר היום הגישו פרקליטי ראש הממשלה ליועמ"ש תיעוד של 122 הדלפות שפורסמו באמצעי התקשורת במהלך חקירות ראש הממשלה . " מדובר במקרה מובהק בו הכמות הופכת לאיכות עד שנוכח השטף הבלתי פוסק של ההדלפות ,  ונוכח זיהום החקירה מיסודה ,  מתקבל רושם של אימוץ נורמות פסולות ,  שהשתרשו בחקירות אלה ,  נורמות שבינן לבין שלטון החוק וניהול חקירות תקינות ,  אין ולא כלום ,  שאין להן מקום במדינת חוק ושלא ניתן לקבל אותן ",  כתבו ליועמ"ש עו"ד נבות תל צור ועו"ד טל שפירא .  

אלשיך על חקירות רה"מ :  מתקשה לראות מצב שנתניהו לא יואשם בשוחד
מפכ"ל משטרה לשעבר התייחס לקמפיין הליכוד שבו נמתחה ביקורת על המשטרה על חקירות נתניהו .  לדבריו : " מעולם לא תפרנו תיק ,  המשטרה לא מחליטה על חקירה לאיש ציבור אלא רק בליווי פרקליט המדינה ".  עוד אמר :  הגיעו אליי איומים ,  לא אפרט "
 
