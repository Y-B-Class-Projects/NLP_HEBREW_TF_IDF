רה"מ על המטס : " נפעל בנחישות נגד הפרובוקטורים "
 ראש הממשלה נתניהו קיים ישיבת היערכות בנתב"ג לקראת המטס בטרם המריא לביקור בבולגריה ורומניה . " לכל מדינה יש זכות למנוע כניסה של פרובוקטורים ומפרי סדר בתוך גבולותיה ",  אמר
ראש הממשלה ,  בנימין נתניהו ,  שממריא בשעה זו  ( רביעי )  לביקור ברומניה ובבולגריה ,  קיים הבוקר ישיבת היערכות אחרונה בנושא המטס הפרו-פלסטיני שצפוי להגיע ביום שישי לנמל התעופה בן גוריון .  בישיבה נכחו השר לביטחון פנים ,  יצחק אהרונוביץ' ,  ראש השב"כ יורם כהן ,  וראש המטה לביטחון לאומי יעקב עמידרור .  נתניהו נתן הנחיות אחרונות לקראת המטס ,  זאת לאחר שאהרונוביץ' קיים אתמול ישיבת היערכות עם מפכ"ל המשטרה ,  יוחנן דנינו .  
נתניהו אמר הבוקר כי  " לכל מדינה יש זכות למנוע כניסה של פרובוקטורים ומפרי סדר בתוך גבולותיה ,  כך נוהגות כל המדינות המתוקנות וכך תפעל ישראל .  יש לפעול בנחישות ,  אך תוך חיכוך מינימלי .  יש לשמור על הסדר ולמנוע שיבוש של מהלך החיים התקין של אזרחי ישראל ". 
בתוך כך ,  גורמים בירושלים אמרו הבוקר לוואלה !  חדשות כי  " ישראל נערכת במלוא הרצינות לבלום את מטס ההתרסה .  קיים צפי להגעת מאות פעילים פרו-פלסטינים שיגיעו ממדינות העולם ובעיקר מאירופה .  אנו נערכים בהתאם בניסיון לבלום את המטס בנחישות ,  אך בנימוס .  כל גורם שינסה לפרוץ את גבולותיה האוויריים של ישראל יטופל במלוא הנחישות ". 
עוד על המטס הפרו-פלסטיני:נערכים למטס :  המתפרעים ייכלאו ,  השאר יגורשו מידגם באוויר :  פעילים פרו-פלסטיניים יציפו את נתב"גלמרות עצירת הספינה :  פעילי המשט נחושים להגיע לעזה
פעילים בינלאומיים המשתתפים במטס ,  מצדם ,  ממשיכים לטעון שאינם מתכננים כל פרובוקציה בשדה התעופה ואינם מודעים לכל כוונה כזו . " אין בכוונתי לעשות דבר מלבד הצהרה על מטרת ביקורי - השתתפות בשבוע סולידריות בגדה המערבית ",  אמרה לוואלה !  חדשות דונה בויד ,  תושבת מדינת אורגון בארה"ב ואחות במקצועה .  היא נמצאת כעת בלונדון ,  שם נחתה הבוקר ונפגשה עם פעילים פרו-פלסטיניים נוספים ,  במטרה להמשיך עמם לישראל מחרתיים .
 בויד כבר הייתה במשלחת פרו-פלסטינית שביקרה בעזה בשנת 2009 ,  ואף השתתפה ב"צעדת החופש לעזה "  שניסתה להגיע לרצועה ממצרים בינואר האחרון .  על היוזמה הנוכחית למדה מפרסומים ברשת של פעילים פרו-פלסטיניים אחרים ,  והחליטה להצטרף . " תמיד רציתי לבקר בגדה המערבית ",  היא אומרת , " ואשמח לעשות כל דבר שיתמוך בעם הפלסטיני .  חשבתי לנצל את ההזדמנות לשתי המטרות ,  אבל כנראה יגרשו אותי במקום זאת ".  
" אין לי כל מידע על כוונה לנהוג באלימות בשדה התעופה ",  היא מבהירה . " אני מבועתת לחלוטין מהיחס שבו אנו עלולים להיתקל מצד הרשויות הישראליות .  משהו בשיקול הדעת שלהן פגום .  בחיי ,  אני בסך הכל אזרחית אמריקאית רגילה ;  אני מצביעה לדמוקרטים ,  משתתפת מדי פעם בעצרת פוליטית ,  אבל רוב הזמן ,  פשוט חייתי את 'החלום האמריקאי' .  זה השתנה כשהייתי בעזה ,  וגיליתי מה המצב שם .  כעת אני גם חשה חובה לדבר בשמם של הפלסטינים ,  בייחוד כאזרחית אמריקאית ". 
הערכת מצב דומה בנושא התקיימה גם אתמול .  בדיון שנערך השתתפו השר לביטחון הפנים יצחק אהרונוביץ' ,  מפכ"ל המשטרה יוחנן דנינו ,  נציגי משרדי המשפטים ,  התחבורה והחוץ ,  רשות שדות התעופה ואל על .  כל גורם הציג את היערכות הגוף אותו הוא מייצג .  על פי הנחיית אהרונוביץ' ,  נמל התעופה בן גוריון ימשיך לעבוד כרגיל .  כמו כן ,  נקבעו דרכי הטיפול במפירי סדר .
 גורמים במשרד לביטחון הפנים סיפרו אמש לוואלה !  חדשות ,  כי ההערכה היא שלא תהיה אלימות קיצונית כמו שהייתה במשט ה"מרמרה "  אשתקד .  הגורמים המקצועיים יוצאים מנקודת הנחה שאלו שהפעילים שיגיעו כבר נבדקו במדינת מוצאם ,  ובשל כך הם לא יוכלו להחזיק חומרים מסוכנים .  לכן ,  כוחות אכיפת החוק מתכוונים לנהוג בהם בצורה עדינה יחסית ,  שתתאים גם לנשים ,  ילדים ומבוגרים .  עם זאת ,  הגורמים במשרד לביטחון הפנים הבהירו כי הם נערכים גם לאפשרות פחות סבירה של אלימות קיצונית ,  ולדבריהם ,  מקרה כזה יטופל ביד קשה .
 לפניות לכתב :  pinhas_wolf@walla.co.il

רה"מ על המטס : " נפעל בנחישות נגד הפרובוקטורים "
 ראש הממשלה נתניהו קיים ישיבת היערכות בנתב"ג לקראת המטס בטרם המריא לביקור בבולגריה ורומניה . " לכל מדינה יש זכות למנוע כניסה של פרובוקטורים ומפרי סדר בתוך גבולותיה ",  אמר

