נתניהו : " רון ארד עמד לנגד עיניי בחתימת העסקה "
 ראש הממשלה בנימין נתניהו שוחח עם אחיו של הנווט שהיום מלאו 25 שנה לנפילתו בשבי .  בשיחתם ,  סיפר נתניהו לדודו ארד על שיחותיו עם אמו המנוחה של הנווט השבוי בהן הביעה כמיהה לראותו
ראש הממשלה ,  בנימין נתניהו ,  שוחח הערב  ( ראשון )  עם דודו ארד ,  אחיו של הנווט השבוי רון ארד שהיום מלאו 25 שנה לנפילתו בשבי .  ראש הממשלה סיפר לארד על שיחות שקיים עם אמו המנוחה של הנווט ,  בתיה ארד ,  בהן דיברה על הכמיהה לראות את בנה . " גורלו של רון ארד עמד לנגד עיניי כשאישרתי את ההסכם להחזרתו של גלעד שליט ",  אמר נתניהו לאחיו של הנווט השבוי .
 גלעד חוזר הביתה - סיקור מיוחד בוואלה !  חדשות:חמאס טוען :  החתימה על העסקה לא בוצעה מול ישראלמידן עדכן את נתניהו :  נסגרו הפרטים האחרונים לעסקההאסירים שישוחררו בעסקת שליט הועברו לכלא קציעותמשפחת שליט לבגץ :  לא לעכב את שחרורו של גלעדנעם שליט במצפה הילה :  גלעד בריא ושלם ?  אינשאללה
בטקס שהתקיים בשבוע שעבר בבסיס חיל האוויר ברמת דוד לציון 25 שנה לנפילתו של ארד בשבי ,  נשאה דברים גם רעייתו ,  תמי ארד . " בשנה הראשונה יכולתי לחוש בבית את נוכחותך .  בשנה השנייה עוד שמעתי את קולך מהדהד ,  ובשנה השלישית יכולתי לדמיין אותך צועד במעלה הרחוב האחרון של שיכון מבט ,  יחף ,  בסרבל ,  עם סיגריה ביד והנעליים הגבוהות על הכתף ",  אמרה ארד בדברים שצוטטו בערוץ 2 , " כיום הסימן הפיזי שמעיד שחלפה עוד שנה הם ריח הגויאבות הראשונות ,  החמסינים המשוגעים ויום הכיפורים עם השקט המדומה שהוא טומן בחובו .  התקוות שתפתח את הדלת ותופיע נגוזו לפני שנים והציפיות התכווצו לכדי תקווה אחת צנועה - רק לדעת מה קרה לך ".   
" המנהיגים ,  רון ,  לא שעו לתפילתך ,  גם אלוהים לא ",  האשימה ארד את ממשלות ישראל השונות באי השבתו של בעלה מהשבי במשך השנים , " התפללתי ,  אפילו נדרתי נדרים .  הרגש אמר שצריך ללחוץ בכל הכיוונים ,  גם על אלוהים .  כמוך ,  רציתי להאמין שיש על מי לסמוך ,  שיש מי שמכוון מלמעלה ,  ויש את אלה שממלאים את שליחותו ויהיו אמיצים לקבל החלטות קשות .  אף אחד לא באמת התכוון באותם ימים להחזיר אותך ,  וכשהם התעשתו כבר לא היה עם מי לדבר .  את ההזדמנות להשיב אותך הביתה כאחד האדם הם החמיצו ". 
לפניות לכתבת :  tal_sh@walla.net.il

נתניהו : " רון ארד עמד לנגד עיניי בחתימת העסקה "
 ראש הממשלה בנימין נתניהו שוחח עם אחיו של הנווט שהיום מלאו 25 שנה לנפילתו בשבי .  בשיחתם ,  סיפר נתניהו לדודו ארד על שיחותיו עם אמו המנוחה של הנווט השבוי בהן הביעה כמיהה לראותו

