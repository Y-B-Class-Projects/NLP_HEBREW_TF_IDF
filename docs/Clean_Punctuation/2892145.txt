 " מסכל כל מינוי ":  בממשלה מורידים את הכפפות מול וינשטיין
עם הסרת מועמדותו של גל הירש לתפקיד המפכ"ל ,  היה ברור את מי מאשימים בסחבת בפרשה . " אי אפשר להתנהל כך ",  אמרו גורמים פוליטיים ,  לאחר שאופן עבודת היועץ המשפטי מנע לטענתם עוד מינוי בכיר בשירות המדינה
בשבועות האחרונים האשימו גורמים אנונימיים בסביבת ראש הממשלה ,  בנימין נתניהו ,  והשר לביטחון הפנים ,  גלעד ארדן ,  את התנהלות היועץ המשפטי לממשלה ,  יהודה וינשטיין ,  בכך שהוא מונע את מינויו של גל הירש למפכ"ל .  זאת ,  בעקבות התמשכות הבדיקה בעניין מינויו באמצעות צוות הבדיקה המיוחד שהקים .  אתמול  ( רביעי )  אי אפשר היה לטעות יותר במי תולים נתניהו וארדן את האשמה בסאגה המתמשכת .  המילים היו מפורשות .
 ארדן הסביר את ביטול המינוי ב"התמשכות הבדיקה ואי קביעת מועד לסיומו ".  בהמשך השמיע דברי ביקורת על התנהלות צוות הבדיקה .  לעומתו ,  ראש הממשלה כבר קבע כי  " הליך המינויים ראוי לבחינה מחודשת ".  גם הוא תקף את העובדה שצוות הבדיקה לא הצליח אפילו לתת תאריך יעד לסיום הבדיקה . " הזמן המתמשך והעובדה שלא ניתן לקבל מסגרת זמנים קצובה למה שמכונה אצלנו 'תהליך בדיקה' הביא להסרת המועמדות ",  כתב נתניהו .
 סאגת מינוי הירש || סיקור מיוחד:המפכ"ל לשעבר חפץ : " הסיכוי שהירש היה מצליח במשטרה - אפסי"משפחות שכולות על הסרת מועמדותו של הירש : " לא סיבה למסיבה"למרות סערת הירש :  ההערכה היא כי ארדן יתעקש על מפכ"ל מבחוץכשחשין כתב  " גל צדק ":  המפכ"ל המיועד והשופט שגונן עליו 

הסרת המועדות של הירש גרמה לכולם להוריד את הכפפות מול וינשטיין .  היועץ המשפטי לממשלה ,  שבמהלך כהונתו סוכלו מינויים של בכירים בשירות המדינה בשל בדיקותיו ,  עשה זאת שוב :  אחרי יואב גלנט ויעקב פרנקל ,  כעת מצטרף גם גל הירש לרשימה .  חלקם פרשו בגלל חוות הדעת של היועץ ,  חלקם מאיימתו .  אבל המסר שהועבר במינויי בכירים הוא שראש הממשלה או השרים שלו הם רק דרג ממליץ .  המילה האחרונה תבוא מהלשכה שברחוב סאלח א-דין . 
" כל מינוי מסוכל ,  אי אפשר להתנהל כך ",  תקפו אתמול גורמים פוליטיים .  עיקר הכעס הופנה לצוות הבדיקה .  הם הואשמו בגרירת רגליים ,  באי יעילות ,  בחוסר זריזות ,  כאילו אין כאן משטרה שבקרוב גם תציין חצי שנה בלי מפכ"ל בפועל . " אפילו מועד לסיום הבדיקה או הערכה כלשהי מתי כל זה יסתיים לא נתנו .  לאן פני הדברים הולכים ?  זה נראה חמור ?  זה פלילי ?  כלום ",  אמר אחד הגורמים .  
הצוות ,  כך נראה ,  בדק ראשית לכל את עבודתו של הירש בגיאורגיה ב-2007 .  החברה שפעלה שם כלל לא הייתה שלו ,  אלא של אחד משותפיו .  ואולם ,  הירש ,  שהיה הרוח החיה בחברה ,  ניצב במוקד העניינים .  עד לגיאורגיה הרחיקו פרקליטים כדי לשמוע על מה המהומה .  כשחזרו ,  ביקשו מהירש מסמכים ,  ולאחר מכן עוד מסמכים ולבסוף גם שלחו שאילתות .  הירש וצוותו נאלצו לבלות לילות בניסיון להשיג מסמכים מלפני קרוב לעשר שנים ,  חלקם מחברות שכבר אינן קיימות .  בדיקה נוספת הייתה בעניין מכרז לפינוי מוקשים מחוץ ראשון לציון ,  שהחברה של הירש זכתה בה .  

מנגד ,  במשרד המשפטים מעלים תהיה על הטענה כאילו הם אלה שסיכלו את המינוי .  הרי אם ארדן רצה את הירש ,  מדוע לא העביר את שמו לבדיקה עוד בטרם הכריז על מועמדותו ?  על פי הנוהל ,  על השר הממנה לפנות לגורמים הרלוונטיים בטרם ימנה :  אם מדובר בשוטר פעיל  למח"ש ,  על מנת לבדוק אם יש בעברו מידע מפליל .  אם מדובר באזרח - למשטרה ולרשויות אכיפת חוק אחרות ,  כדוגמת הרשות להלבנת הון .  במקרה של הירש  הדבר לא נעשה כלל .  וינשטיין שמע על המינוי זמן קצר בלבד לפני הכרזתו .  
מאידך ,  תוהים במערכת הפוליטית ,  מה היה עוזר אם וינשטיין היה יודע על הכוונה למנות את הירש ?  האם הדבר היה מונע את סאגת המינוי ?  ואולי וינשטיין בכלל נפגע מכך שלא עודכן מראש ?  עוד עלה חשש כי העברת שמו של הירש לוינשטיין תדלוף מהר לתקשורת או למועמדים לתפקיד מהמשטרה .  
לא במקרה שם נתניהו במרכאות את הביטוי  " הליך הבדיקה ".  ההמצאה הזו שאין לה כל ביסוס חוקי או נוהל מסודר היא עניין שכבר הפך לנוהג במשטרה ובפרקליטות .  החוק מכיר בחקירה בלבד .  אלא שהבדיקות ,  שלרוב כלל אינן מתפתחות לחקירה ,  כבר הפילו חללים רבים בדרך למינוי מיוחל וייתכן שהירש לא יהיה האחרון .  
וינשטיין אמור לפרוש בינואר 2016 .  עד אז צריך למנות לפחות עוד מפכ"ל אחד .  לארדן נותרו פחות מ-20 יום להציג מועמד משלו שגם יעבור את משוכת וינשטיין ואת ועדת טירקל .  עושה רושם שרק אם אותו מועמד עשה את הקריירה שלו כאתרוג בתוך צנצנת צמר גפן שנשמרה בכספת ,  יש לו סיכוי סביר לקבל את הדרגות המיוחלות . 

" מסכל כל מינוי ":  בממשלה מורידים את הכפפות מול וינשטיין
עם הסרת מועמדותו של גל הירש לתפקיד המפכ"ל ,  היה ברור את מי מאשימים בסחבת בפרשה . " אי אפשר להתנהל כך ",  אמרו גורמים פוליטיים ,  לאחר שאופן עבודת היועץ המשפטי מנע לטענתם עוד מינוי בכיר בשירות המדינה

