הרצוג מבהיר : " אני לא נכנס לממשלת נתניהו ,  הפרק הזה מאחוריי "
 יו"ר העבודה האשים בריאיון לאולפן וואלה !  NEWS את יחימוביץ' בכך שארגנה את שריקות הבוז בוועידת המפלגה : " היא לא יכולה לשקר כל היום ".  כמו כן ,  התייחס לאמירתו של נתניהו ,  לפיה  " יש סיבות טובות להרחיב את הממשלה ":   " הוא צריך ללכת "
 יו"ר מפלגת העבודה יצחק הרצוג התייחס היום  ( שני )  בראיון לאולפן וואלה !  NEWS לכך שראש הממשלה בנימין נתניהו אמר שהוא עדיין מעוניין להרחיב את הממשלה ,  וציין כי  " משאיר את הדלת פתוחה ".   " את הבדיחה הזאת שמענו מספיק .  אני לא נכנס לממשלת נתניהו ,  הפרק הזה מאחוריי ",  הבהיר הרצוג . " הייתה לנתניהו הזדמנות למהלך היסטורי דרמטי ,  לחלוקת שלטון שיכולה הייתה להוביל לגוש מרכזי בארץ ולמהלך מדיני שמחייב צעדים אמיצים מול הפלסטינים ,  אבל הוא העדיף להקים ממשלת ימין צרה .  זאת הבעיה שלו ".  
הרצוג הוסיף : " הייתה הזדמנות אחת גדולה שבחנתי אותה ברצינות ,  כדי שאני אוכל להיות שקט עם מצפוני כמנהיג אם יש הזדמנות .  נתניהו ,  אחרי שסירב לשים את ההבנות המדיניות על השולחן ולאחר שבחר ללכת עם ליברמן ,  בנה ממשלה ימנית עם בנט ,  ליברמן ומפלגתו ".  לדבריו , " לגיטימי לבחון את הדברים אבל כל אחד עשה את בחירתו ואת נתניהו צריך לשלוח הביתה ".  
לקריאה נוספת בוואלה !  NEWS:גמליאל תוקפת את רגב : " אמירות מפחידות ,  חוסר הבנה בדמוקרטיה "" הוא רצה להרוג את הילד ":  תמלילי חקירתה של האם ההרה שהוכתהבשם הבן :  המשפחה המוסלמית שרבה עם טראמפ  וריגשה את אמריקה 
הוא אף התייחס להארכת כהונתו בשנה נוספת ,  שלפני ההצבעה עליה אתמול פרצה סערה בוועידת המפלגה ,  שכללה קריאות בוז לעבר היו"ר . " שורקי הבוז היו מאורגנים ובאו על מנת לפוצץ את הועידה ,  זה היה מהלך מתוכנן על ידי אנשיה של שלי יחימוביץ' ",  האשים הרצוג ,  והוסיף : " אנחנו ידענו שיש אפשרות שהוועידה תתפוצץ .  לא רצינו בשום אופן שזה יקרה ,  כי לאנשים נמאס מהתרבות של האלימות והבוטות ".  לאחר הסערה עברה המפלגה להצבעה  " והרוב הדומם אמר את דברו ובגדול ",  העיר הרצוג .  
הרצוג לא חסך בביקורת נגד אנשי המפלגה . " לא הייתה בעיה הם היו עולים על הבמה ומנמקים את עמדתם ,  כמקובל במפלגה דמוקרטית .  זה היופי במפלגה דמוקרטית - יש ועידות של אנשים שמדברים בעד ונגד .  בימים האחרונים ,  אחרי שהופיעו תחת כל עץ רענן בהשתלחות ובפראות ,  כשהגיע הרגע לעמוד על במה מול הוועידה הם נאלמו דום ותחת זאת שלחו את אנשיהם לעשות רעש ".  
יו"ר המפלגה טען כי התנהגות זו היא פחדנית ,  וכי מדובר ב"תרבות של 'לה פמיליה' ".  את עיקר הביקורת שלו הפנה לח"כ שלי יחימוביץ' ,  וטען כי היא מנסה באופן עקבי  " לקעקע את היכולת של מהפלגה לתפקד באמירות בוטות וגסות ובמסע הסטה שנמשך יותר משנה ללא הרף ,  כלפיי וכלפי המפלגה .  היא לעולם לא תגיד מילה טובה עליי או על הסיעה .  היא החרימה את הסיעה במשך שנה רק כדי לומר שלא מוכנה להנהגה דו-ראשית ".  
על אף שאתמול ביקשה יחימוביץ' להבהיר כי לא כינתה את הרצוג  " כלב ",  הוא טען כי השוותה אותו ל"כלב הולך על ארבע ",  ואף חילקה לו ציונים . " זאת תרבות בריונית שאני בא לעקור מהשורש .  כל עם ישראל שמע אותה בראיונות אין ספור אומרת כי 'נתניהו שלח לי עצם שאחזור על ארבע' ,  על מה היא מדברת ?  אי אפשר כל היום לשקר .  אחר כך שמעתי אותה מסבירה שהיא מתכוונת למפלגה ",  טען ,  והדגיש כי  " הוויכוח הוא לא על המונח אלא על ההתנהגות .  נמאס מההתנהגות שלה שמשפילה ומבזה ". 
הרצוג טען כי אם היה מביא לקיום בחירות לראשות המפלגה באופן מידי , " היו אומרים שזה מחטף ".   " אמרתי שנעשה את זה עוד שנה ונאפשר לכוחות חדשים להיכנס ,  אני מדבר עם אנשי צבא וביטחון ,  חברה וכלכלה ומנסה להביא אותם למפלגה ",  הסביר .  

הרצוג מבהיר : " אני לא נכנס לממשלת נתניהו ,  הפרק הזה מאחוריי "
 יו"ר העבודה האשים בריאיון לאולפן וואלה !  NEWS את יחימוביץ' בכך שארגנה את שריקות הבוז בוועידת המפלגה : " היא לא יכולה לשקר כל היום ".  כמו כן ,  התייחס לאמירתו של נתניהו ,  לפיה  " יש סיבות טובות להרחיב את הממשלה ":   " הוא צריך ללכת "
 
