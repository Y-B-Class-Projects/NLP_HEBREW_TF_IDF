לבני : " לחיילים אסור לסרב להחלטת ממשלה "
 יו"ר האופוזיציה תקפה את גילויי הסרבנות בחטיבת כפיר . " אי אפשר להחליט מה רוצים לעשות ומה לא .  לא משנה איזו החלטה הממשלה מקבלת "
  ( צילום :  שי מכלוף ,  עריכת וידאו :  רן צימט ) 
יו"ר האופוזיציה תקפה הערב  ( שלישי )  את גילויי הסרבנות לפינוי התנחלויות ומאחזים בצה"ל שאירעו לאחרונה בחטיבת כפיר .  במהלך נאום שנשאה בכנס  " שדרות לחברה "  שנערך במכללת ספיר ,  אמרה לבני כי  " מדינת ישראל היא יהודית ודמוקרטית .  שני הערכים הללו שלובים זה בזה .  אם נלמד זאת היטב כבר מהגיל הרך ובבתי הספר ,  לא נראה את תופעות הסרבנות שאנו עדים להן בתקופה האחרונה בצה"ל ". 
לבני פנתה לחיילים הבוחרים לסרב פקודה ואמרה כי  " אי אפשר להחליט מה רוצים לעשות ומה לא .  לא משנה איזו החלטה הממשלה מקבלת או תקבל ,  לעולם אין להעביר מסר ולו מוסווה ,  שאין לקבל את החלטתה ,  בוודאי לא בצורת סרבנות בצבא ". 
מוקדם יותר היום התייחס גם שר הביטחון אהוד ברק לגילויי הסרבנות . " מדובר בתופעה חמורה מאד ",  אמר ברק . " במדים ,  בין בסדיר ובין במילואים אתה נתון למרות המדינה וממשלתה הנבחרת ,  וכולם יבצעו את כל משימות המלחמה ואת כל המשימות המבצעיות ".  
שר הביטחון הוסיף כי  " את התופעות של סרבנות אנחנו מתכוונים לעקור בחוזק יד בלי היסוס .  אין שום מקום להפגנות מחאה בעלות אופי פוליטי על ידי אנשים במדים או על ידי מי שהדיחו או השפיעו עליהם לעשות את זה ". 
ראש הממשלה בנימין נתניהו התייחס אף הוא לתופעה .  בביקור בבסיס חיל הים בחיפה אמר נתניהו כי  " "הסרבנות תגרום להתמוטטות המדינה .  אין לה מקום ונעשה הכל כדי למגר אותה ".  בביקור דיבר גם הרמטכ"ל ,  רב אלוף גבי אשכנזי ,  שאמר כי  " ננקטת יד קשה נגד התופעה ". 
הבוקר נגזרו עונשי מאסר לארבעת החיילים הנוספים שהניפו אתמול את השלט שבו נכתב  " גם גדוד נחשון לא מפנה יהודים ".  אחד החיילים נשפט ל-20 ימי מאסר בפועל ,  חייל נוסף ירצה 14 יום מאסר בפועל ושני חיילים נוספים נשפטו ל-28 ימי ריתוק .  אתמול נשפטו שני חיילים נוספים שהיו מעורבים באירוע ל-30 ימי מאסר .
 
לבני : " לחיילים אסור לסרב להחלטת ממשלה "
 יו"ר האופוזיציה תקפה את גילויי הסרבנות בחטיבת כפיר . " אי אפשר להחליט מה רוצים לעשות ומה לא .  לא משנה איזו החלטה הממשלה מקבלת "
 
