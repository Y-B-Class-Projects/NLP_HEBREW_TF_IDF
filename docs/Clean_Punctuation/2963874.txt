ליברמן : " לא נקבל את הצעות האוצר ";  נתניהו : " שום דבר לא קורס "
 ראש הממשלה הגיב לאמירת יו"ר ישראל ביתנו ,  שלפיה טרם הושגו הסכמות על הרפורמה הפנסיונית שדרש ,  ואמר כי  " יש משא ומתן ויש לו עליות ומורדות ".  בנט על דרישתו לתיקון הליקויים בקבינט : " תנאי לאישור השינויים בממשלה "
 יו"ר ישראל ביתנו אביגדור ליברמן התייחס היום  ( שני )  למגעים מול ראש הממשלה בנימין נתניהו ,  שר האוצר משה כחלון ושר התיירות יריב לוין ,  ואמר כי טרם הושגו הסכמות על הרפורמה הפנסיונית שמהווה מבחינת מפלגתו תנאי סף להצטרפות לקואליציה .  לדבריו , " הדרישות שלנו היו עקביות מאז הבחירות ,  היינו מוכנים להתפשר והתפשרנו בנושאי דת ומדינה ועונש מוות למחבלים .  אנחנו לא יכולים לקבל את ההצעות של משרד האוצר ,  לא בשביל זה נלחמנו ".  
ליברמן הדף את הטענות כי הרפורמה הפנסיונית שמנסה מפלגתו לקדם נועדה לדאוג רק לאוכלוסיית העולים מברית המועצות לשעבר . " זה רפורמה פנסיונית עבור כולם ,  לא עולים מרוסיה בלבד כפי שמציגים אותה ,  אלא רפורמה שבאה לתקן עיוותים ולעזור לשכבות הכי חלשות .  אני לא מבין את הניסיון להציג את זה כמשהו 'לעומתי' ",  אמר . " הופתעתי גם מהתדרוכים ומההדלפות המעוותות והנוגדות .  כשאני רואה מה יצא מהאוצר בתקשורת הרוסית - זה הפוך ממה שהאוצר מתדרך את התקשורת הישראלית ". 
בישיבת סיעת הליכוד התייחס נתניהו למגעים לכניסת ישראל ביתנו לממשלה . " יש משא ומתן ,  יש לו עליות וירידות .  אתה יודע כמה כאלה ניהלתי ?  אני כבר לא יכול לספור ",  אמר . " זה דורש מאמץ ותמיד יש משבר ופיצוצים ,  אבל שום דבר לא קורס .  זה לוקח זמן .  היעד שלי הוא ממשלה רחבה .  אני מציע לאנשים לא לעסוק בהלקאה עצמית ובנרגנות ,  צריך לחבור לממשלה רחבה ככל האפשר כדי לקדם את האתגרים וההזדמנויות שעומדים בפנינו ". 
לקריאה נוספת :" החלפנו שר ביטחון ימני - בשר שתומך בחלוקת ירושלים"ח"כ יונה על המגעים בין הרצוג לנתניהו : " התוצאות היו מביכות"חוקי ההשעיה והעמותות יקודמו :  פתיחת מושב הקיץ של הכנסת 
ליברמן הוסיף היום כי  " אין שום אולטימטום ,  אני לא מוגבל בזמן .  אם יש רצון טוב אפשר להגיע להסכם ".  יו"ר ישראל ביתנו אף התנצל על הדברים שאמר עליו בעבר . " בלהט הוויכוח הפוליטי נאמרים דברים מיותרים .  אני מתנצל על מה שאמרתי ,  לא היה לזה שום מקום ". 
ליברמן התייחס גם לעזיבת חברת הכנסת לשעבר אורלי לוי-אבקסיס את המפלגה בעקבות המגעים לכניסה לממשלה . "  רצונו של אדם כבודו .  היא החליטה לפרוש ואני מכבד את זה .  מוזר שבמשך שבע שנים לא שמעתי ביקורת אלא רק מחמאות ושבחים .  ביום רביעי פתאום פעם ראשונה היא החליטה שהמפלגה לא מקיימת רעיונות חברתיים ",  אמר .  
בפתח ישיבת סיעת הבית היהודי התייחס נפתלי בנט לדרישתו לראש הממשלה בתמורה לאישור הרחבת הקואליציה .  בנט דרש כי יתוקנו הליקויים בקבינט ואמר כי מפלגתו לא תאשר את הרחבת הממשלה ללא יישום המסקנות בנושא .  בתגובה לכך ,  נמסר מהליכוד כי ההסכמים הקואליציוניים לא ייפתחו עם אף שותפה בממשלה .  על דבריו של בנט אמר ליברמן כי  " זה לא הופנה אליי ,  אני לא צד לזה .  הוא פנה לראש הממשלה ולא אליי ".  
" בימים האחרונים מתגלים הצדדים הבעייתיים בהתנהלות הקבינט הביטחוני של מדינת ישראל ב'צוק איתן' ,  שבאים לאחר כשלים דומים שהיו במלחמת לבנון השנייה ",  אמר בנט . " חברי הקבינט לא שותפו במודיעין איכותי ,  לא הוכשרו כראוי לתפקידם ,  ולכן לא תפקדו כראוי בשעת מבחן כאחראים על צה"ל ". 
לדבריו , " בשנתיים וחצי האחרונות פניתי לראש הממשלה מספר פעמים בדרישה זו ,  כולל במשא ומתן הקואליציוני .  לצערי ,  דבר לא התקדם .  לפיכך ,  העברתי אמש לראש הממשלה דרישה ליישום תכנית לתיקון ליקויי הקבינט ,  כצורך חיוני לביטחון ישראל ולשמירה על ביטחון אזרחי ישראל וחיילי צה"ל .  תכנית זו הינה צורך בסיסי על מנת למנוע דיסאינפורמציה ,  ולקיים בקרה ראויה הנדרשת לביטחון אזרחי ישראל ".  
הוא הוסיף כי לא ניתן לצפות מחברי קבינט לשאת באחריות לביטחון ישראל מבלי לתת להם את הכלים הנדרשים . " לבנה הזו שותפים לא מעט חברי קבינט בעבר ובהווה ,  לכן דרישה זו היא תנאי של סיעת הבית היהודי לאישור השינויים האחרונים בהרכב הממשלה והקבינט .  זו אינה בקשה סקטוריאלית ,  אלא צורך לאומי חיוני של כלל חברי הקבינט ,  והעומד בראשו ".  
" אני מבין שאנחנו בימים של שינויים קואליציוניים .  איננו דורשים כעת תפקיד כלשהו ,  איננו דורשים תקציב ,  רק לשמור על חייהם של אזרחי ישראל ",  אמר .  

ליברמן : " לא נקבל את הצעות האוצר ";  נתניהו : " שום דבר לא קורס "
 ראש הממשלה הגיב לאמירת יו"ר ישראל ביתנו ,  שלפיה טרם הושגו הסכמות על הרפורמה הפנסיונית שדרש ,  ואמר כי  " יש משא ומתן ויש לו עליות ומורדות ".  בנט על דרישתו לתיקון הליקויים בקבינט : " תנאי לאישור השינויים בממשלה "
 
