חותנה של טופז אבן חן : " רה"מ עסוק בספינים "
 חיים קליין ,  ניצב המשטרה בדימוס וחותנה של הרוגת אסון הכרמל טופז אבן חן קליין ,  תקף את התנהלות רה"מ בשריפה .  לדבריו , " רק הספינולוגיה עומדת לנגד עיני ההנהגה "
  ( צילום :  אבי כהן ,  עריכה :  עידן גוראל ) 
ניצב בדימוס חיים קליין ,  חותנה של הרוגת אסון השריפה בכרמל ,  טופז אבן חן קליין ,  תקף הערב  ( ראשון )  בחריפות את ראש הממשלה בנימין נתניהו ,  ואמר כי בזמן השריפה נתניהו עסק בספינים .  קליין אמר את הדברים בכנס באוניברסיטת תל אביב שנערך ביוזמת תנועות השמאל הלאומי ,  השומר הצעיר ,  דרור ישראל ,  הדור החדש ומרצ .  מארגני הכנס קראו לממשלה להתפטר בעקבות אסון הכרמל .
 בנאומו חזר קליין לערב השריפה : " אני רוצה להחזיר אתכם ליום חמישי ,  היום הארור ביותר ",  אמר קליין , " בשעה 16:00 בערך ,  אני מקבל טלפון מבני בזעקות מרות ,  והוא אומר לי :  'אבא ,  טופז נהרגה' .  אמרתי :  'עמי ,  בוא לא נקבע עמדה ,  תמיד יש נסים ונפלאות ,  תמיד יש תקווה ,  אולי שביב של מזל ,  של נס .  אנחנו נחזיר אותה' ". 
קליין המשיך וסיפר : " אני ואביה של טופז ,  שנינו ניצבים במשטרה בדימוס ,  שראו הרבה זוועות בחייהם ,  שראו עשרות אוטובוסים שמתעופפים באוויר .  ראינו הכל .  ואף על פי כן ,  זו הייתה נסיעת סיוט .  המשימה שלנו הייתה להחזיר את טופז הביתה .  זה הכישלון הכי צורב שהיה לי בחיי - לא הצלחנו להחזיר אותה .  היא חזרה למחרת בתוך ארון ",  אמר בקול רועד .
 לאחר מכן עבר קליין לתקוף את נתניהו ישירות והאשים אותו בהפרחת ספינים תקשורתיים . " ראש הממשלה טס במסוק ,  מעלים מטוסים לאוויר .  הספין האחרון שמרגיז אותי ,  זה ספין מאה מיליון השקל שנולד מפניית מבקר המדינה .  ככל הידוע לי ,  זה רק 40 .  אני אומר את זה כדי להדגיש עד כמה הספינולוגיה הייתה לנגד עיניהם ולמעשה כמעט ולא שום דבר אחר ",  אמר .  קליין הביע חשש לעוצמת המדינה ואמר כי  " אנחנו חיים בדמוקרטיה מאוד רופסת ,  מאוד חלולה .  אם זה המצב ,  אין שום אפשרות לאכוף על פוליטיקאים לשאת באחריות ,  אלא אם כן פונים למסלול המייגע של ועדות החקירה ". 
אחרי קליין נאם עו"ד אלדד יניב מתנועת השמאל הלאומי ותקף גם הוא את ממשלת נתניהו . " מלאו שנה ותשעה חודשים לממשלת נתניהו ",  אמר , " כדי להכניס את כל השרים לצילום הקבוצתי היה צורך בעדשה מיוחדת .  30 שרים ,  9 סגנים ,  שר בלי תיק ,  שר לענייני מודיעין ,  ורכב אחד שהוזמן לנתניהו בארבעה מיליון שקלים .  זו הממשלה הגדולה ביותר והבזבזנית ביותר ,  הצינית ביותר ,  הספינית ביותר והלא ציונית והלא יהודית ביותר שהייתה בתולדות מדינת ישראל ". 
אלדד הוסיף ואמר : " המכונית הזו נוסעת על אדמה חרוכה .  הגיע הזמן שננקה את העשן .  אלי ישי הוא שר הפנים הגרוע ביותר בהיסטוריה של המדינה .  אנחנו כאן ולא נשתוק :  ליברמן הוא שר החוץ הגרוע ביותר וכיסאו לא רועד .  ביבי הוא לא מדינאי ולא ראש ממשלה .  מי שרוצה לראות את ישראל עולה בלהבות שימשיך לתמוך בממשלה של נתניהו ,  ישי וברק ,  אבל אנחנו מתחייבים לשנות ". 

חותנה של טופז אבן חן : " רה"מ עסוק בספינים "
 חיים קליין ,  ניצב המשטרה בדימוס וחותנה של הרוגת אסון הכרמל טופז אבן חן קליין ,  תקף את התנהלות רה"מ בשריפה .  לדבריו , " רק הספינולוגיה עומדת לנגד עיני ההנהגה "
 
