נתניהו יצטרך להכריע :  דוח לוקר או  " תכנית איזנקוט "
 עד ההצבעה על תקציב המדינה בסוף החודש יצטרך ראש הממשלה להחליט בין שלוש אפשרויות :  תמיכה בהמלצות הוועדה שהכעיסו את שר הביטחון יעלון ,  הצבעה בעד התכנית הרב-שנתית של הרמטכ"ל  או שילוב של שתיהן
ראש הממשלה בנימין נתניהו טרם הכריע מה יהיה המלצות ועדת לוקר שפורסמו אמש  ( שלישי )  .  האם יציג את הדוח לחברי הממשלה ,  יכנס את חברי הקבינט המדיני-ביטחוני ויקיים הצבעה ?  הזמן דוחק בו .  הדיונים וההצבעות על תקציב המדינה לשנת 2015 אמורים להסתיים עד סוף החודש ,  אולם גורמי ביטחון העריכו כי נושאים מורכבים כמו דוח לוקר לא יכולים להיות נדונים בתקופה כה קצרה ולכן יש לדחות את נושא התקציב  המקצה למערכת הביטחון 59 מיליארד שקלים  למועד מאוחר יותר ,  כפי שאכן כנראה יקרה .  אם יוחלט לאמץ את הרפורמות ,  יוכל ראש הממשלה לעדכן את תקציב הביטחון בחודשים הקרובים .  בשורה התחתונה ,  עתיד הדוח תלוי בנחישות ובמוטיבציה של האחראי להקמת הוועדה  נתניהו .
 המתיחות במערכת הביטחון בעקבות פרסום דוח לוקר הורגשה היטב ביממה האחרונה .  חברי כנסת ושרים התבטאו בנושא והבדלי הגישות גם בתוך הקואליציה צפו מחדש .  כך ,  למשל ,  שר החינוך נפתלי בנט ,  שקיבל את ההמלצות ואמר כי מדובר ב"דוח אמיץ לצבא אמיץ ",  לעומת שר הביטחון משה יעלון שטען כי  " הדוח שטחי ,  מנותק ולא מאוזן ".  הייתה זו עדות נוספת למתיחות הקיימת בין השניים על רקע אירועי מבצע  " צוק איתן "  והטיפול במנהרות .
 דוח לוקר - כותרות נוספות:כחלון מבהיר :  מסקנות דוח לוקר ייושמו כבר בתקציב הקרובהפרקליטות הצבאית :  חלקים מדוח לוקר לא חוקייםיעלון תוקף את דוח לוקר : " שטחי ,  לא מאוזן ומנותק מהמציאות "  
לצד זאת ,  הרמטכ"ל רב-אלוף גדי איזנקוט יציג בקרוב לממשלה את התכנית הרב-שנתית של צה"ל , " גדעון "  שמה ,  ולאחר מכן לחברי הקבינט המדיני-ביטחוני .  לפי התכנית ,  צה"ל יפטר 2,000 אנשי קבע עד 2017 ויעכב מחקר ופיתוח והצטיידות עד ההכרעה על תקציב הביטחון .  בשונה ממסקנות דוח ועדת לוקר ,  איזנקוט יזכה לרוח גבית מיעלון ,  שיאיץ את יישום התכנית שבה הוא מעורב עד לפרטים הקטנים .  במילים אחרות ,  נתניהו יצטרך להכריע בין שתי התכניות .  
כמו כן ,  ישנה אפשרות כי נתניהו יישם תכנית המשלבת בין שתי התכנית  המלצות ועדת לוקר ועיקרי  " גדעון ".  זאת ועוד ,  לא מן הנמנע שהדוח ייקבר כולו ,  כפי שנעשה עם דוח ועדת גורן שעסקה בנכי צה"ל .  
בדיונים על ההמלצות ישאלו הרמטכ"ל ושר הביטחון על שלוש סוגיות מרכזיות בעיני משרד האוצר וחבריה הוועדה :  תנאי הפנסיה של משרתי הקבע ,  אגף השיקום  ( נכי צה"ל )  במשרד הביטחון ,  והשקיפות .  בנושא קיצור השירות לא נראה שפקידי האוצר יתערבו ,  אך באשר לתקציב הביטחון המגובה ברפורמות שהצבא יידרש לבצע ,  נראה שצפויה מערכה צבאית של ממש .  במשרד האוצר ,  כמו גם חברי ועדת לוקר ,  היו רוצים לראות מסלול ברור של ירידה בהוצאה על הפנסיה והגברת שקיפות .  
בשיחה עם כתבים צבאיים נשאל אלוף  ( במיל' )  יוחנן לוקר מה הכותרת המרכזית מהמלצות הוועדה . " שקיפות ",  ענה בפשטות .  ועדת לוקר ממליצה להקצות לצה"ל 59 מיליארד שקלים  בניגוד לעמדת משרד האוצר  בתנאי שהצבא יאשר שקיפות מלאה בפני משרד ראש הממשלה ומשרד האוצר .  גורמים המצויים בתהליך ועדת לוקר אמר בשיחה עם וואלה ! NEWS כי  " שקיפות היא לא מילה נרדפת לשליטה .  ברגע שתהיה שקיפות ,  הגורמים הרלוונטיים במשרד ראש הממשלה ובמשרד האוצר יבינו טוב יותר את העומס על צה"ל ,  ומנגד יוכלו לעקוב אחרי הליך הפיטורים של משרתי הקבע ,  לראות איך הוא מתבצע הלכה למעשה .  אין שום סיבה בעולם שצה"ל לא יהיה תחת פיקוח ובקרה ". 
פקידי משרד האוצר ידונו לא רק בנושאים אלו .  כך ,  למשל ,  מקרים שבהם אלופים במטכ"ל טסים לחו"ל כראשי משלחות זמן קצר לפני סיום שירותם הצבאי ,  או יציאות לחופשות ארוכות לצד לימודים עבור קצינים נבחרים טרם פרישתם  גם אלה ייבחנו מעתה .
  ( עדכון ראשון :  22:47 )  

נתניהו יצטרך להכריע :  דוח לוקר או  " תכנית איזנקוט "
 עד ההצבעה על תקציב המדינה בסוף החודש יצטרך ראש הממשלה להחליט בין שלוש אפשרויות :  תמיכה בהמלצות הוועדה שהכעיסו את שר הביטחון יעלון ,  הצבעה בעד התכנית הרב-שנתית של הרמטכ"ל  או שילוב של שתיהן

