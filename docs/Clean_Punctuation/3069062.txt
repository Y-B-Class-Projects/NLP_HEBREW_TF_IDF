לבקשת ישראל :  האו"ם משך תמיכתו ממרכז נשים פלסטיני ע"ש מחבלת
הארגון הפסיק את תמיכתו במרכז שקרוי על שמה של דלאל מוגרבי מפיגוע  " אוטובוס הדמים "  ב-1978 שבו נרצחו 35 ישראלים .  בסוף השבוע הודיעה נורבגיה על הפסקת המימון למרכז .  נתניהו : " לא יכולים לקבל את זה שממשלות ידידותיות תומכות בארגונים שמאדירים טרור "
 לשכת מזכ"ל האו"ם אנטוניו גוטרש הודיעה אתמול  ( שני )  כי הארגון הפסיק את תמיכתו במרכז נשים פלסטיני שקרוי על שם המחבלת דלאל מוגרבי ,  מפקדת חוליית הטרור שביצעה את פיגוע  " אוטובוס הדמים "  בכביש החוף בשנת 1978 שבו נרצחו 35 ישראלים ,  בהם 12 ילדים .  החלטה זו התקבלה לבקשת ישראל .  
מוקדם יותר אתמול בישיבת סיעת הליכוד התייחס ראש הממשלה בנימין נתניהו לסוגיה ואמר כי ישראל פנתה למזכ"ל גוטרש בנושא . " אני חושב שאתם עדים זה זמן למדיניות התקיפה שאנחנו נוקטים במדיניות החוץ שלנו ביחס לדברים שפעם התקבלו אולי כמובנים מאליהם אבל אנחנו לא רואים אותם כך . 
" אנחנו נוקטים את העמדה הזו גם מול הטובים שבידידינו ומבהירים להם שאנחנו לא יכולים לקבל את זה שממשלות ידידותיות תומכות בארגונים שמאדירים טרור נגדנו או פועלים נגד חיילי צה"ל .  זה תהליך שהתחיל ".  נתניהו סיפר על המאמצים למשיכת התמיכה ואמר כי  " אלה הם ניצנים של דברים שאנחנו עושים לרוחב היריעה ",  הוסיף .
 עוד בוואלה !  NEWS:נתניהו : " לישראל אין צ'ק פתוח מטראמפ בהתנהלות עם הממשל "" טראמפ צעק על אבו מאזן בפגישתם בבית לחם :  'רימית אותי ! '"טילרסון :  טראמפ הפעיל לחץ רב על נתניהו ואבו מאזן כדי שיגיעו לפשרה 
ביום ראשון בבוקר שוחח אלון בר ,  סמנכ"ל ארגונים בינלאומיים במשרד החוץ ,  עם רוברט פייפר ,  מתאם הפעילות ההומניטרית של האו"ם מול הפלסטינים ,  והביע דאגה עמוקה מהחיבור של סוכנויות האו"ם עם פעילות האדרה של מחבלים במרכז שנחנך בשבוע שעבר בכפר בורקה .  בשיחה דרש בר הסברים מפורטים ביחס למימון המרכז והבהיר כי ישראל מצפה לפעולה מידית של האו"ם כדי להבטיח שמקרים כאלו לא יישנו .
 בסוף השבוע אף הודיעה נורבגיה על הפסקת המימון של המרכז ,  שנועד לשמש אתר לפעילות נשים ,  ודרשה מהרשות הפלסטינית להשיב את כספי הסיוע הנורבגיים שניתנו להקמתו .  שר החוץ הנורבגי בורג'ה ברנדה תקף בחריפות את הפלסטינים ואמר כי  " נורבגיה לא תאפשר לעצמה להיות מזוהה עם מוסדות שנקראים על שמות של טרוריסטים בדרך כזו .  לא נקבל את השימוש של סיוע נורבגי למטרות כאלה ".  נורבגיה דרשה מהפלסטינים להסיר באופן מידי את הלוגו של משרד החוץ הנורבגי מסמל הבניין .  
במשרד החוץ בירכו על החלטת ממשלת נורבגיה ואמרו כי  " נורבגיה נקטה צעד הנכון .  עמידה תקיפה נגד הנצחתם של טרוריסטים היא חלק שאין בלתו מהמאמץ הבינלאומי למגר את הטרור .  אנו ממליצים לקהילה הבינלאומי לבדוק היטב לאן הולך הכסף שהיא משקיעה ברשות הפלסטינית ומצפים שכלל השותפים בפרויקט ינהגו כמו נורבגיה ". 
שגריר ישראל באו"ם דני דנון אמר אמש כי  " הקריאה המבישה של המרכז החינוכי לנערות על שם המחבלת שרצחה 35 ישראלים היא הוכחה נוספת לחינוך של הרשות הפלסטינית לשנאה ולאלימות ".  לדבריו , " אנו שוב עדים לניצול של כספי הסיוע של האו"ם להסתה אנטי-ישראלית מסוכנת .  על האו"ם להפסיק את הקשר עם כלל הארגונים הפלסטינים המסיתים לאלימות ולהגביר את הפיקוח על הכספים המועברים למטרות הומניטאריות ".  

לבקשת ישראל :  האו"ם משך תמיכתו ממרכז נשים פלסטיני ע"ש מחבלת
הארגון הפסיק את תמיכתו במרכז שקרוי על שמה של דלאל מוגרבי מפיגוע  " אוטובוס הדמים "  ב-1978 שבו נרצחו 35 ישראלים .  בסוף השבוע הודיעה נורבגיה על הפסקת המימון למרכז .  נתניהו : " לא יכולים לקבל את זה שממשלות ידידותיות תומכות בארגונים שמאדירים טרור "
 
