 " מוותרים על החסינות שלנו ":  יוזמת הח"כים נגד החוק למען נתניהו
אחרי שח"כ מיקי זוהר שב לקדם את התיקון לחוק באופן שימנע הגשת כתב אישום נגד נתניהו ,  ח"כים בכחול לבן ,  בהם גבי אשכנזי ,  התגייסו לקמפיין רשת בו הצהירו כי הם מוותרים על חסינותם כחברי כנסת .  הליכוד :  לקבל מאשכנזי הטפות מוסר על ניקיון כפיים זה כמו להתייעץ עם בני גנץ
ראש הממשלה בנימין נתניהו הודיע כי חוק החסינות  " אינו חלק מהמשא ומתן הקואליציוני ",  אבל אחרי שח"כ מיקי זוהר הגיש היום  ( שלישי )  את התיקון לחוק באופן שימנע הגשת כתב אישום נגד נתניהו ,  באופוזיציה ממשיכים במאבק נגדו .  שורה של חברי כנסת ממפלגת כחול לבן הצטרפו היום ליוזמת הרשת של ח"כ פנינה תמנו שטה ממפלגתם ,  שבמסגרתה הצהירו כי הם מוותרים על החסינות שלהם כחברי כנסת .  
מדובר ביוזמה הצהרתית שכן חברי הכנסת לא נדרשים לוותר על חסינותם אלא אם הם צפויים לעמוד לדין בגין אשמה פלילית ,  זאת לצורך הגשת כתב אישום .  עם זאת ,  ח"כ תמנו שטה שגייסה ליוזמה ח"כים נוספים ,  בהם ,  גבי אשכנזי ,  יוראי להב ,  איתן גינזבורג ואחרים נוספים הסבירה כי  " הכנסת היא לא מקלט לעבריינים ".  
לקריאה נוספת:ח"כ זוהר הגיש מחדש לכנסת הצעה לתיקון חוק החסינותסקר וואלה !  NEWS :  רוב הציבור מתנגד למתן חסינות לראש הממשלהעורך דינו של נתניהו ביקש ממנדלבליט :  דחה את השימוע בשנה  
" אם אהיה חשודה בפלילים אני רוצה שיעמידו אותי לדין ככל האדם ",  אמרה תמנו שטה . " המחוקק חייב לעמוד בכלל של 'נאה דורש ונאה מקיים' ".  היא קראה לח"כים נוספים להצטרף אליה ,  ובמהלך היממה האחרונה העלו שורה של חברי הכנסת את תמונותיהם כשהם מחזיקים דף עם הסיסמה  " מוותר/ת על החסינות ".  
ח"כ אשכנזי שפתח לראשונה חשבון בטוויטר צייץ כי  " חוק חסינות צריך רק מי שיש לו ממה לחשוש .  אנחנו לא מפחדים מהחוק ,  אנחנו מכבדים את החוק ".  
מהליכוד נמסר בתגובה : " אנחנו מוותרים מראש על הטפות המוסר של גבי אשכנזי שהונה במיליונים את משקיעי חברת 'שמן' והכניס למטה הכללי של צה"ל את הפגר המסריח המכונה 'פרשת הרפז' .  לקבל מאשכנזי הטפות מוסר על ניקיון כפיים זה כמו להתייעץ עם בני גנץ על אבטחת מידע ".  
היוזמה הזו היא לקראת ההפגנה הגדולה של כחול לבן יחד עם מפלגת העבודה ומפלגת מרצ  " בעד הדמוקרטיה ושלטון החוק "  במוצאי שבת הקרובה ברחבת מוזיאון תל אביב .  במפלגה אמרו כי  " לא ניתן לנתניהו לגרור את ישראל לחקיקה מסוכנת נוסח טורקיה ,  בה השליט מעל החוק .  אזרחי ישראל לא בחרו בשינוי שיטת המשטר !  נתניהו הבטיח שלא יקדם חוק שימנע את העמדתו לדין או יפעל לקבל חסינות .  אז הבטיח .. .אם  " אין כלום ולא היה כלום "  בשביל מה חסינות ?  ". 
היוזמה בכחול לבן צברה תאוצה לאחר שח"כ מיקי זוהר מהליכוד הגיש את ההצעה לתיקון חוק החסינות .  ההצעה שנחשפה עוד במהלך כהונת הכנסת הקודמת בוואלה !  NEWS קובעת כי לצורך הגשת כתב אישום נגד חבר כנסת יהיה צורך בהסרת חסינותו על ידי ועדת הכנסת .  המצב כיום קובע כי היועץ המשפטי לממשלה יכול להגיש כתב אישום ,  ורק לאחר הגשתו ,  עומדת לחבר הכנסת האפשרות לבקש מהכנסת להותיר לו את החסינות . 

" מוותרים על החסינות שלנו ":  יוזמת הח"כים נגד החוק למען נתניהו
אחרי שח"כ מיקי זוהר שב לקדם את התיקון לחוק באופן שימנע הגשת כתב אישום נגד נתניהו ,  ח"כים בכחול לבן ,  בהם גבי אשכנזי ,  התגייסו לקמפיין רשת בו הצהירו כי הם מוותרים על חסינותם כחברי כנסת .  הליכוד :  לקבל מאשכנזי הטפות מוסר על ניקיון כפיים זה כמו להתייעץ עם בני גנץ

