פוסט פוליטי :  קרב המזגזגים
אז מה אם חוק השיוויון בנטל הולך לעשות היסטוריה ,  הקריירה הפוליטית של נתניהו ומופז חשובה יותר .  האם ראש הממשלה מפחד מאולמרט ,  ומה פשר ההצהרה המפתיעה של גדעון סער
כמה הפכפכה הפוליטיקה הישראלית .  רק לפני חודשיים יכול היה ראש הממשלה בנימין נתניהו להקדים את הבחירות לספטמבר ,  ולנצח בהליכה .  על הדרך הוא היה מרסק את קדימה ,  שהסקרים באותו זמן ניבאו לה מפלה גדולה .  טעות פוליטית והחלטה שיפוטית סנסציונית עוד עשויים לגרום לכך שמערכת הבחירות הבאה ,  לכשתתקיים ,  לא תהיה עבורו טיול שנתי .
 נתחיל דווקא בהחלטת בית המשפט המחוזי שלשום  ( שלישי )  לזכות את ראש הממשלה לשעבר ,  אהוד אולמרט ,  בשתיים מתוך שלוש פרשות שבהן הואשם ולהרשיעו בהפרת אמונים בפרשה השלישית .  ברמה האישית מדובר בניצחון ענק עבור אולמרט .  מה לא אמרו עליו כשנחשפה פרשת ראשונטורס ,  מי לא ירד לחייו כשמוריס טלנסקי הגיע לארץ להעיד בפרשת מעטפות הכסף .  בא בית המשפט ושפך מים קרים על ראשם של אנשי הפרקליטות ,  ולא רק עליהם .  אולמרט צריך עוד לעבור תלאות משפטיות עד שיובהר מצבו הציבורי - האם יושט קלון על הרשעתו ?  האם תחליט הפרקליטות לערער על הזיכויים ?  ובעיקר  כיצד יסתיים משפט הולילנד ?  האם גם בסופו הוא יאמר בגאווה  " יש שופטים בירושלים "?  
אם יצלח את המכשולים שבדרך ויחליט על שובו לפוליטיקה ,  מדובר בכניסתו של משתנה רב עוצמה לזירה .  מלבד נתניהו וברק  שאינו מהווה גורם פוליטי משמעותי מבחינה אלקטורלית  אין במערכת הפוליטית מישהו נוסף שאחז כבר בהגה ההנהגה .  מי שאינו רוצה את נתניהו אבל מתקשה לראות בשאול מופז או בשלי יחימוביץ' מחליפים ראויים ,  יוכל למצוא באולמרט את מה שחיפש .  נסיבות עזיבתו את משרד ראש הממשלה ה ? קשו על אולמרט ואנשיו להדגיש את הישגי ממשלתו  ( לפחות מה שהם רואים כהישג )  ,  מי יקשיב לאיש ציבור שעננה פלילית כבדה מרחפת מעל לראשו .  עוד זיכוי אחד ונשמע ביתר שאת על הצלחות מלחמת לבנון השנייה ומבצע עופרת יצוקה ,  ומי יודע ,  אולי נקבל מאי שם פרטים חדשים על הפצצת הכור הסורי וחיסול עימאד מורנייה .  
בקדימה ,  אגב ,  הוא לא צפוי להיתקל בהתנגדות משמעותית .  עם הגוורדיה הוותיקה הוא נשאר בקשר לאורך כל הדרך ,  וחלקם אף ביקר אותו .  לפי מדד דליה איציק ,  שאצה רצה לכל מקום שמדיף כוח ,  אולמרט בדרך למעלה .  גם עם מופז לא אמורה להיות לו בעיה .  אם תהיה התמודדות בין השניים צפוי אולמרט לנצח בקלות .  ואולי הוא יילך ידלג על קדימה ויקים מפלגה משלו ,  עם יאיר לפיד ,  כפי שפרסם היום יוסי ורטר בהארץ .  הכל פתוח .
 כך או כך ,  נתניהו יודע שהוא עלול להיתקל בבעיה וסנונית ראשונה נראתה כבר בהודעה שפרסם בעקבות הזיכוי . " ראש הממשלה נותן אמון מלא במערכת המשפט בישראל ,  ומברך את אהוד אולמרט על הזיכוי בשניים משלושת הסעיפים בהם הואשם ",  נכתב .  ובמילים אחרות  ( הפירוש על אחריות הכותב )  אל תשכחו את הסעיף השלישי ,  שבו הואשם .  המלחמה על הנרטיב החלה .  
ניסיון למצוא נקודת זמן יציבה במו ? מ בין קדימה לליכוד בעניין השוויון בנטל ,  שבו ניתן יהיה להעלות פרשנות פוליטית שתהיה רלוונטית לפרק זמן סביר נדון לכישלון .  אומרים על מופז שהוא מזגזג ,  ובצדק ,  אבל תראו מה עבר על ראש הממשלה בתוך זמן קצר .  בתחילה הוא בכלל רצה להאריך את חוק טל .  לאחר מכן החליט שהדבר הטוב ביותר יהיה הקדמת הבחירות .  אבל בתוך 12 שעות הוא כבר ישב עם מופז והכניס אותו לממשלתו .  ואז הוקמה ועדת פלסנר ,  אבל ברגע האחרון הוא הודיע על פירוקה .  כשפלסנר התעקש לפרסם את מסקנות הוועדה נתניהו לא קיבל אותן .  אבל כעבור ארבעה ימים הוא העביר תמיכה עקרונית במתווה בסיעת הליכוד והושיב לשולחן המו ? מ את פלסנר ובוגי .  ואז ,  ברגע האמת ,  הכל התפוצץ .
 הדברים הללו נכתבים ביום רביעי בלילה .  ייתכן שביום חמישי בערב הם יהיו בלתי רלוונטיים בעליל .  אם יעודכנו בחמישי בערב אולי בשישי הם כבר ייראו כבדיחה .  ככה זה כשעושים צחוק מהעבודה .  אני בן 60 ,  מספר חבר הכנסת אבי דיכטר ,  ואני לא זוכר חוק כל כך היסטורי שעלה פה ב-45 השנה האחרונות .  לא היה כאן חוק שמיליוני אנשים ,  חילונים ,  חרדים ,  דתיים לאומיים וערבים ,  חיכו לראות מה יעלה גורלו .  אבל עם כל הרצון להעביר את החוק ,  מסביר דיכטר ,  הסכנה הכי גדולה תהיה אם הוא יעבור ולא ניתן יהיה לאכוף אותו .  הנזק יהיה אדיר .  אין שום הצדקה ללכת למהלך דרמטי שעלול להפוך לטראומטי .  בסופו של דבר ,  אם הצדדים לא יצליחו להגיע להסכמה - שניהם לא עושים את עבודתם נאמנה .
 אתמול בצהריים נשמעו אנשי קדימה המומים .   ? פתאום בוגי התהפך עלינו ?  ,  הם מספרים ,   ? היו כבר סיכומים ,  40 עמודים של הצעת מחליטים ,  אבל אז בוגי דיבר עם נתניהו וחזר בו מכל מה שסיכמנו ?  .  חלקם ציינו בשכנוע פנימי עמוק שהכל בגלל הזיכוי של אולמרט .  נתניהו נלחץ מהאפשרות שיחזור לזירה ולכן החליט לחדד עמדות .  ישיבת הסיעה הבהולה שכינס מופז הוסיפה להעלאת מד הלחץ בקדימה .  הקולות לפרוש מיידית התגברו ,  למרות שבסופו של דבר הוחלט לנסות ולמצות את המו ? מ .  גם בקשתו של מופז להסמיך אותו להחליט על פרישה עברה ,  לא לפני שזכתה לביקורת .  לא ברור מה בוער לו ,  ליו ? ר המפלגה .  מה קרה ,  הסורים על הגדרות ?  אי אפשר יהיה לכנס עוד דיון לפני קבלת החלטה כל כך דרמטית ?  בקרב החרדים ברור שקדימה לא תרפה עד שמישהו פה ידמם .  במקרה הטוב ,  מבחינתם של מופז ופלסנר ,  החרדים ייצאו מהממשלה ,  במקרה הפחות טוב קדימה תחזור לאופוזיציה .  בעיקר קשה להם עם המכסות .  רק 1,500 תלמידים במחזור ?  80 אחוז מתגייסים לצבא ?  אלו מספרים שהם לא הכירו .  ולא שהם לא מבינים שנפל דבר ,  שההשתמטות ההמונית השערורייתית שפשתה בקרבם הולכת להסתיים .  אבל למה בכזאת ברוטליות ?  אם 80 אחוז ילכו לשירות צבאי או אזרחי יתרוקנו הישיבות .  פלסנר מבין את זה היטב ,  הם משוכנעים ,  וזו מטרת העל שלו .  ובכלל ,  פלסנר הפך להיות האיש הרע של העולם החרדי .  הסלמן רושדי היהודי .  כתבה עוקצנית באחד העיתונים החרדים דנה בשורשיו ובאביו הנוצרי .  בענייני המו ? מ הכל אצלו תחבולות ותחמנות .  על הכל הוא אומר שיש על מה לדבר ,  אבל כשמגיעים למאני-טיים הוא אומר שאין על מה לדבר .  איזה מן טקטיקת ניהול מו ? מ ? 
בסוף הכל ייסגר בין נתניהו למופז .  ירצו להתעלות מעל השיקולים הפוליטיים - הם יסגרו עניין בשיחה אחת .  ייתנו לשיקולים הפוליטיים להשתלט עליהם - היכונו לבחירות .  
מתחת לרדאר הודיע בשבוע שעבר שר החינוך ,  גדעון סער ,  שבכוונתו לבקש מראש הממשלה להישאר בתפקידו ,  במקרה שנתניהו אכן ירכיב את הממשלה הבאה .  זאת הייתה הודעה מוזרה מכל הבחינות .  ראשית ,  אנו מצויים למעלה משנה לפני מועד הבחירות הרשמי ,  למה לסער לקפוץ בראש ?  שנית ,  סער רואה את עצמו כמועמד לרשת את נתניהו לאחר שיפרוש .  המשמעות היא שהוא עשוי להתמודד על הנהגת המדינה כשבאמתחתו ניסיון ציבורי של ניהול משרד שאינו נחשב לאחד משלושת המשרדים הגדולים .  כל ראשי הממשלה הקודמים נבחרו לתפקיד לאחר שמילאו תפקידים דיפלומטיים או ביטחוניים .  אחד ,  לוי אשכול ,  היה שר אוצר .  יתרה מכך ,  משרד החינוך נחשב במשך שנים לבית קברות פוליטי .  רבים וטובים ,  עם שאיפות פוליטיות בלתי נגמרות ,  כיהנו במשרד הזה .  לכולם זה היה בדיעבד שיא הקריירה המיניסטריאלית .
 סער אינו טירון פוליטי .  רחוק מכך ,  הוא אחד הפוליטיקאים הממולחים בכנסת .  מן הסתם הוא לא שלף את האמירה הזו מהמותן .  גם אם ההצהרה לא תואמה מראש עם נתניהו ,  סביר להניח שמי שהציע לו את התפקיד  סער כיוון למשרד המשפטים לפני הבחירות  צפוי לשקול בחיוב את הבקשה .  הסבר אפשרי אחד למהלך שלו הוא ניתוח קר ושכלתני של המפה הפוליטית .  כן ,  ברור שהוא היה מעדיף לכהן באחד משלושת המשרדים הגדולים .  אבל שר אוצר מתחת לנתניהו זה לא תענוג גדול ,  תשאלו את יובל שטייניץ .  מכיוון שנתניהו צפוי להשאיר בידי הליכוד את תיק האוצר ,  סביר להניח שמשרדי החוץ והביטחון ילכו לשותפות הקואליציוניות .  וגם אם לא ,  שווה לו לריב עם בוגי על תיק הביטחון .  מה לו ,  מש ? ק מודיעין בגולני ,  מול רמטכ"ל לשעבר ?  
ואולי הוא באמת רוצה להישאר במשרד החינוך ומאמין שמשם תצמח הבשורה .  בניגוד לקדנציות קודמות ,  נהנה סער משקט יחסי שמאפשר לו לקדם רפורמות נרחבות במשרד .  הוא לא היה יכול להגיע לכך בלי גיבוי מנתניהו .  במשך שנים לא היה משרד החינוך בידי מפלגת השלטון ,  אלא נחשב לנתח פוליטי נחשק בקרב שותפה קואליציונית בכירה .  כשאתה שר ממפלגה אחרת ,  סביר להניח שראש הממשלה יגלה פחות הבנה לצרכיך .  כשאתה וראש הממשלה מאותה מפלגה ,  דלת הלשכה תהיה יותר פתוחה .  הצלחתו היא הצלחתך .  אבל בואו ניתן קרדיט גם ליכולותיו הפוליטיות של סער .  להגיע להבנה עם שני ארגוני מורים בעלי אינטרסים שונים ,  לייצר דו-שיח פורה עם משרד האוצר ולעבוד בהרמוניה עם השלטון המקומי - אלו לא דברים שמשיגים עם פתק מראש הממשלה .  חשבתם שבראש המשרד צריך לעמוד איש מקצוע ,  פרופסור מכובד בעל ניסיון של עשרות שנים בחינוך ?  כדאי שתחשבו עוד פעם ,  אולי זה מקום לפוליטיקאים מוכשרים .
 בסוף השנה יתפרסמו תוצאות שני מבחנים בינלאומיים שנערכו לפני כשנה .  בסוף השנה הבאה יתפרסמו תוצאות מבחן שנערך לא מכבר .  אם יוכיחו תלמידי ישראל שיפור ניכר בציונים ,  ואם במקביל ישתנו דפוסי הביקוש למקצוע ההוראה לחיוב ,  סער ידע שהוא צדק בדבקותו להישאר במשרד ,  ושהחברים שייעצו לו לעשות אקזיט עכשיו ,  כשהוא בשיא הפופולריות ,  טעו .  אפשר לאהוב את סער ,  ואפשר גם לא ,  אבל אם מנהיגות ישראלית תצמח מתוך משרד החינוך זו תהיה בשורה מרעננת לכולם .
 לקריאה נוספת :  
חשיפה :  הקשר בין השופט לאולמרט שהוסתר מהפרקליטות 

פוסט פוליטי :  קרב המזגזגים
אז מה אם חוק השיוויון בנטל הולך לעשות היסטוריה ,  הקריירה הפוליטית של נתניהו ומופז חשובה יותר .  האם ראש הממשלה מפחד מאולמרט ,  ומה פשר ההצהרה המפתיעה של גדעון סער

