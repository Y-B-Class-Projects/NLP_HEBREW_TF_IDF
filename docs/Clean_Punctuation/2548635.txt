ליצמן תוקף : " נתניהו הפר אמונים כמו אולמרט "
 סגן שר הבריאות הביע זעמו על ראש הממשלה בעקבות גיבוש הצעת החוק לשוויון בנטל ורמז : " מפלגת העבודה היא אלטרנטיבה שכבר היינו איתה פעם .  לכל יום יש מחר "
" כמו אולמרט ,  נתניהו מואשם בהפרת אמונים .  חתם איתנו על הסכם קואליציוני ובגד "  - כך אמר היום  ( שלישי )  סגן שר הבריאות ,  יעקב ליצמן ,  בוועידת  " פורום מנהלים "  של עיתון המודיע ,  בעקבות גיבוש החוק לשוויון בנטל שיחליף את חוק טל .
" אנו לא נפרוש מהממשלה ולא ניתן פרס לשונאינו בקדימה .  הרבנים יכריעו ,  אבל אין כוונה להעניק מתנות לפלסנר ,  למופז ולקדימה .  על נתניהו לזכור שיש מפלגות נוספות בפוליטיקה .  מפלגת העבודה היא אלטרנטיבה שכבר היינו איתה פעם .  לכל יום יש מחר ,  אמר ליצמן ".   " מה שראש הממשלה ,  בנימין נתניהו ,  עושה כעת לציבור החרדי ,  זו הפרת אמונים פשוטה ",  שב והאשים ליצמן . " אין לך הפרת אמונים גדולה מזו .  אני רוצה להקריא את ההסכם הקואליציוני שחתם עמנו :  בסעיף 37 נכתב מפורשות :  'מתוך הכרה בערך לימוד התורה תפעל הממשלה לשמירת מעמדם של תלמידי הישיבות שתורתם אומנותם' .  האם זה מה שקורה היום ?  האין זו הפרת אמונים ?  "  
ליצמן תקף בדבריו גם את שר הביטחון ,  אהוד ברק . " שר הביטחון ,  גם לו יש הצעה :  להגביל את מספר העילויים .  הוא ?  ברק ?  שאינו יודע לצטט פסוק אחד בעל-פה ,  הוא יכול להגדיר מי הם 'עילויים' ?  אני מבין בזה יותר ממנו .  אני טוען ש-98% הם עילויים ".  סגן שר הבריאות אף המשיך למתוח ביקורת על קדימה . " אני רוצה לומר לכם מה באמת עומד מאחורי כל הוועדה הזו לשוויון בנטל ",  אמר ליצמן . " המציאות היא כי יש כאן מזימה .  הכל פוליטיקה .  קדימה נכנסה לקואליציה ויש לה תיק אחד בלבד .  הם בסך הכל רוצים עוד תיקים ,  עוד ג'ובים .  בתחילה חשבו שישראל ביתנו יפרשו .  בקדימה כבר חילקו ביניהם את התיקים .  אך כאשר איווט ליברמן הודיע שלא פורשים ,  הם התאכזבו .  מה עושים ?  טוב ,  הנה הזדמנות להתלבש על החרדים .  אולי נגרום להם באמצעות הוועדה לשויון בנטל ,  שיפרשו :  גם יהדות התורה וגם ש"ס ".  ליצמן ציין כי הוא רוצה להעביר מסר לקדימה ואמר : " לא ניתן לכם את התענוג הזה .  אנחנו בשלב זה לא מתכננים לפרוש מהקואליציה .  לא ניתן לכם את התענוג .  אלא אם הרבנים יורו לנו אחרת ,  אנחנו נשארים ". 

ליצמן תוקף : " נתניהו הפר אמונים כמו אולמרט "
 סגן שר הבריאות הביע זעמו על ראש הממשלה בעקבות גיבוש הצעת החוק לשוויון בנטל ורמז : " מפלגת העבודה היא אלטרנטיבה שכבר היינו איתה פעם .  לכל יום יש מחר "
 
