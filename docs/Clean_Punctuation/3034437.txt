נתניהו וליברמן אישרו בניית 2,500 יחידות דיור ביהודה ושומרון
מרבית היחידות מצויות בגושי ההתנחלויות .  במקביל ,  מקודמת הקמת אזור תעשייה פלסטיני .  נתניהו : " אנחנו בונים - ונמשיך לבנות ".  דובר הבית הלבן : " נדבר על זה בפגישה עם נתניהו ".  סמוטריץ' : " תעלולי היח"צ האלה לא עובדים יותר "
 שר הביטחון אביגדור ליברמן וראש הממשלה בנימין נתניהו סיכמו אתמול  ( שלישי )  על אישור בניית כ-2,500 יחידות דיור ביהודה ושומרון  " על מנת לאפשר מענה לצורכי דיור והמשך שגרת חיים ".  מדוברות משרד הביטחון נמסר כי התכניות כוללות פרסום להפקדה ולתוקף של יחידות דיור ושיווקים . " אנחנו בונים ונמשיך לבנות ",  אמר נתניהו ,  ואילו ליברמן הוסיף : " אנו חוזרים לחיים נורמליים ביהודה ושומרון ".  
מרבית היחידות מצויות בגושי ההתנחלויות ;  באריאל - 902 יחידות דיור ,  באורנית 154 ,  בגבעת זאב 652 ,  במעלה אדומים 112 ,  באפרת 21 ,  בבית אל 20 ,  ובאלקנה 18 .  במקביל לאישור יחידות הדיור ,  נמסר כי השר ליברמן יעביר לאישור הקבינט הקמת אזור תעשייה לפלסטינים בסמוך לכפר תרקומיא . " מדובר באזור תעשייה שיהיה מהגדולים ביותר ביו"ש ובו מתוכננות לקום תשתיות של מחסני ערובה  ( בונדדים )  ,  מסוף דלקים ואלמנטים נוספים ",  נאמר בהודעה .
 ההחלטה מגיעה על רקע כניסתו של נשיא ארצות הברית דונלד טראמפ לבית הלבן ,  ובעקבות ישיבת הקבינט המדיני-ביטחוני שהתקיימה מוקדם יותר השבוע שבה נתניהו אמר לשרים כי הבנייה בירושלים ובגדה תופשר ותתחדש בקרוב .  באותה ישיבה נתניהו ביקש לדחות את ההצבעה על החוק להחלת הריבונות על מעלה אדומים ,  שאותו מקדם יו"ר הבית היהודי נפתלי בנט ,  כדי לא להביך את הממשל החדש במהלכים חד-צדדיים .
 לקריאה נוספת:אחרי השיחה עם טראמפ - נתניהו הבהיר לימין : " זה לא הזמן לשליפות מהמותן"הקבינט דחה פה אחד את ההצבעה על החלת הריבונות במעלה אדומיםראשי שדולת ארץ ישראל לטראמפ :  תמוך בסיפוח מעלה אדומים 
ח"כ בצלאל סמוטריץ'  ( הבית היהודי )  הגיב להודעת הממשלה ,  וטען כי  " אנחנו לא מטומטמים .  הניסיון לזרוק סוכריה תקשורתית בדמות 'תכניות לפרסום והפקדה' של בניה עתידית של יחידות דיור בגושי ההתיישבות הוא במקרה הטוב תרגיל למניעת המשך תהליך החלת הריבונות ביהודה ושומרון ,  ובמקרה הרע הכנת התשתית להקמת מדינה פלסטינית ".  לדבריו , " תעלולי היח"צ האלה לא עובדים עלינו יותר ".  
" אכן הגיעה העת לחדש את הליכי התכנון ביהודה ושומרון ",  נמסר בהודעה רשמית מטעם סמוטריץ' וח"כ יואב קיש  ( הליכוד )  ,  ראשי שדולת ארץ ישראל בכנסת . " עם זאת ,  אנו מודאגים מאוד הן מההיקפים הנמוכים ביחס לצרכים ,  והן מהיעדר תכנון ופיתוח בישובים שמחוץ לתכנית הגושים של השמאל ".  לדבריה , " אסור לפעול במדיניות המפלה ישובים לרעה ועלולה ליצור רושם שגוי של מפת ויתורים פוטנציאלית ".  

גורמים באיחוד האירופי גינו את ההחלטה ומסרו כי היא  " חותרת תחת פתרון שתי המדינות ".  עוד נמסר כי  " מצער שישראל ממשיכה במדיניות זו למרות הדאגה הבינלאומית המתמשכת וההתנגדות ". 
ממועצת יש"ע נמסר בהודעה רשמית כי הודעת הממשלה הביאה ל"אכזבה ,  מעט מדי ולא עונה על הצורך ".  לשון ההודעה , " אחרי שנים של יובש מוחלט בבנייה ,  זו החלטה מצומצמת מאוד שאינה עונה על הצורך הגדול שיש בהתיישבות הישראלית ביהודה ,  שומרון ובקעת הירדן .  לצערנו ,  זו אחיזת עיניים של כאילו אישרו בנייה בהיקפים גדולים ,  כשבפועל ,  כמו בפעמים קודמות ,  יבנו רק כמה מאות והשאר רק קידום תכנון ".  לדברי המועצה , " מוטב להודעה כזאת שלא הייתה יוצאת .  הממשל האמריקני התחלף וגם המדיניות בישראל צריכה להשתנות ". 
ח"כ תמר זנדברג  ( מרצ )  טענה גם היא כי  " הגורם המרכזי במדיניותו של נתניהו זה פחד ואינטרסים אישיים ".  לדבריה , " הפחד מנפתלי בנט גורם לנתניהו לצאת למהלכים משוגעים וחסרי אחריות רק בשל מלחמות אגו טיפשיות על הקרב הידוע - מי יותר קיצוני .  נתניהו מריח את כתב האישום ונלחם עם בנט על גבה של מדינת ישראל כולה ".  
דובר הבית הלבן ,  שון ספייסר ,  נשאל על ההחלטה והתחמק מתשובה : " ישראל היא בת ברית קרובה שלנו במזרח התיכון ,  תהיה לנו פגישה עם ראש הממשלה נתניהו ונדבר על זה ".  על פי הודעת דוברות שירות החוץ של נציבות האיחוד האירופי ,  הכוונה לבנות 2,500 יחידות דיור בהתנחלויות חותרת תחת פתרון שתי המדינות .  עוד נמסר כי  " מצער שישראל ממשיכה במדיניות זו למרות הדאגה הבינלאומית המתמשכת וההתנגדות ". 
דובר הנשיאות הפלסטינית ,  נביל אבו רודיינה ,  טען מצדו כי ההחלטה הישראלית מעידה ,  לדבריו ,  על התעלמות מהקהילה הבינלאומית ,  והוא הוסיף כי מדובר במעשה בלתי-מתקבל על הדעת שיהיו לו השלכות .  בהודעה רשמית ,  הוסיף אבו רודיינה כי ההודעה פוגעת במאמצים לקידום השלום והביטחון האזוריים ,  מחזקת את הקיצוניים ופוגמת במאמצים ארוכי הטווח להשגת שלום .
 גם ממשלת ירדן גינתה את אישור הבנייה וטענה כי מדובר ב"זלזול מוחלט בחוק הבינלאומי ,  חלק מערעור מתמשך של תהליך השלום והפרה בוטה של זכויות העם הפלסטיני ".  דובר הממשלה מוחמד אל-מומני התייחס באופן ספציפי לנתניהו ,  וטען כי הוא  " פוגע באופן חמור במאמצים להחייאת תהליך השלום ".  הוא קרא למדינות העולם להפעיל לחץ על ישראל ולתמוך בתהליך השלום למען הקמת שתי מדינות ,  שהוא לדבריו הפתרון היחיד לסכסכוך הישראלי-פלסטיני .  
ליברמן התייחס להחלטה בכנס של המכון למחקרי ביטחון לאומי  ( INSS )  בהרצליה ,  וטען כי  " צריך לפעול בתבונה ".  לדבריו , " ריבונות ישראלית במעלה אדומים זאת פונקציה של הסכמה בינינו לארצות הברית ,  ולא של חקיקה .  בואו ננסה להגיע להסכמה עם ארצות הברית לגבי כלל הסוגיות ".  
" הממשל הזה הוא בן יומיים ,  ואני חושב שעד אמצע פברואר יש לנו סבלנות ",  הוסיף שר הביטחון , " נראה מה יעלה בפגישה הראשונה בין טראמפ לנתניהו ".  הוא עוד אמר כי  " אין באישור היחידות שום חידוש ,  אנחנו תמיד בנינו ,  גם תחת אובמה ".  ליברמן הבהיר : " אנו אישרנו 2,500 יחידות וחלקן לשיווק .  אין פה שום מחזור ".  
בישיבה סוכם כי קידום החוק יידחה לאחר פגישתם הראשונה של נתניהו וטראמפ ,  שעתידה להתקיים במהלך החודש הבא בוושינגטון ,  בה יתואמו מהלכים מדיניים בין הצדדים .  כמה שעות לאחר ישיבת הקבינט ,  נתניהו שוחח עם טראמפ לראשונה מאז כניסתו לבית הלבן ,  ובין היתר דנו בתהליך המדיני בין ישראל והפלסטינים .  לפי ההערכה בירושלים ,  בניגוד לממשל אובמה ,  ממשל טראמפ ינקוט בטון מפויס ויבליג על הודעות בנייה של ישראל בהתנחלויות .
 שלשום סיפר נתניהו בפתח ישיבת סיעת הליכוד על שיחתו עם טראמפ ביום שבת . " אני מייחס חשיבות גדולה לגידול האמון בינינו .  אני מרגיש את הציפייה שמגיעה מרבים מאזרחי ישראל ,  שאחרי שמונה שנים שבהן עמדנו בלחצים אדירים בשורה של נושאים ובראשם איראן וההתיישבות ,  אני מברך על שינוי הגישה ",  אמר נתניהו בהתייחס לממשל אובמה היוצא . 
" זה לא הזמן לשליפות מהמותן ולא הזמן להפתעות ,  אלא לדיפלומטיה אחראית ומושכלת בין ידידים שתחזק את שיתוף הפעולה בינינו ולכן ,  לטובת ביטחון ישראל ולטובת ההתיישבות אני מציע לכולם להניח בצד כל שיקול אחר ולתת לי להוביל את המהלכים ",  הוסיף נתניהו ,  בהמשך לביקורת שהופנתה כלפיו מהקואליציה על דחיית הדיון בהצעת החוק להחיל את החוק הישראלי על מעלה אדומים .
 ביום ראשון אישרה הוועדה המקומית לתכנון ולבנייה ירושלים כ-560 יחידות דיור בשכונות רמות ורמת שלמה שמעבר לקו הירוק לקראת מתן היתרי בנייה .  הדיון בתכניות אלו היה על סדר יומה של הוועדה לפני כמה שבועות ,  אך הוסר במפתיע - לטענת גורמים בעירייה בשל דרישה מדינית להמתין להשבעת טראמפ בארצות הברית .
  ( עדכון ראשון :  15:33 )  

נתניהו וליברמן אישרו בניית 2,500 יחידות דיור ביהודה ושומרון
מרבית היחידות מצויות בגושי ההתנחלויות .  במקביל ,  מקודמת הקמת אזור תעשייה פלסטיני .  נתניהו : " אנחנו בונים - ונמשיך לבנות ".  דובר הבית הלבן : " נדבר על זה בפגישה עם נתניהו ".  סמוטריץ' : " תעלולי היח"צ האלה לא עובדים יותר "
 
