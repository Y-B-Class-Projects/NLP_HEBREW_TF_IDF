על הרכבת של נתניהו ל"מצדה 2 "
 פיסה אחר פיסה נשברת התמונה האופטימית שצייר לנו ראש הממשלה במשך שנים :  הביטחון האישי בנסיגה ,  יוקר המחיה בנסיקה והכיוון הכללי הוא ימינה חזק .  חייבים ואפשר להחליף את השלטון
בימים האחרונים אנו חווים כמעט מדי יום מתקפת טרור ואובדן ביטחון ,אשר מהווים המשך ישיר לתוצאות הרעות של מבצע  " צוק איתן ".  מלחמת עזה ,  כזכור ,  הסתיימה ללא הכרעה צבאית או פתרון פוליטי צופה פני עתיד .  הגישה המדינית של נתניהו וממשלתו המדברת על ניהול הסכסוך עם הפלסטינים נכשלה כישלון קולוסאלי .  המעטפת האידיאולוגית שמנסה נתניהו להצמיד להתנהלות שלו מזכירה גם את משנתו הכלכלית  - " גישת היד הנעלמה ",  על פיה כוחות השוק ידאגו להגיע לאיזון הנדרש .
 גם במישור הכלכלי-חברתי וגם במישור המדיני-ביטחוני נתניהו וממשלתו נכשלים .  רק שכרגע בנוסף למחיר הדיור ויוקר המחיה ,  אנו משלמים גם מחיר דמים .  ראש הממשלה ,  שהתהדר תמיד בשקט היחסי בשנים האחרונות  ( בין מבצעים צבאיים ,  צריך לומר )  ,  מגלה שחוסר מעש מוביל תמיד לכאוס ולא לשקט .
 לצער כולנו ,  נראה שחוסר המעש של נתניהו לא נובע מרציונל כלשהו אלא רק מפחד ,  פחד לאבד את השלטון .  נתניהו מעדיף לא להסתכסך עם האגף הימני-משיחי בקואליציה שלו ולא עם חברי מרכז הליכוד הימנים הקיצוניים .  על נהג הקטר הזה מאיימים כל מיני פירומנים כדוגמת נפתלי בנט ,  אורי אריאל ,  מירי רגב ואחרים .  מה שגורר את כולנו דה-פקטו חזק ימינה .  ימינה לעמדות שמייצגות חלק קטן באוכלוסייה .  אני בטוח שרוב אזרחי ישראל לא מאמינים שיש צורך לריב עם ארה"ב ,  להסתכסך עם אירופה ,  לשלוח את שר השיכון להתיישב בסילוואן ,  ולהבעיר אש בקרב האזרחים הערבים בישראל ובכלל להמשיך ולבודד את מדינת ישראל בעולם .  

בנוסף ,  השיח הימני-משיחי-לאומי שחודר למיינסטרים התקשורתי בישראל עסוק בלפסול אלטרנטיבות מדיניות מוצעות ואינו עוסק בהצעת אלטרנטיבות שאפשר לעבוד איתם עם הסביבה הבינלאומית הקרובה והרחוקה .  יש תחושה קשה של היגררות ושל תגובות מדיניות וצבאיות שבאות מהבטן ולא מהראש .  תהליך זה למרבה הצער מזין את עצמו .
 את הרכבת הזאת צריך לעצור .  עם ישראל כבר הובל בעבר על ידי מיעוטים קיצונים ותוך חוסר התחשבות בסביבה הגיאופוליטית שלו לחורבן הבית .  אני חושש שהמסלול עליו אנו נמצאים כרגע מוביל ל"מצדה 2 "  כשבדרך אנו עוברים בתחנות הפיצול הפנימי ,  שנאת חינם ובידוד מדיני .  אז כרגע אולי חורבן הבית אינו על הפרק ,  אבל תחת ראש הממשלה הנוכחי ,  אשר נמצא בשלטון כבר עשור בפורמט כזה או אחר ,  אין תכנית ,  אין חזון ,  אין עתיד ואין תקווה .
 על מפלגת העבודה לשים דגש על עיצוב תכנית מדינית אקטיבית ,  ריאלית ,  ומפוקחת אשר תנסה לבנות דיאלוג קונסטרוקטיבי עם הצד הפלסטיני .  צריך לזכור שבעיקר להם יש מה להפסיד ,  אלא שגם המתונים שלהם איבדו תקווה בנתניהו האדם והפוליטיקאי .  רק החלפת השלטון בגוש המרכז-שמאל בראשות יצחק הרצוג תוכל לחשב מסלול מחדש ולתת תקווה מחודשת לשני העמים .  הטרגדיה שנדרשה להחלפת שלטון העבודה בשנת 1977 הייתה מלחמת יום כיפור .  לטובת כולנו ,  נקווה שהחלפת שלטון הליכוד לא תדרוש טרגדיה נוספת .  
המאמרים המתפרסמים במדור הדעות משקפים את עמדת הכותבים בלבד
מעוניינים לפרסם מאמר במדור הדעות ?  כתבו לנו op-ed@walla.net.il 

על הרכבת של נתניהו ל"מצדה 2 "
 פיסה אחר פיסה נשברת התמונה האופטימית שצייר לנו ראש הממשלה במשך שנים :  הביטחון האישי בנסיגה ,  יוקר המחיה בנסיקה והכיוון הכללי הוא ימינה חזק .  חייבים ואפשר להחליף את השלטון

