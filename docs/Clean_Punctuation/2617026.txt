גלידה ב-10,000 ש' ?  נתניהו הורה לבטל את הרכישה
לאחר שנחשף כי לשכת ראש הממשלה קיבלה אישור מיוחד לרכוש גלידה באלפי שקלים לשנה מגלידרייה בבירה ,  הודיע נתניהו כי מדובר בהוצאה מופקעת שאינה מקובלת עליו
ראש הממשלה ,  בנימין נתניהו ,  הורה אמש  ( חמישי )  למשרדו לבטל הסכם מיוחד עם גלידריה בירושלים לאספקת גלידה בסך 10,000 שקלים בשנה לאירוח במעונו הרשמי . " זו הוצאה מופקעת שלא מקובלת עליי ",  אמר נתניהו לפי הודעה מטעם משרדו .  נתניהו נאלץ לבטל את ההסכם שעות ספורות לאחר שהסיפור נחשף על ידי הכתב תומר אביטל בעיתון  " כלכליסט ",  לפיו לשכת ראש הממשלה קיבלה אישור מיוחד לרכוש גלידות בסכום זה מגלידריה סמוכה למעון ראש הממשלה ברחוב בלפור בירושלים כיוון שזו מצליחה לקלוע  " לטעמו האישי "  של נתניהו .  
לפי הדיווח ,  הטעמים המועדפים על ראש הממשלה הם סורבה וניל ופיסטוק .  רכישות הגלידה קיבלו פטור מוועדת המכרזים הממשלתית .  ממשרד ראש הממשלה נמסר אתמול כי מדובר בהסכם מסגרת בלבד  " לאירוח במעון ראש הממשלה ואין הדבר מחייב כי ייעשה בסכום שימוש בפועל ",  אך כמה שעות לאחר הפרסום הודיע כאמור נתניהו על ביטול ההסכם .  
הביקורת על כך לא איחרה לבוא ויו"ר מפלגת העבודה ,  שלי יחימוביץ' פרסמה בדף הפייסבוק שלה תמונה של נתניהו עם גביע גלידה והכיתוב  " אומר שצריך לקצץ באיש השמן ,  מוציא 10,000 ש"ח מכספי המסים של הציבור על גלידה ".  מתחת לתמונה כתבה יחימוביץ : " אם אין לחם ,  תאכלו גלידה .  למעון נתניהו אושר תקציב גלידה  ( יוקרתית )  של 10,000 שקלים .  שנצחק או נבכה ?  זה האיש שאומר שצריך לקצץ ב'איש השמן' ?   ( מורות ,  עובדות סוציאליות ,  שוטרים )  ומוציא 10,000 שקלים מכספי משלם המסים על גלידה ?  ואולי לזה הוא התכוון כשאמר שאין ארוחות חינם ?  ".  
ארוחת שחיתות :  נתניהו חרג מהדיאטה והתכבד בפלאפל 

גלידה ב-10,000 ש' ?  נתניהו הורה לבטל את הרכישה
לאחר שנחשף כי לשכת ראש הממשלה קיבלה אישור מיוחד לרכוש גלידה באלפי שקלים לשנה מגלידרייה בבירה ,  הודיע נתניהו כי מדובר בהוצאה מופקעת שאינה מקובלת עליו

