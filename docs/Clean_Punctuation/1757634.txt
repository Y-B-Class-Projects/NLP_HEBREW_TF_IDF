ארה"ב :  נתחייב לישראל בכתב כדי לקדם המו"מ
לאור דרישות ממשלת נתניהו ,  הודיעה מחלקת המדינה האמריקאית כי ארה"ב מוכנה לתת לישראל התחייבויות בכתב אם תצטרך ,  זאת על מנת לקדם את התהליך המדיני
ארה"ב מוכנה לתת לישראל התחייבויות בכתב ,  אם הדבר יניע את התהליך המדיני ,  כך אמר אמש  ( שישי )  דובר מחלקת המדינה האמריקאית ,  פי ג'יי קראולי .  לדבריו , " אנו ממשיכים את הדיונים עם הישראלים .  אם יש צורך להעלות הבנות מסוימות על הכתב ,  אנו מוכנים לעשות זאת ". 
נכון לעכשיו ,  טרם הושג נוסח מוסכם למסמך ההבנות בין ישראל לארצות הברית ,  וכתוצאה מתעכב כינוס הקבינט המדיני-ביטחוני שנדרש לאשר את העסקה .  על פי ההצעה ,  בתמורה להקפאה בת 90 יום ,  יתחייבו האמריקאים להטיל וטו על כל הצעה אנטי ישראלית שתוגש השנה בכל מוסדות האו"ם ,  לא לדרוש הקפאה נוספת ,  לספק לישראל 20 מטוסי F-35 ,  ולנהל מגעים במטרה לחתום על הסכם ביטחוני במקביל להסכם המדיני עם הפלסטיניים .  מאז תחילת השבוע ,  הימין החל בהפעלת לחצים על שרי הליכוד וש"ס כדי שיתנגדו להצעה .
 פורום שרי השביעייה ,  שעודכן לפני מספר ימים על העסקה המתגבשת ,  חצוי בנוגע לתמיכתו בהצעה .  השרים אביגדור ליברמן ,  משה יעלון ובני בגין התנגדו להקפאה ,  ראש הממשלה והשרים אהוד ברק ודן מרידור תמכו .  יו"ר ש"ס ,  אלי ישי הודיע כי בתנאים מסוימים הוא והשר אריאל אטיאס ימנעו בהצבעה בקבינט על הנושא ,  מה שיבטיח רוב של שבעה תומכים מול שישה מתנגדים ושני נמנעים .  
ישי דרש התחייבות מראש הממשלה לאפשר בנייה חופשית בירושלים ,  לאפשר הוצאת מכרזים בהתנחלויות עם תום ההקפאה ולקבל מכתב נשיאותי מנשיא ארצות הברית ברק אובמה שיעגן את כל ההתחייבויות האמריקאיות בכתב .
 עדכון ראשון :  22:18 ,  19.11.10

ארה"ב :  נתחייב לישראל בכתב כדי לקדם המו"מ
לאור דרישות ממשלת נתניהו ,  הודיעה מחלקת המדינה האמריקאית כי ארה"ב מוכנה לתת לישראל התחייבויות בכתב אם תצטרך ,  זאת על מנת לקדם את התהליך המדיני

