דעה :  החוקן של נתניהו הצליח
בנימין נתניהו רצה את מצע המפלגה הרפובליקנית כאן בישראל :  הוא הפריט הכל והמיט עלינו קפיטליזם דורסני ביותר .  יורם קניוק צופה במחאה ובתגובת רה"מ וחושב שחוץ מאוהלים בשדרה ,  צריך כאן מעשה פוליטי שיחזיר לנו את פנינו היפות
בתיאטרון האידישאי בניו יורק עמדה להתחיל ההצגה  " יענקל הנפח "  עם איציק טוכצ'בסקי  .  הקהל חיכה לגדול מכולם .  אל קדמת הבימה עלה מנהל התיאטרון ובקול שבור אמר ;  גבירותי ורבותיי ,  טוכצ'בסקי הגדול מת .  השתררה דממה .  ונשמע קול של אישה מהיציע :  תנו לו חוקן !  האיש רעד ,  הביט באישה ואמר לה ,  הוא מת !  היא צעקה שוב - תנו לו חוקן והוא צעק -אבל זה לא יועיל לו !  ואז היא ענתה - אבל זה גם לא יזיק .  
ראיתי את ההצגה במשרד ראש הממשלה .  חוקן - פתאום יש תכניות .  ראש הממשלה גאה במהפכה שעשה בכלכלה שניצחה .  אוטוטו יימצא פתרון לכל הבעיות כי כבר שנתיים וחצי שראש הממשלה לא ישן בלילות ושוקד על מציאת פתרונות - אפילו עוד לפני שידע מה הבעיות .  מצב הדיור ,  מצב הקרקע ,  מצב המזון המתייקר ,  העובדה שהרפואה הישראלית מתמוטטת ומחירי הדלק מרקיעים שחקים ;  הכול ייפתר כי המהפכה הגדולה שנתניהו כה גאה בה הצליחה .  
מחאת הדיור - כותרות אחרונותהפתרון של נתניהו  - " שחרור חסמים"הביקורת בממשלה גוברת :  יש לשנות סדרי עדיפויותגם ההורים צועדים : " ילדים - לעשירים בלבד"במגזר הערבי מצטרפים למחאה  - " אין לנו אדמה לבית"מפה :  איפה נמצאים המאהלים המרכזיים ? 
חוקן הצליחה .  היה בארץ חוק הגנת הדייר ,  וגם עידוד למעמד הבינוני .  הכסף הלך לבני אדם רגילים ולא רק למיליונרים .  חרף הטעויות ,  חברת העובדים היתה מתקדמת .  ראשי הממשלה התגוררו בדירות קטנות וחיו כמו בני אדם רגילים .  שיכוני פועלים נבנו בערים .  היה קשה אבל פרחה תקווה .  מצאו דיור למיליוני עולים וישראלים ,  בנו כלכלה סוציאליסטית ליברלית .  
אחרי שנים עם ישראל שוכנע שזה רע וגירש את חברת העובדים .  שרון עוד הלך עם זה ,  אבל נתניהו רצה את מצע המפלגה הרפובליקאית האמריקנית כאן .  הוא הפריט הכל והמיט עלינו את הימין הקפיטליסטי הדורסני ביותר .  על כן ברור שעל פי חוק הכלים השלובים שופכים מיליארדי דולרים על השטחים ,  משלמים הון לבכירים העושים מעט ומשאירים מעט לבני המעמד הבינוני הנכחד והולך .  המצב החברתי על הפנים .  חוק הכלים השלובים הביא לקריסת מערכת הבריאות הקשורה לבעיית הדיור הקשורה לקיצוץ בתקציב החינוך .  עלות החזקת הממשלה הענקית עם כל שריה ותיקיה ,  עולה על התקציב שיכול היה להציל את מערכת הבריאות .  נתניהו אכן עשה מהפכה והוא גם גאה בה ,  ומולה שוררת מין יוהרה מסכנה של ההולכים לעזאזל ושרים כמה טוב ללכת לעזאזל .
 עד שקמו צעירים וצעקו .  נתניהו עמד מול העם והודיע שמינהל מקרקעי ישראל שנמצא תחת שליטתו כבר שנתיים וחצי ייעלם .  הוא ידע שהמזל של הטיפשים הוא שהם אינם יודעים שהם טיפשים .  אבל פתאום העם איננו כה טיפש .  אולי אחרי כל שנות שטיפת המוח העם הבין שישראל צריכה להיות כמו אירופה ולא כמו אמריקה .  העם הבין שישראל צריכה להיות כמו שהייתה פעם - כשקלטה עולים ניצולי שואה באלפיהם ,  וירד שלג על האוהלים בתל אביב והביאו צריפים שוודיים ,  והביאו חצילים כשלא היה לאכול ,  ודג פילה ,  ובנו בתים בשיטה מופלאה של מכונות בונות בתים .
 אני כתבתי פה דבר שטות שהצעירים יכולים ללכת לקצווי העיר .  אבל גם שם ,  גם בהרים וגם במדבר - הכול התייקר לאין שיעור .  אם היום הצעירים והאימהות והילדים והמורים והזקנים הנשכחים בחורים דלוחים ,  יבינו שהמאבק אינו רק על דיור ,  ושהכסף לא יכול להיות רק לשטחים ולחרדים ,  והרפואה והקוטג' חד הם ,  אולי מתחיל מרד ;  ואולי המרד יוביל למהפכה לא אלימה .  אך המרפא לכל זה איננו רק אוהלים בשדרה אלא מעשה פוליטי שיחזיר לישראל את פניה היפות ,  הרי פוליטיקה היא שם המשחק הדמוקרטי .  
אם נתניהו ילך לביתו התקוות שהיו - יחזרו ,  התרבות תפרח שוב ,  החינוך יחזור למה שהיה פעם .  זה לא בשמים ,  זה היה וזה יכול להיות שוב .  צודק נתניהו ,  ישראל מדינה עשירה - לא בגללו - אלא מפני שיש בה יצירתיות מופלאה .  אך ישראל לא תישאר נפלאה אם הרופאים יהגרו ואם הצעירים יברחו ואם התקווה שעליה שרים בהמנון הישראלי תיעלם לאיזו תפילה ישנה  .
 
דעה :  החוקן של נתניהו הצליח
בנימין נתניהו רצה את מצע המפלגה הרפובליקנית כאן בישראל :  הוא הפריט הכל והמיט עלינו קפיטליזם דורסני ביותר .  יורם קניוק צופה במחאה ובתגובת רה"מ וחושב שחוץ מאוהלים בשדרה ,  צריך כאן מעשה פוליטי שיחזיר לנו את פנינו היפות

