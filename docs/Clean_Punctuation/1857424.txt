גייטס תקף את נתניהו : " כפוי טובה ,  מבודד את ארצו "
 סוכנות  " בלומברג "  חשפה שיחות שקיים שר ההגנה לשעבר עם בכירי הממשל בוושינגטון .  לפי הדיווח ,  גייטס זעם על ראש הממשלה הישראלי וטען כי הוא לא נותן דבר בתמורה למה שהוא מקבל 
" בכירי הממשל בוושינגטון סיפרו לי ששר ההגנה האמריקאי לשעבר רוברט גייטס ,  טען כי ראש ממשלת ישראל בנימין נתניהו הוא לא רק כפוי טובה כלפי ארצות הברית ,  אלא גם מסכן את ישראל בכך שהוא מסרב להתמודד עם עם הבידוד של ארצו ועם האתגרים הדמוגרפיים הניצבים בפניה ",  כך דיווח הבוקר  ( שלישי )  העיתונאי ג'פרי גולדברג ,  בבלוג שלו באתר של סוכנות הידיעות  " בלומברג ". 
הדברים שיוחסו לגייטס באתר נאמרו לפי גולדברג בישיבה שהתקיימה עם הנשיא אובמה ובכירי ממשל נוספים ,  לאחר ביקור שקיים נתניהו בוושינגטון וזמן קצר לפני שגייטס עזב את תפקידו .  עוד נאמר בדיווח ב"בלומברג "  כי גייטס זעם לאחר שלדבריו הממשל האמריקאי ביצע צעדים רבים על מנת להבטיח את ביטחון ישראל ולא קיבל ממנה דבר בתמורה .  
גולדברג ציין בבלוג שלו כי ממשל אובמה עמד פעם אחר פעם מאחורי ישראל בסוגיות בינלאומיות שונות ,  אולם לדבריו ,  ממשלת נתניהו בחרה לעשות מעט מדי על מנת להצניע את הטענות שמעלים תומכי ישראל בקונגרס ,  הסבורים שממשל אובמה הוא סוג של  " ידיד מפוקפק ". 
עוד צוין בדיווח של גולדברג ,  כי איש מהמשתתפים בישיבה שבה שטח גייטס את טענותיו ,  לא חלק על דעתו .  גייטס אף סיפר לנוכחים כי לו היה במקומו של סגן הנשיא ג'ו ביידן ,  הוא היה בוחר להפסיק את ביקורו בישראל ,  לאחר שפורסמו התוכניות לבניית 1,600 יחידות דיור במזרח ירושלים ואומר לנתניהו שיתקשר לאובמה כשהוא רציני לגבי תהליך השלום .
 עוד בנושא :
 נתניהו לאובמה : " שלום שקרי - גורלו להתנפץ"אובמה ליועציו : " נתניהו לא מוכן לעשות ויתורים"אובמה : " הפתרון לסכסוך - מדינה בגבולות 67 "
 
גייטס תקף את נתניהו : " כפוי טובה ,  מבודד את ארצו "
 סוכנות  " בלומברג "  חשפה שיחות שקיים שר ההגנה לשעבר עם בכירי הממשל בוושינגטון .  לפי הדיווח ,  גייטס זעם על ראש הממשלה הישראלי וטען כי הוא לא נותן דבר בתמורה למה שהוא מקבל

