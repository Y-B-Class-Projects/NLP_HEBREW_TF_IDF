הלוויין חשף :  פעילות חריגה באתר העשרת האורניום באיראן
בצילומי חברת ImageSat International ,  נראים כלי רכב ואוטובוסים חונים באתר פורדו ,  דבר שלא נצפה במשך חודשים ארוכים .  כמו כן ,  אותר שער כניסה פתוח המוביל למנהרות אתר ההעשרה
חברת הלוויין הישראלית ImageSat International  ( ISI )  פרסמה היום  ( חמישי )  תמונות המוכיחות כי ישנה פעילות חריגה באתר העשרת האורניום פורדו שבאיראן .  מהתמונות ניתן לראות כלי רכב ואוטובוסים חונים באתר ב-29 באפריל ,  דבר שלא נצפה בחודשים האחרונים .  כמו כן ,  אותר שער כניסה פתוח המוביל למנהרות אתר ההעשרה הסמוך לעיר קום .
 השבוע חשף ראש הממשלה בנימין נתניהו בנאום מיוחד בבסיס הקריה בתל אביב כי איראן עודנה פועלת להשגת נשק גרעיני .  נתניהו חשף ארונות קלסרים שבהם לדבריו מאה אלף מסמכים שהושגו במבצע חשאי - ובהם מידע על אודות תכנית הגרעין האיראנית . " בתיקים אלה מידע מפליל ,  טבלאות מרשיעות ותכניות מרשיעות ",  הוסיף . " חלקנו את המידע הזה עם ארצות הברית והיא יכולה לערוב לאותנטיות שלו ". 
עוד בוואלה !  NEWS:כעבור ארבעה ימים :  נתניהו הסיר את הפוסט השקרי נגד בני סכניןנתניהו חשף מסמכים חשאיים של איראן :  ממשיכה לשאוף לנשק גרעיניהערכה במשרד המשפטים :  החלטה בכל תיקי נתניהו רק לקראת סוף השנה 
נתניהו אמר כי המסמכים מוכיחים כי איראן תכננה להמשיך את העבודה על הפרויקט עם אותו כוח אדם - במתקן פורדו . " כולכם זוכרים את מתקן פורדו להעשרת אורניום ",  הוסיף . " לא שמים אלפי צנטריפוגות מתחת להר כדי לייצר איזוטופים רפואיים אלא כדי להעשיר לנשק גרעיני .  המתקן בפורדו נבנה כחלק מפרויקט עמאד .  איראן המשיכה לבנות אותו שנים אחרי שגנזה את הפרויקט לכאורה ". 
נתניהו הוסיף כי הסוכנות הבינלאומית לאנרגיה אטומית דרשה מאיראן להצהיר על תכניותיה הגרעיניות והתעקשה להשאיר את המתקן בפורדו במסגרת הסכם הגרעין שנחתם לפני כשלוש שנים . " בדצמבר 2015 פרסמה סבא"א דוח על ההיבטים הצבאיים של תכנית הגרעין של איראן ",  הוסיף . " זו הייתה ההזדמנות של איראן להיות ישרה ולעדכן מה קורה עם התכנית .  היא הכחישה את קיומה של תכנית לבניית נשק גרעיני וספציפית את קיומו של פרויקט עמאד ".  
כבר בשנת 2013 הזהיר ראש אגף המודיעין לשעבר עמוס ידלין וכיום ראש המכון למחקרי ביטחון לאומי INSS כי יש סכנה באתר להעשרת אורניום , " שימור פורדו ,  הם בסיס מצוין להסתערות איראנית קצרה ומוגנת לכיוון הפצצה בכל רגע בו הם יבחרו לפרוש מההסכם ".  
בנאומו הדגיש נתניהו כי  " איראן מסתירה במשך שנים מהקהילה הבינלאומית את הארכיון האטומי הסודי שלו ".  הוא המשיך ואמר כי בדבריו יחשוף  " מסמכים גרעיניים סודיים "  ופתח בהצגת הצהרות עבר של הנשיא האיראני חסן רוחאני ושל שר החוץ מוחמד ג'וואד זריף לפיהן אין בכוונתם להשיג נשק גרעיני . 
" אני כאן כדי לומר לכם דבר אחד :  איראן משקרת ",  אמר נתניהו ,  שנשא דברים בעיקר באנגלית בנימוק כי הוא רוצה  " שהקהילה הבינלאומית תשמע ותבין את הדברים ".  

הלוויין חשף :  פעילות חריגה באתר העשרת האורניום באיראן
בצילומי חברת ImageSat International ,  נראים כלי רכב ואוטובוסים חונים באתר פורדו ,  דבר שלא נצפה במשך חודשים ארוכים .  כמו כן ,  אותר שער כניסה פתוח המוביל למנהרות אתר ההעשרה

