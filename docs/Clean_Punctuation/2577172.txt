מקורבי נתניהו : " ברק הסית אותו נגד אשכנזי בנושא האירני "
 על אף הפיוס לכאורה עם ברק ,  טוענים מקורבי נתניהו כי לאחרונה  " התפכח "  לגבי המשבר עם מערכת הביטחון סביב תקיפה באירן ,  ואף נפגש עם אשכנזי .  מקורבים לברק : " טענות מופרכות "
 כשבועיים חלפו מאז העימות בין ראש הממשלה ,  בנימין נתניהו ,  לשר הביטחון ,  אהוד ברק ,  ופגישת הפיוס שנערכה בין השניים הביאה לכאורה לסיומו את הסכסוך המתוקשר ביניהם .  עם זאת ,  משיחות עם שורה של מקורבים לראש הממשלה ,  עולה כי המשבר בין נתניהו לברק היה עמוק ומקיף ,  וכלל תהליך התפכחות של נתניהו לגבי עימותים שונים אליהם נקלע בחודשים האחרונים עם ראשי מערכת הביטחון בעבר ובהווה על רקע ההכנות לתקיפה ישראלית באירן . " במשך חודשים ,  ברק הוביל ,  המריד ועקף את נתניהו מימין בנושא התקיפה ,  וברגע האחרון התהפך מול האמריקאים .  אחרי הביקור בארצות הברית ,  נתניהו הבין שכל מה שהזהירו אותו מפניו היה נכון ,  ופתאום התבררה לו כל התמונה ",  אמר אחד המקורבים לוואלה !  חדשות . " נתניהו הבין שברק הסית אותו נגד גבי אשכנזי שהתנגד לתקיפה ,  ושהחיבור שלו לברק גרם למשבר האמון עם הצבא ומערכת הביטחון בנושא האירני ".  מקורבים לברק דחו בתוקף את הטענות ,  ואמרו שמדובר ב"טענות שקריות ,  הזויות ומופרכות ". 
עד לפני כחודשיים ,  תפסו נתניהו וברק חזית אחידה בנוגע לתמיכה בתקיפה ישראלית עצמאית באירן ,  כשברק אף נתפס כגורם המניע שפעל לשכנוע שרים ,  מדינאים ואחרים בצורך במהלך , " כשהסכין מונחת על הצוואר ".  כל זאת אל מול התנגדות ברורה שהציבו ראשי מערכת הביטחון בעבר  הרמטכ"ל לשעבר גבי אשכנזי ,  ראש המוסד לשעבר מאיר דגן וראש השב"כ לשעבר יובל דיסקין ,  וכן בניגוד לעמדתם של בעלי התפקידים הנוכחיים .  השלישייה הביטחונית הקודמת הביעה את התנגדותה לתקיפה ישראלית גם כשכיהנו בתפקידיהם  ובעיקר בדיון חשאי שקיימו לפני כשנתיים עם ראש הממשלה ועם שר הביטחון ,  בו אף פרץ עימות בין ברק לאשכנזי סביב המחלוקת בנושא . " אם הרכב המטכ"ל הנוכחי היה קיים ב-67' ,  אז לא הייתה לנו מלחמת ששת הימים ",  אמר ברק בדיון .  אחרי שסיימו את תפקידיהם ,  החלו להשמיע גם בפומבי את התנגדותם ,  כשבשנה האחרונה החריפו ההצהרות ,  והקולני והתוקפני ביותר היה ראש השב"כ דיסקין ,  שאמר כי אינו מאמין  " במנהיגות שמקבלת החלטות מתחושות משיחיות ".  
בחודש שעבר ,  במקביל למשבר המתוקשר בין ברק ונתניהו סביב נסיעתו האחרונה של ברק לארצות הברית ,  נפוצו דיווחים על מגעים שקיים נתניהו עם אשכנזי ,  מה שנתפס כאיתות ברור על מקומו של ברק ,  כשאשכנזי לעומת זאת מסומן כאחד השמות המחוזרים לכניסה לפוליטיקה ,  למרות חוק הצינון שאוסר עליו לעשות זאת כעת .  לוואלה !  חדשות נודע כי אכן התקיימה הפגישה בין נתניהו לאשכנזי ,  עוד לפני נסיעתו המדוברת של ברק לארצות הברית ,  במהלך חודש אוגוסט .
 לטענת מקורבים לראש הממשלה ,  הרקע לשיחה היה  " התפכחותו "  של נתניהו מהעימותים אליהם נכנס בגיבוי ברק . " נתניהו התקשר לאשכנזי כי פתאום הוא הבין שהדברים היו אחרת מאיך שברק הציג אותם ",  אמר גורם המקורב לנתניהו ,  והוסיף כי נתניהו הבין כי גם העימות החריף עם ראשי מערכת הביטחון הנוכחיים סביב עמדותיהם נגד תקיפה יצא משליטה ,  והוביל למתח מיותר .  בסוף יולי ,  תקף נתניהו את ראשי מערכת הביטחון ואמר כי נמאס לו מאווירת  " השקפים "  ו"הכסתח "  שעולה בדיונים בנושא האירני .  לטענת מקורבים לנתניהו , " ראש הממשלה הבין שהחיבור שלו לברק גרם למשבר האמון עם ראשי מערכת הביטחון בנושא האירני ". 
הפגישה עם אשכנזי נקבעה בתחילת אוגוסט ,  לאחר שבלשכת נתניהו קראו מאמר שפרסם עורך  " הארץ ",  אלוף בן ,  תחת הכותרת  " המועמד שיוכל על נתניהו ",  ובו טען ש"ברק חושב שנתניהו הוא מנהיג חלש ומשותק ".  דוברו של שר הביטחון ,  ברק סרי ,  שלח מכתב הכחשה גורף לעיתון ,  אבל בסביבת נתניהו הבינו שברק מחפש לו זהות חדשה .  במקביל ,  נתניהו זעם על כמות התדרוכים וההדלפות בתקשורת בנושא האירני ,  שיוחסו ברובם לברק ,  מהם השתמע כי ישראל כבר החליטה על תקיפה עצמאית באירן ,  וגררו עימותים עם בכירים בממשל ,  שהבהירו כי אין גיבוי אמריקאי לנושא .  
בשבועות שלאחר מכן ,  כך לטענת מקורבי נתניהו ,  הוא הבין כי ייתכן שתמיכתו של ברק בתקיפה ישראלית הייתה המפתח להישרדותו הפוליטית ,  וכי עמדתו בנושא אינה מוחלטת .  בדיוק בזמן שראש הממשלה ניהל קרב איתנים מול ממשל אובמה בניסיון לדרוש  " קווים אדומים ",  הודיע ברק פומבית שהדיון חייב להיעשות בחדרים סגורים ,  והחליט שהוא יעשה הכול כדי לשמור על תיאום מקסימלי של ישראל עם ארצות הברית .  ביקורו של ברק בארצות הברית ,  שכלל פגישה עם רם עמנואל ,  מקורבו של נשיא ארצות הברית ,  ברק אובמה ,  ועם היועץ לביטחון לאומי ,  טום דונילון ,  הוציא את העימות סופית אל אור הזרקורים ,  ומקורבי נתניהו תקפו אותו בחריפות על כך שנקט  " פעולות לא מתואמות מול הממשל האמריקאי בניגוד להנחיותיו ".  כשנודע לנתניהו על ארוחת הבוקר שקיים ברק עם ציפי לבני ,  הבין סופית כי הוא מחפש חלופות לברית הזוגית הפוליטית . " כולם הזהירו את ביבי מברק ,  אבל הסיפור האירני היה הקש ששבר את גב הגמל ",  אמר מקורב נוסף לראש הממשלה . " אחרי שעקף את ביבי מימין בעידוד התקיפה ,  הוא הסתובב בארצות הברית ואמר שהסנקציות עובדות ,  והסביר שהוא היחיד שנאמן לאינטרסים של ארצות הברית ".  אחרי כמה ימים של חילופי מהלומות ,  נפגשו נתניהו וברק בתחילת השבוע שעבר ,  ויישרו את ההדורים .  בישיבת הממשלה השבוע ,  השניים אף התבדחו והשתעשעו לעיני המצלמות .  שר הביטחון ,  שמנסה להציג תמונה של עסקים כרגיל ,  הדגיש בימים האחרונים כי הוא נאמן לאינטרסים הלאומיים של ישראל ,  וכי המחלוקת היחידה בינו לבין ראש הממשלה הייתה סביב פומביות הדיון עם האמריקאים . " לא ניתן להכניס סיכה בינינו בנושא האירני ",  הצהיר .
 בסביבת ברק דחו כאמור את הטענות וכינו אותן  ? מופרכות והזויות ?  .  מקורב לשר הביטחון אמר היום כי  ? פעילותו נועדה לחזק את ביטחון ישראל והקשרים עם ארה ? ב ,  ואפשר לזקוף לזכות שר הביטחון הרבה מאוד מהעובדה שהקשרים הביטחוניים בין ישראל וארה ? ב הדוקים ועמוקים כיום כפי שלא היו שנים רבות בעבר ,  והם אבן ראשה בביטחון ישראל ?  .  בסביבת ברק הדגישו כי  ? גם בנסיעתו האחרונה פעל שר הביטחון לחזק ולהדק את הקשרים ולהקטין את המתיחויות בין שתי הממשלות ?  .
 בלשכת ראש הממשלה הכחישו את הטענות .  
לפניות לכתבת :  tal_sh@walla.net.il 

מקורבי נתניהו : " ברק הסית אותו נגד אשכנזי בנושא האירני "
 על אף הפיוס לכאורה עם ברק ,  טוענים מקורבי נתניהו כי לאחרונה  " התפכח "  לגבי המשבר עם מערכת הביטחון סביב תקיפה באירן ,  ואף נפגש עם אשכנזי .  מקורבים לברק : " טענות מופרכות "
 
