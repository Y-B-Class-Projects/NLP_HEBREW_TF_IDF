כאלף הפגינו מול בית היועמ"ש : " היחיד שיכול לפרק את השחיתות "
 בפעם ה-36 התייצבו המפגינים בסמוך לביתו של אביחי מנדלבליט בפתח תקווה .  להפגנה הצטרפו דפני ליף ויגאל סרנה ,  שקרא ליועמ"ש : " עשה את העבודה שהחוק הטיל עליך ,  אתה לא עו"ד הפרטי של הזוג נתניהו "
  ( בווידאו :  ההפגנה בסמוך לבית היועמ"ש ,  בשבוע שעבר )  
כאלף בני אדם הגיעו הערב  ( שבת )  לקניון גנים בפתח תקווה ,  הממוקם מאות מטרים מביתו של היועץ המשפטי לממשלה אביחי מנדלבליט ,  להפגנה השבועית במחאה על השחיתות השלטונית ועל הסחבת בחקירות ראש הממשלה בנימין נתניהו .  זוהי הפעם ה-36 שבה מפגינים מתאספים בקרבת ביתו של היועמ"ש להפגנת מחאה .  המפגינים קראו : " מנדלבליט תניח את המפתחות ותתפטר "  והוסיפו כי  " רק אחרי שמנדלבליט יתפטר נעזוב את הכיכר בפתח תקווה ".  במקביל ,  עשרות פעילי מרצ הפגינו מול ביתו של ראש הקואליציה ,  חבר הכנסת דוד ביטן  ( הליכוד )  בראשון לציון .
 מני נפתלי ,  עובד לשעבר במעון ראש הממשלה בירושלים ואחד ממארגני ההפגנה בפתח תקווה ,  אמר הערב כי  " המחאה ממשיכה כרגיל ,  אני לא הולך לפוליטיקה ,  רוצה שתמשיכו להגיע ולהביא חברים ,  שנעבור את הכיכר  ( כיכר גורן )  .  מגיעים לפה אנשים שזועקים על השחיתות השלטונית .  שום עסקן לא יגיע לפה .  מילה שלי ".  
להפגנה בפתח תקווה הצטרפה גם דפני ליף ,  אחת מסמלי המאבק על יוקר המחייה . " אני רוצה לבקש סליחה שרק עכשיו אני מגיעה להתייצב לצדכם .  מבטיחה שלא אעזוב ,  גם הדור שלי צריך להיות פה ולהתייצב ",  אמרה . " עם ישראל מאז ומתמיד הוזהר ממלוכה ,  מצטערת שזה קורה בתקופתו של נתניהו ,  השחיתות והעסקנות המכוערות היו כאן תמיד .  הן מפרקות את החברה הישראלית מבפנים ". 
ליף הוסיפה כי  " אתם מקשיבים עכשיו לבן אדם שראה במו עיניו איך מחסלים מאבק אזרחי שלב אחר שלב .  אני פה כי אני אוהבת את המדינה הזאת .  החברה הישראלית מחלקת לשניים ,  למי שעומד בתור או למי שחותך אותו .  אני פראיירית גאה .  אסור לנו להפסיק .  הון-שלטון-עולם תחתון .  כולנו פראיירים גאים ".  מאוחר יותר כתבה בחשבון הפייסבוק שלה : " זהו .  חזרה רוח הקרב .  מעכשיו מוצאי שבת תפוסים עד להודעה חדשה ".  
יגאל סרנה ,  שהושעה לאחרונה מ"ידיעות אחרונות "  לאחר שהפסיד בבית המשפט לבני הזוג נתניהו וחויב לפצות אותם ביותר ממאה אלף שקלים ,  אמר בהפגנה בפתח תקווה כי  " אני סיימתי את עבודתי ב'ידיעות' ,  מני סיים את עבודתו בבית ראש הממשלה ,  וזוג המטורללים ממשיכים בשלהם .  מנדלבליט הוא היחיד שיכול לפרק את מנגנון השחיתות ".  
הוא הוסיף : " מנדלבליט ,  אתה שולט בכל ,  הכול עובר בשולחן שלך ,  הכול תלוי בך ,  אם המדינה תשרוד או תפשוט את הרגל .  אביחי עשה את העבודה שהחוק הטיל עליך .  אתה לא עורך הדין הפרטי של זוג המטורללים המתבצר בבית בבלפור עם בלוני הגז .  אל תפחד אביחי ,  תעשה את העבודה ,  צא לדרך ".  

כאלף הפגינו מול בית היועמ"ש : " היחיד שיכול לפרק את השחיתות "
 בפעם ה-36 התייצבו המפגינים בסמוך לביתו של אביחי מנדלבליט בפתח תקווה .  להפגנה הצטרפו דפני ליף ויגאל סרנה ,  שקרא ליועמ"ש : " עשה את העבודה שהחוק הטיל עליך ,  אתה לא עו"ד הפרטי של הזוג נתניהו "
 
