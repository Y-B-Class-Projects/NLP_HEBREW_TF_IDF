כחלון הודיע : " במידה שיוקדמו הבחירות - כולנו תרוץ עם הליכוד "
 אחרי אישור הצעת נתניהו לצרף את מפלגתו במזכירות הליכוד ,  שר האוצר הכריז שירוץ ברשימה משותפת עם הליכוד וישמור על ערכיה .  בליכוד הבהירו שאין התקדמות עם ליברמן וח"כ פורר תקף : " ראש הממשלה יורק עלינו ".  ההצעה לפיזור הכנסת אושרה בוועדה לקראת ההצבעה עליה מחר
כחלון : " במידה שיוקדמו הבחירות - כולנו תרוץ עם הליכוד"מזכירות הליכוד אישרה את הצעת נתניהו על צירוף כחלון וכולנו לרשימהההצעה כוללת בנוסף את ביטול הפריימריז לרשימה וליו"רנתניהו למזכירות הליכוד :  אם נשלב את כחלון נהיה מעל 40 מנדטיםהליכוד : " ליברמן דוחה כל הצעה ומנסה למשוך זמן"ח"כ פורר : " ראש הממשלה יורק עלינו"ההצעה לפיזור הכנסת אושרה בוועדה לקריאה שנייה ושלישית 
אחרי אישור ההצעה לשילוב רשימתו בליכוד ,  אמר היום  ( שלישי )  שר האוצר משה כחלון כי  " במידה שיוקדמו הבחירות - מפלגת כולנו תרוץ עם הליכוד ".  ההצעה ,  שכוללת גם את ביטול הפריימריז לרשימה וליושב ראש הליכוד ,  אושרה מוקדם יותר במזכירות הליכוד לקראת האפשרות של הקדמת הבחירות ברקע המשבר במו"מ הקואליציוני .
 כחלון הוסיף כי  " מפלגת כולנו תמשיך להיות מפלגה חברתית ,  ימנית ,  לאומית וממלכתית ותשמור על הערכים שלשמם קמנו .  אני מאוד מקווה שראש הממשלה יצליח להרכיב את הממשלה ב-30 השעות הקרובות ,  אחרת כשר אוצר אני יכול לומר בביטחון מלא - הרבה מאוד מיליוני שקלים יבוזבזו לשווא .  אין טעם להגיע לבחירות פעמיים תוך זמן קצר .  מדובר על מאות מיליונים שאנחנו צריכים אותם למקומות אחרים ". 
עוד בנושא בוואלה !  NEWS:ריבלין מבהיר :  בסמכות הכנסת להחליט על פיזורהיחסי האהבה/שנאה עם ליברמן עלולים למוטט את מגדל הקלפים של נתניהו 
בתוך כך ,  הוועדה המיוחדת לדיון בהצעת החוק לפיזור הכנסת אישרה את הצעת החוק לפיזור הכנסת לקריאה שנייה ושלישית .  מחר ,  בשעה 12:00 בצהריים ,  צפוי להתחיל במליאת הכנסת הדיון על הצעת החוק לאישור סופי ,  ככל שלא יגיעו להסכמה פוליטית למנוע בחירות .
 בליכוד טוענים כי אין כל התקדמות עם יו"ר ישראל ביתנו אביגדור ליברמן במגעים המתקיימים במאמץ למנוע את הבחירות .  דובר הליכוד מסר כי  " לא נקבעה פגישה ואין כרגע שום התקדמות עם ליברמן .  הוא דוחה כל הצעה ומנסה למשוך זמן ".  לאחר מכן ,  ח"כ עודד פורר מישראל ביתנו אמר בוועדה בכנסת כי  " ראש הממשלה יורק עלינו ".  
לפי ההצעה ,  שבהמשך תובא לאישור מרכז המפלגה ,  לכחלון ולכולנו ישוריינו ארבעה מקומות ברשימת הליכוד - כחלון ישובץ במקום 5 ,  אלי כהן במקום 15 ,  יפעת שאשא ביטון במקום 29 ורועי פולקמן במקום 35 .  שיבוצו של כחלון במקום ה-5 יגרום לדחיקתו של ח"כ גדעון סער מחוץ לחמישיה הראשונה ,  וכעת הוא יהיה במקום ה-6 .  בנוסף לכך ,  חלק מהח"כים הנוכחיים ,  ובעיקר מי שמוקמו אחרי המקום ה-30 ברשימת הליכוד לכנסת ה-21 ,  יידחקו לאחור .
 ראש הממשלה בנימין נתניהו הסביר היום במזכירות הליכוד ,  שהתכנסה במלון קראון פלאזה בירושלים ,  כי יש להיערך לאפשרות של בחירות חוזרות . " אני במאמץ גדול מאוד להקים ממשלה .  הפרדוקס הוא שככל שיודעים שאם לא נרכיב ממשלה נלך לבחירות ,  כך גדול הסיכוי שמשהו יקרה ",  אמר . " ייתכן שלא תהיה ברירה לבחירות חוזרות .  לצורך זה אנחנו רוצים לשבץ את כחלון ואנשיו .  השיבוץ הזה ייתן לנו כוח ,  את זה בדקנו .  אנחנו נהיה יותר מ-40 מנדטים ". 
חברי הכנסת מיכל שיר ואריאל קלנר ,  שמוקדם יותר עתרו נגד הדיון ,  הצביעו נגד ההצעה .  בסיום הישיבה הודה נתניהו למזכירות על אישור ההצבעה . " ההליכה יחד כתף אל כתף הביאה לנו ניצחון ועוצמה גדולה .  עמדנו מול התקשורת מול השמאל ומול ההתארגנויות ,  הלכנו יחד וניצחנו .  אני נרגש מהאמון שנתתם לי במהלך הבחירות ,  במהלך השנים האחרונות ובישיבה הזאת .  הולכים יחד מה שלא יהיה ,  ואם נלך יחד ננצח ".  
השר ישראל כץ נשאל אם המזכירות יכולה לקבל את ההחלטה .  כץ הבהיר במענה לשאלה כי מזכירות הליכוד סוברנית לקבל את ההחלטה ,  וההחלטה התקבלה סופית .  עם זאת ,  כבר הוגשה עתירה נגד חוקיות ההחלטה של שיר וקלנר וייתכן שיהיו עתירות נוספות .  
טרם אישור ההצעה ערך נתניהו שיחות שכנוע לח"כים בליכוד שהתנגדו לשילובו של כחלון ושלושה ח"כים נוספים מכולנו .  בין היתר ,  נתניהו אמר כי בכנסת הבאה יעבור חוק נורבגי גדול - שאומר שבכל סיעה יכולים להתפטר שני שרים שייכנסו במקומם שני חברי כנסת - כך שלסיעה המאוחדת של הליכוד וכולנו יהיו ארבעה שרים שיתפטרו ובמקומם ארבעה ח"כים ייכנסו לכנסת .
 בתוך כך ,  פעילי כחול לבן הפגינו מול ביתו של כחלון בחיפה וקראו : " מפלגת כולנו היא הונאת בחירות .  כחלון איפה עמוד השדרה שלך ?  מדוע שיקרת לבוחרים שלך ?  ".  בין היתר נשמעו הקריאות : " מחיר למשתפן ",   " השפן הקטן ",   " כחלון כשלון ו'כולנו' ביזיון "  או  " נטו שקרים ".  בהפגנה ,  שבה השתתפו עם שני חברי מועצת העיר חיפה מסיעת הירוקים ,  אביהו האן וירון חנן ,  הוקראו ציטוטים מהשנה האחרונה שבהם כחלון מבטיח כי לא יתמוך בפסקת ההתגברות ,  לא יכהן בממשלה בה לראש הממשלה מוגש כתב אישום ולפני ימים לא רבים הכרזה שקרית של כחלון שלפיה מפלגת כולנו תישאר סיעה עצמאית בכנסת .  
בצל המאמצים למנוע בחירות ,  נשיא המדינה ראובן ריבלין הבהיר מוקדם יותר היום כי הוא יאפשר לנתניהו למצות את הזמן להרכבת הממשלה ,  עד מחר בחצות ,  וכי הוא  " מקווה שלא ניקלע ,  חלילה ,  למערכת בחירות נוספת ".  מבית הנשיא נמסר כי  " בסמכותה של הכנסת ,  על פי לשון אותו החוק ממש ,  להחליט על פיזורה .  לאור זאת ,  הכנסת על חבריה ,  כנציגת הריבון ,  הוא העם ,  תישא בהשלכות ההחלטה בהמשך דרכה ". 
ח"כ מיקי זוהר אמר כי למרות התנגדות הסיעות החרדיות , " תאריך הבחירות המסתמן הוא ה-17 בספטמבר י"ז אלול תשע"ט ".  זוהר אמר לוואלה !  NEWS כי  " יש על כך הסכמה הכי רחבה שניתן היה להשיג ".  גורם חרדי אמר בתגובה : " אנחנו מתנגדים לזה ". 
 ( עדכון ראשון :  18:55 )  

כחלון הודיע : " במידה שיוקדמו הבחירות - כולנו תרוץ עם הליכוד "
 אחרי אישור הצעת נתניהו לצרף את מפלגתו במזכירות הליכוד ,  שר האוצר הכריז שירוץ ברשימה משותפת עם הליכוד וישמור על ערכיה .  בליכוד הבהירו שאין התקדמות עם ליברמן וח"כ פורר תקף : " ראש הממשלה יורק עלינו ".  ההצעה לפיזור הכנסת אושרה בוועדה לקראת ההצבעה עליה מחר

