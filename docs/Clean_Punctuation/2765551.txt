מאז  " הפסקת האש ":  כ-90 רקטות ;  חמאס : " דרישותינו בעינן "
 אחרי שעות שבהן נמנע צה"ל מלהגיב ,  פתח חיל האוויר במתקפה רחבה ברצועה ובין היתר השמיד 4 מנהרות ו-20 משגרים .  ליברמן : " לסיים את המבצע כשצה"ל שולט בעזה ".  מטחי רקטות לדרום
 ( צילום :  בני ואינר ) 
חבר הלשכה המדינית של חמאס מושיר אל-מסרי אמר היום  ( שלישי )  כי הדרישות של הארגון נותרו בעינן  הסרת המצור ,  פתיחת מעבר רפיח ושחרור האסירים ,  ש"בלעדיהן אין הפסקת אש ".  לדבריו ,  חמאס ירצה ערבויות בינלאומיות להתחייבות של ישראל . " כל הפלגים מאוחדים בעמדה שלהם נגד העמדה המצרית ",  ציין .  גם הג'יהאד האיסלאמי אישר שהוא לא מעוניין בהפסקת אש : " הודענו למצרים כי איננו מקבלים את יוזמת הרגיעה ,  כי היא לא עונה על צרכי העם הפלסטיני ",  כך פורסם ב"אל-מיאדין ". 
לאור עמדה זו של חמאס ,  שדחה את הפסקת האש עליה הסכים הבוקר הקבינט ,  ונוכח מתקפת הרקטות הבלתי הפוסקת לכל חלקי הארץ ,  פתח צה"ל בצהריים בפעולה רחבת היקף ברצועת עזה .  
אם בבוקר - ולאורך יותר משש שעות ,  נמנעה ישראל מלהגיב ,  הרי שבשעות האחרונות הותר הרסן וחיל האוויר תקף שורת יעדי טרור .  בין היתר הותקפו ארבע מנהרות ו-20 משגרים מוטמנים בחאן יונס ,  בבית חנון ובבית להיא .  לפחות ארבעה בתים הופצצו בלב העיר עזה ,  ובית של בכיר חמאס .
 מאז 9:00 בבוקר ,  השעה בה הייתה אמורה הרגיעה להיכנס לתוקף - נורו לעבר ישראל כ-90 רקטות ופצצות מרגמה . " כיפת ברזל "  יירטה כ-15 רקטות שנועדו להתפוצץ בשטחים מיושבים .
 במקביל ,  ממשיכים ארגוני הטרור ברצועה ,  בראשות הזרוע הצבאית של חמאס גדודי עז א-דין אל-קסאם ,  לשגר כל העת מטחי רקטות ,  בעיקר לדרום .  היו לפחות 16 נפילות בשטחים פתוחים בעוטף עזה .  רקטה אחת התפוצצה בשטח מיושב באשכול וגרמה לנזק קל .  שתי רקטות יורטו מעל אשקלון בתוך שעה ,  ואחת מעל נתיבות .
" צוק איתן ":  עדכונים אחרוניםפגיעה בבתים באשדוד ,  יירוטים בשפלה ואזעקות בצפוןארדואן :  איילת שקד מזכירה את היטלרשתי האפשרויות הגרועות של חמאס .  פרשנות  
" צריך להוביל ולסיים את המבצע כשצה"ל שולט בכל רצועת עזה ",  כך אמר היום שר החוץ אביגדור ליברמן . " כל הניסוחים הדיפלומטיים מזיקים כעת ".  
לדברי שר החוץ ,  שהתנגד להפסקת האש ,  בשל המשך הירי והסרבנות של חמאס לנצור את האש - אין דרך אחרת מלבד לפעול ברצועת עזה . " מה זה הפסקת אש ?  זה הכנה לסבב הבא .  ברור שבכל הפסקת אש ,  חמאס ייצר עוד רקטות וימשיך להבריח עוד חומרי גלם וחומרי נפץ .  הוא ימשיך לפתח את כל נושא המנהרות וכלי הטיס הבלתי מאוישים .  כל ניסיון להגיע להפסקת אש זו הסכמה שבשתיקה שחמאס ימשיך בבניין הכוח שלו .  לכן אני חוזר ואומר - דווקא על רקע ההפרה הבוטה של חמאס ,  שדחה באופן בוטה את ההצעה המצרית ,  אנחנו חייבים לקבל החלטה חדה ,  ברורה .  אי אפשר להתייסר ,  להתלבט ,  להסס .  כל ההיסוס הזה עובד נגדנו .  אנחנו חייבים לשדר נחישות וללכת עד הסוף .  אין אלטרנטיבה אחרת ". 
שר התקשורת וחבר הקבינט המדיני-ביטחוני ,  גלעד ארדן ,  אמר היום שהנכונות הישראלית להיענות להצעה המצרית חשפה בפני העולם ,  ש"לחמאס מטרה אחת בלבד - לרצוח כמה שיותר ישראלים ".  לדבריו , " ישראל חייבת כעת לרסק את תשתיות החמאס ואסור לנו לעצור עד שהמשימה תושלם - עד שהירי על אזרחי מדינת ישראל יופסק לחלוטין ורצועת עזה תפורז מטילים וממנהרות ".  
הבוקר ,  שעות לאחר שקיבלו שרי הקבינט המדיני-ביטחוני את יוזמת מצרים להפסקת האש ,  נורו רקטות לכל אזור הדרום והשפלה .  בתגובה ,  הורה מוקדם יותר ראש הממשלה ,  בנימין נתניהו ,  לפעול בעוצמה נגד מוקדי הטרור ברצועה .  
מפקד פיקוד הדרום אלוף סמי תורג'מן אמר במשדר וואלה !  חדשות כי צה"ל פועל בעוצמה מול חמאס וכי הצבא חידש את התקיפות ברצועת עזה . " מוקדם לסכם את המבצע ",  אמר אלוף תורג'מן . " במהלך המבצע חמאס נכשל ביכולת להפתיע באוויר ,  ביבשה ובים .  פגענו בתשתיות המבצעיות של חמאס ,  שרוכזו בבתי בכירים ומפקדים ואשר שימשו חדרי מלחמה ומחסנים .  פרויקט הדגל  המנהרות ההתקפיות  נחשף ונפגע ,  ושובשו היכולות להוציא פיגוע .  מערך הרקטות לטווח הארוך נוטרל באמצעות תקיפות של חיל האוויר .  לא הפעלנו את כל היכולות ,  יש יכולות נוספות ואם וכאשר נידרש נפעיל אותן במלוא העוצמה ".  
לפי המתווה המצרי ,  הרגיעה הייתה אמורה להיכנס לתוקף ב-9:00 בבוקר ולהימשך 48 שעות ,  שאחריהן היו צפויות להתקיימו שיחות בדרג מדיני בכיר על בסיס ההבנות שהושגו בתום מבצע  " עמוד ענן "  ב-2012 .  עם זאת ,  הזרוע הצבאית של חמאס ,  גדודי עז א-דין אל-קאסם ,  הודיעה שהיא דוחה את היוזמה .
 בהודעה באתר הרשמי של חמאס נמסר כי ההסכם הוא  " יוזמה של כריעה וכניעה ".  הארגון עומד על דרישתו שישראל תשחרר 56 אסירים ששוחררו במסגרת עסקת שליט ונעצרו שוב בגדה המערבית לאחר חטיפת שלושת הנערים הישראלים .  כמו כן ,  דורש הארגון לפתוח את מעבר רפיח ולהעביר באופן מוסדר את משכורותיהם של 40 אלף הפקידים של ממשלת חמאס לשעבר . " הקרב שלנו עם האויב ממשיך ויסלים בכל הכוח ",  הוסיפה הזרוע בהודעתה .
 עם זאת ,  בלשכה המדינית של חמאס הסתייגו מהדחייה של הזרוע הצבאית .  סגן ראש הלשכה המדינית ,  מוסא אבו מרזוק ,  כתב בעמוד הפייסבוק שלו : " עדיין מתייעצים ,  טרם פרסמנו החלטה רשמית בנוגע ליוזמה המצרית ". 
אבו אחמד ,  דובר פלוגות אל-קודס ,  הזרוע הצבאית של הג'יהאד האיסלאמי ,  התייחס להתפתחויות ואמר : " לא קיבלנו הוראות אחרות מלבד להמשיך במערכה ",  אמר אבו אחמד . " לא נקבל שקט תמורת שקט ". 
עדכון ראשון :  15:53
בהכנת הידיעה השתתפו :  אמיר בוחבוט ,  יניר יגנה ,  אמיר תיבון ,  יוסי אלי ואבי יששכרוף 

מאז  " הפסקת האש ":  כ-90 רקטות ;  חמאס : " דרישותינו בעינן "
 אחרי שעות שבהן נמנע צה"ל מלהגיב ,  פתח חיל האוויר במתקפה רחבה ברצועה ובין היתר השמיד 4 מנהרות ו-20 משגרים .  ליברמן : " לסיים את המבצע כשצה"ל שולט בעזה ".  מטחי רקטות לדרום

