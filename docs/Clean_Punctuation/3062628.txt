בזמן שחיקור הדין שלו מתעכב :  פאקר דווקא מנהל עסקים כרגיל
המיליארדר האוסטרלי ,  שמקורב לראש הממשלה ,  דרוש לחיקור דין במסגרת פרשת המתנות .  במקביל לטענות על מצב רפואי שמונע ממנו לתאם מועד לכך ואף ייתכן שיביא לוויתור על עדותו ,  התברר כי לאחרונה מכר את חלקו בחברת הפקה הוליוודית .  במשרד המשפטים סירבו להגיב
 ( בווידאו - הפרקליטה המובילה בתיק נתניהו ,  בשבוע שעבר : " אין מתנות פעוטות ")  
זה חודשים שרשויות אכיפת החוק בישראל פועלות ללא הצלחה לתאם חיקור דין למיליארדר האוסטרלי ג'יימס פאקר ,  שעדותו נדרשת במסגרת חקירת תיק 1000 - שעוסק במתנות שקיבל לכאורה ראש הממשלה בנימין נתניהו מאנשי עסקים שעמם הוא מיודד .  
הפעולות הרבות שכשלו בדרך לחיקור הדין ,  אף הביאו לקריאות מצד בכירים במשטרה לוותר על עדותו .  בין היתר ,  נתקלים חוקרי המשטרה בקשיים שנובעים מאי כשירות להעיד בגין נסיבות רפואיות שונות .
 ראש ממשלה תחת חקירה - סיקור מיוחדשעון החול אוזל :  נתניהו בדרך לאבד את ה"בייבי "  שלו - ומחליפו לוט בערפלהערכה :  המשטרה תגבה עדות מאדלסון בביקורו בישראל בעוד שבועייםח"כ רוזנטל : " במשטרה הוחלט להמליץ על כתב אישום נגד ראש הממשלה "  
ואולם ,  לפני כשבועיים ,  בעוד החוקרים מכתתים רגליהם - דווח באתר  " ביזנס אינסיידר "  כי פאקר ביצע עסקת ענק ,  שבמסגרתה מכר את חלקו בחברת ההפקה ההוליוודית  " רטפק אנטרטיינמנט ".  
ארבע שנים לאחר שהקים את החברה ,  עם שותפו ברט רטנר ,  מכר פאקר את חלקו ללן בלווטניק - מולטי מיליונר יהודי שנחשב לאיש השני בעושרו בבריטניה ,  שמחזיק בבעלות גם ב"וורנר מיוזיק ",   " כלל תעשיות ",  וכן בחלק ממניות ערוץ 10 כחלק מבעלותו המשותפת בחברת RGE .  
ישראל הגישה זה מכבר בקשה לחיקור דין לפאקר ,  ואולם עד כה טרם התקיימה לו חקירה .  מסיבה זו ,  מתעכבת המשטרה בהעברת ממצאי החקירה האחרים ,  שנוגעים בעיקרם לאיש העסקים ארנון מילצ'ן ,  ומתנות שהועברו לראש הממשלה ולרעייתו שרה בסכום מצטבר של מאות אלפי שקלים .
 הבקשה הישראלית לחיקור דין לפאקר התעכבה עד כה ,  על פי הידוע ,  בשל עניינים הקשורים למיליארדר האוסטרלי .  ואולם ,  לאחר עסקת הענק שביצע ,  נדמה שפאקר מנהל את עסקיו כרגיל ,  אם כן לא ברורה הסיבה שבגינה אינו יכול להתפנות לחיקור דין במסגרת תיק 1000 .
 מלהב 433 נמסר : " חיקור דין הוא הליך באחריות הפרקליטות ,  לפיכך יש לפנות אליהם ". 
במשרד המשפטים סירבו להגיב .  

בזמן שחיקור הדין שלו מתעכב :  פאקר דווקא מנהל עסקים כרגיל
המיליארדר האוסטרלי ,  שמקורב לראש הממשלה ,  דרוש לחיקור דין במסגרת פרשת המתנות .  במקביל לטענות על מצב רפואי שמונע ממנו לתאם מועד לכך ואף ייתכן שיביא לוויתור על עדותו ,  התברר כי לאחרונה מכר את חלקו בחברת הפקה הוליוודית .  במשרד המשפטים סירבו להגיב

