יעלון על דברי דגן : " פוגעים בביטחון המדינה "
 בראיון לערוץ 2 אמר השר לעניינים אסטרטגיים יעלון כי דברי דגן על נתניהו וברק  " בלתי אחראיים ולא תקינים דמוקרטית ".  לדברי יעלון , " לא תקין דמוקרטית להעביר ביקורת על דרג נבחר "
" אם בעקבות דבריו של ראש המוסד לשעבר ,  מאיר דגן ,  הציבור שם סימני שאלה על מידת האחריות של ההנהגה  זו פגיעה בביטחון המדינה ,  ללא ספק ".  כך אמר הערב  ( שבת )  השר לעניינים אסטרטגיים ,  משה  ( בוגי )  יעלון בראיון שהעניק לערוץ 2 ,  בתגובה לדבריו של דגן השבוע באוניברסיטת תל אביב .
" אני מכיר את דגן שנים ארוכות ",  סיפר יעלון . " יש לי הערכה רבה ליכולותיו המקצועיות .  אני חושב שהדברים שיצאו מפיו בתקופה האחרונה הם בלתי אחראיים ,  ובוודאי בלתי תקינים במדינה דמוקרטית .  כי במה מדובר ?  אם על דעתו הוא עוסק פה בנושאים שבוודאי רובם נידונו עם הדרג המדיני במשך השנתיים האחרונות ,  אני חושב שזה לא תקין דמוקרטית להעביר ביקורת על דרג נבחר ,  ובוודאי שלא להפיץ מידע שאמור להישמר כמידע סודי ". 
בדבריו התייחס יעלון גם לתקופתו כרמטכ"ל ,  אז חלק על דעתו של ראש הממשלה שרון בנוגע להתנתקות . " אני לא הוצאתי את הדברים לתקשורת ",  אמר .  כשנשאל על כך שלאחר פרישתו ,  פרסם בספרו דברים בגנות ההנהגה ,  אמר יעלון : " בזמנו אני פרשתי ,  ודגן עוד לא פרש ,  אבל זה לא משנה .  כשאני התייחסתי להתנתקות ,  חיכיתי שהיא תבוצע ,  כי דרג נבחר קיבל החלטה דמוקרטית .  אם חשבתי אחרת ,  אמרתי את דעתי בחדר הסגור ,  אחרת זה היה פוטצ' ".  
" דגן בא מתוך נפיחות עצמית שאין לה תוכן ",  אמרו אתמול גורמים בכירים לעיתונאים צ'יקו מנשה ורביב דרוקר בערוץ 10 . " במשך שמונה שנים הוא היה אחראי על עצירת הגרעין האירני  אך הגרעין האירני לא נעצר .  השתן עלה לו לראש .  הוא השתגע כשלא קיבל את ההערכה שרצה  (  ..  .)  דגן חסר כישורים מדיניים לחלוטין .  יש לאדם הזה הרבה בעיות ".  עוד הוסיפו ואמרו כי ראש המוסד לשעבר  " היה נגד ההליכה למסלול הסורי בוויכוח שמתנהל בשנים האחרונות ;  הוא היה נגד פשרות משמעותיות לפלסטינים .  אנחנו לא מבינים מאיפה כל זה בא ". 
בשבוע שעבר נשא ראש המוסד לשעבר דברים באוניברסיטת תל אביב ,  בהם תקף את הדרג המדיני ,  וציין כי  " לפעמים שכל והחלטה טובה לא קשורים להיותך דרג נבחר ".  דגן התייחס בדבריו גם לתקיפה ישראלית אפשרית באירן ,  ואמר כי  " זו צריכה להיות אופציה אחרונה בהחלט ".  כמו כן ,  ציין דגן כי על ישראל לתמוך ביוזמה הסעודית לחידוש המשא ומתן בין ישראל לפלסטינים .
 
יעלון על דברי דגן : " פוגעים בביטחון המדינה "
 בראיון לערוץ 2 אמר השר לעניינים אסטרטגיים יעלון כי דברי דגן על נתניהו וברק  " בלתי אחראיים ולא תקינים דמוקרטית ".  לדברי יעלון , " לא תקין דמוקרטית להעביר ביקורת על דרג נבחר "
 
