נתניהו בסרטון חדש : " הדרישה לפינוי התנחלויות - טיהור אתני "
 בצל המגעים לפגישה עם יו"ר הרשות הפלסטינית ,  ראש הממשלה פרסום סרטון בעמוד הפייסבוק הרשמי שלו ,  ובו טען כי הגדרת ההתנחלויות כמכשול לשלום היא  " רעיון תמוה ".  שלשום אישרה לשכתו כי יסכים לפגוש את אבו מאזן במוסקבה
ראש הממשלה בנימין נתניהו התייחס היום  ( שישי )  בסרטון שהעלה לעמוד הפייסבוק הרשמי שלו לביקורת בעולם על היותן של ההתנחלויות ביהודה ושומרון  " מכשול לשלום ".  בסרטון בשפה האנגלית אמר נתניהו כי זהו רעיון  " תמוה "  בעיניו .  הוא המשיל את המצב בגדה המערבית לנוכחותם של קרוב לשני מיליון אזרחים ערבים בשטחי ישראל וטען כי  " הם אינם מהווים מכשול לשלום ".  לדבריו ,  ההנהגה הפלסטינית דורשת כי לא יימצאו יהודים בשטח המדינה אותה הם שואפים להקים . " לזה קוראים טיהור אתני ",  אמר נתניהו בסרטון והוסיף כי  " זו דרישה מקוממת ". 
בהמשך טען ראש הממשלה כי מה שיותר מקומם בעיניו היא העובדה שהעולם אינו מוצא את הדרישה הזו של הפלסטינים מקוממת . " מדינות אחרות ,  נאורות בדרך כלל ,  אף מקדמות את הדרישה השערורייתית הזו ",  הוסיף . " אני חושב שמה שהופך את השלום לבלתי-אפשרי הוא חוסר סובלנות כלפי אחרים .  חברות שמכבדות את כל בני האדם הן אלה שמבקשות שלום .  חברות שדורשות טיהור אתני אינן מבקשות שלום ",  אמר נתניהו .
 עוד בוואלה !  NEWS:אובמה : " לעולם לא נקבל את קוריאה הצפונית כמדינת גרעין"מיהו אמריקני :  המאבקים התת-קרקעיים במרוץ לבית הלבן"למה ממשיכים לבחור במושחתים ?  ":  ראש העירייה המיתולוגי בריאיון נוקב 
בשבוע שעבר פרסם האיחוד האירופי הודעת גינוי להכרזה בישראל על אישורן הרטרואקטיבי של יחידות דיור שנבנו בהתנחלויות ועל אישור בנייתן בעתיד של מאות יחידות דיור חדשות .  על פי הודעת האיחוד מדובר בהחלטה  " מעוררת דאגה רצינית ".  הודעת האיחוד הזכירה גם את דוח הקוורטט שפורסם בתחילת חודש יולי ובו קראו ארצות הברית ,  רוסיה ,  האיחוד עצמו והאו"ם לישראלים ולפלסטינים להימנע מפעולות המרחיקות את פתרון שתי המדינות .  על פי הדוח ,  הבנייה בהתנחלויות  " מכרסמת תחת סיכויי השלום ".  
במהלך ביקורו בהולנד השבוע ,  אמר נתניהו כי יהיה מוכן להיפגש עם יו"ר הרשות הפלסטינית ,  אבו מאזן , " בכל עת ,  ללא תנאים מוקדמים ".  במסיבת עיתונאים משותפת עם ראש ממשלת הולנד ,  מארק רוטה ,  התייחס נתניהו ליוזמת רוסיה לכנס פסגה מדינית ישראלית-פלסטינית במוסקבה ואמר כי הבהיר הן לנשיא ,  ולדימיר פוטין ,  והן לסגן שר החוץ ,  מיכאיל בוגדנוב ,  כי יסכים לפגישה עם אבו מאזן .
 אתמול מסר משרד החוץ של רוסיה כי גם אבו מאזן נתן את הסכמתו העקרונית להיפגש במוסקבה .  זאת ,  לאחר שמוקדם יותר השבוע טען כי הסכים להיפגש עם נתניהו עוד קודם לכן ,  אך זה ביקש לדחות את הפגישה .  בעקבות הודעת משרד החוץ אמר גורם בלשכת נתניהו כי  " ראש הממשלה מוכן להיפגש עם עבאס בכל זמן ובכל מקום ,  ובתנאי שזה יהיה ללא תנאים מוקדמים .  זה נכון גם לגבי היוזמה הרוסית ".  

נתניהו בסרטון חדש : " הדרישה לפינוי התנחלויות - טיהור אתני "
 בצל המגעים לפגישה עם יו"ר הרשות הפלסטינית ,  ראש הממשלה פרסום סרטון בעמוד הפייסבוק הרשמי שלו ,  ובו טען כי הגדרת ההתנחלויות כמכשול לשלום היא  " רעיון תמוה ".  שלשום אישרה לשכתו כי יסכים לפגוש את אבו מאזן במוסקבה

