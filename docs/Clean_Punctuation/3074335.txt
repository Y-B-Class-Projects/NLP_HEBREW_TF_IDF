נתניהו וליצמן חנכו את מכון ההקרנות החדש בצפת : " יום חג לצפון "
 שבוע לאחר שנפתח - בתום מאבק אזרחי ממושך - הגיעו ראש הממשלה ושר הבריאות למכון בצפת ,  שיסייע לאלפי חולי סרטן המתגוררים בצפון .  נתניהו : " מהפכה עצומה בצמצום הפערים בין המרכז לפריפריה "
 ראש הממשלה בנימין נתניהו ושר הבריאות יעקב ליצמן ביקרו היום  ( שני )  במכון ההקרנות הראשון בגליל שנחנך השבוע במרכז הרפואי זיו שבצפת .  המכון החדש יסייע לאלפי חולי סרטן מהאזור ,  שנאלצו עד כה לנסוע שעות ארוכות לבית החולים רמב"ם שבחיפה או לבתי החולים במרכז הארץ ,  על מנת לקבל את טיפול ההקרנות ,  שנמשך דקות אחדות בלבד .
 לדברי נתניהו ,  המכון החדש מהווה  " מהפכה עצומה ".  הוא הסביר : " החזון שלי הוא לחבר את כל מדינת ישראל בכבישים ,  ברכבות ובמחלפים - והמרכז החדש יהיה פה ".  ראש הממשלה הוסיף : " ליצמן הוא שותף אמיתי בצמצום הפערים בין המרכז לפריפריה .  אתה מביא את המחוייבות שלך להביא את השירותים האלה לכלל תושבי ישראל ,  ואני שמח להיות איתך כאן ". 
השר ליצמן הוסיף כי  " היום הזה הוא יום חג לצפת ,  לצפון ולא פחות - לתושבים ".  הוא עוד ציין בנוסף למאיץ הקווי שנחנך , " אנחנו נוסיף עוד מאיץ קווי אחד למכון ההקרנות ". 
עוד בוואלה !  NEWS:סוף למסעות של אלפי חולי הסרטן למרכז :  מכון הקרנות ראשון בצפוןחשודים בתקיפת בנות זוגם לשעבר שוחררו - ללא ידיעת הנשיםפיגוע בבריטניה :  הרוג בדריסת מתפללים מחוץ למסגד בצפון לונדון 
מנהל המערך האונקולוגי במרכז הרפואי זיו שבצפת ,  ג'אמל זידאן ,  הסביר במעמד החניכה כי לפי ארגון האנרגיה הבינלאומי ,  אוכלוסייה המונה מיליון בני אדם זקוקה לארבעה עד חמישה מאיצים קוויים לצורך הקרנות לחולי סרטן ,  אך 2.5 מיליון תושבי אזור הצפון מחדרה ועד גבולות לבנון ,  נאלצו להסתפק בארבעה מאיצים קוויים בלבד הנמצאים בבית החולים רמב"ם שבחיפה . " כ-60% מחולי הסרטן זקוקים בשלב כזה או אחר לטיפול במכון הקרנות .  אחרי מאבק של עשר שנים קיבלנו סוף כל סוף את מה שמגיע לצפון ",  אמר פרופסור זידאן .
" מעבר לעובדה שלחולי הסרטן בגליל המצב היה בלתי נסבל והם נאלצו להיגרר שעות ארוכות בדרכים במצבם הבריאותי הקשה ,  היה כאן אפילו עוול לאומי ".  על אף שמכון ההקרנות שנפתח אתמול כולל מאיץ קווי אחד בלבד ,  הוא מהווה צעד מכונן לשדרוג מערכת הבריאות בפריפריה הצפונית .  בשנים האחרונות חל גידול במספר חולי הסרטן בישראל ,  והדבר נכון גם לצפון הארץ .  
את המאבק להקמת המכון בזיו החלו חולי סרטן ומשפחותיהם ,  יחד עם מתנדבים נוספים ,  בהובלת ארגון  " שתיל "  שהביא את הסוגיה לכנסת ,  וניהל יחד עם בית החולים מאבק מקצועי מול הוועדות של משרד הבריאות שקבעו שאין צורך במכון הקרנות בצפון .  בחזית המקצועית ,  עמד פרופ' זידאן ,  איש מכון ויצמן ומנהל האונקולוגית בזיו ,  כמעט לבדו מול עמיתיו .
 שתי ועדות של משרד הבריאות ניסו לטרפד את הקמת מכון ההקרנות ,  אולם הדרישה של ארגון  " שתיל "  לזמן את חולי הסרטן מהגליל להשמעת עדות בכנסת סימנה שינוי .  השר ליצמן ,  למרות הביקורת העזה שזכה לה בתוך משרד הבריאות ,  החליט לתת רישיון להקמת המכון .
 עם זאת ,  המאבק של  " הפורום האזרחי לקידום הבריאות בצפון "  מטעם  " שתיל "  לא הסתיים שם ,  בשל שאלת המימון .  משרדי האוצר והבריאות התנו את הקמת המכון בכך שבית החולים יגייס מחצית מהכסף  ופתיחת המכון הגיעה רק כעת .  ציונה ביטון מחצור ואייל יעקב מקריית שמונה ,  שהובילו את המאבק יחד עם אברהם ושרונה עזאני מעמיעד ,  מתו ממחלת הסרטן מבלי שזכו לראות את הקמת המכון הצפוני .  
במקביל ,  מחר בבוקר צפויה להיערך הפגנה מחאה נגד  " מדיניות משרד הבריאות שהובילה לקריסת שירותי הרפואה בגליל המערבי ",  ביוזמת מטה החירום של רופאים ,  ראשי רשויות ,  משפחות מטופלים וארגונים חברתיים .  המוחים דורשים הזרמת שני מיליארד וחצי שקלים במהלך חמש השנים הקרובות למרכז הרפואי לגליל בנהריה ,  לשם השוואת תנאי הטיפול למרכז הארץ .
 שלמה בוחבוט ,  ראש מטה המאבק וראש עיריית מעלות-תרשיחא ,  טען כי  " היום נחנך ברוב הדר ויחסי ציבור ,  מלווים בראש הממשלה ובשר הבריאות ,  מכון ההקרנות בבית החולים זיו בצפת ,  אבל זו טיפה בים ".  לדבריו , " ל-600 אלף תושבי הגליל המערבי ,  פתיחת מכון ההקרנות זו לא בשורה .  הם ימשיכו לנסוע שעתיים לכל כיוון כדי לקבל טיפול ".   
" למדינה יש כסף ,  ולמשרד הבריאות יש כסף ,  אולם הוא לא מגיע למקומות הנכונים ,  בהם חולים נאבקים מדי יום על חייהם ,  על נשימתם האחרונה ",  הוסיף בוחבוט . " אי אפשר יותר לשתוק כשאנשים מתים בגלל שחיכו לתור .  לא יכול להיות שתושבי אזור שלם במדינה לא יזכו לקבל שירות רפואי בסיסי איכותי ,  ולא ייתכן ששירותי רפואה בסיסיים יחשבו למותרות ".  

נתניהו וליצמן חנכו את מכון ההקרנות החדש בצפת : " יום חג לצפון "
 שבוע לאחר שנפתח - בתום מאבק אזרחי ממושך - הגיעו ראש הממשלה ושר הבריאות למכון בצפת ,  שיסייע לאלפי חולי סרטן המתגוררים בצפון .  נתניהו : " מהפכה עצומה בצמצום הפערים בין המרכז לפריפריה "
 
