ליברמן :  גם בעתיד לא נתחייב מראש לתמוך בנתניהו ;  הליכוד :  בגד בימין
בכנס ישראל ביתנו בירושלים ,  פתח יו"ר המפלגה במתקפה נגד ראש הממשלה . " לנתניהו אין שום קשר לא לימין ולא למחנה הלאומי ",  אמר ליברמן וכינה את ממשלתו  " ישראבלוף ".  בליכוד מסרו : " נראה שמדובר בכנס הכנה לפורים .  ליברמן הוא אופרטוניסט שמתחפש לימין "
 יו"ר מפלגת ישראל ביתנו ,  חבר הכנסת אביגדור ליברמן ,  תקף היום  ( חמישי )  בחריפות את ראש הממשלה בנימין נתניהו בוועדת מפלגתו שנערכה בירושלים . " אני אומר לך אדוני ראש הממשלה :  אנחנו לא סומכים עליך ",  הצהיר ואמר כי מפלגתו לא תמליץ עליו גם בבחירות הבאות .  הוא כינה את נתניהו וממשלתו  " ישראבלוף "  וטען כי אחרי אמירתו המפורסמת נגד הערבים ערב הבחירות ,  נתניהו התקפל וגיבש יחד עם ראש הרשימה המשותפת איימן עודה את תכנית החומש למגזר הערבי .  ליברמן פירט גם על ההסכמים הקואליציוניים וטען כי נתניהו הגיע להבנות עם המפלגות החרדיות לא רק לקדנציה הנוכחית אלא גם לבאות .  
ליברמן תיאר בנאומו את הימים שלאחר הבחירות שבהם דנו בהרכבת הקואליציה . " כשהלכנו לנשיא לאחר הבחירות המלצנו על נתניהו כמועמד להרכיב את הממשלה ללא תנאים מוקדמים .  לא ניסינו לדבר איתו לפני ההמלצה או לקבל הבטחות מראש .  אבל אני מכיר את האיש טוב ,  אפילו טוב מאוד .  לכן אמרתי שאני לא אחתום על ההסכם הקואליציוני לפני שאראה את ההסכם עם החרדים .  היה ברור לי שלפני שנתניהו פיזר את הקואליציה הקודמת והלך לבחירות הוא הגיע להבנות עם המפלגות החרדיות ".    " כשראיתי את ההסכם הבנתי דבר נוסף ,  שההבנות שלו עם המפלגות החרדיות הן לא רק לגבי הכנסת ה-20 ,  אלא גם לגבי הכנסת ה-21 ,  הכנסת ה-22 וכן הלאה .  בקיצור לגבי כל הכנסות העתידיות וכל מערכות הבחירות שבהן הוא מתכוון לקחת חלק .  ותאמינו לי הוא מבחינתו מתכוון להישאר במערכת הפוליטית עד לשנת 2069 .  המשמעות של זה היא שבכל קואליציה עתידית השותפות הראשונות שלו הן המפלגות החרדיות ,  ותמיד תהיה להן עדיפות על פני כל המפלגות האחרות כולל זכות וטו .  בשום קונסטלציה בעתיד נתניהו לא יוותר על המפלגות החרדיות ותמיד ייכנע לכל דרישותיהן ".   עוד בוואלה !  NEWS:העד שנרצח בשוק - ו-15 מיליון השקלים ש"נעלמו ":  כך נפל  " הסנדק"נתניהו עקץ את קמרון : " שכח כמה עובדות יסודיות לגבי ירושלים "  
הוא דיבר גם על החלטתו שלא להצטרף לבסוף לקואליציית נתניהו . " אני גאה שאנחנו המפלגה ,  אולי היחידה ,  שהייתה מסוגלת לקבל החלטה מוסרית ועקרונית ולוותר על מנעמי השלטון .  תאמינו ,  אני יכול להעיד מניסיוני האישי שזה הרבה יותר טוב ,  הרבה יותר נוח ,  הרבה יותר נחמד לשבת בכורסת שר החוץ מאשר בכיסא של ח"כ באופוזיציה ".   בדבריו התייחס גם לבחירות הבאות . " אני רואה את התעמולה של נתניהו במערכת הבחירות הבאה ,  את הלחצים שיופעלו עלינו להודיע על תמיכה בו .  נתניהו ואנשיו ינסו להפחיד את הציבור הימני הלאומי שאנחנו כביכול נמנע ממנו להקים ממשלה לאומית לאחר הבחירות .  אז קודם כל לנתניהו אין שום קשר לא לימין ולא למחנה הלאומי .  מי שתמך בהתנתקות והצביע בעד ההתנתקות בכנסת הוא שלוקח את קולות הימין ומנהיג מדיניות של שמאל ".  
נתניהו לא מוכן להילחם בטרור ,  הצהיר ליברמן . " הוא לא מוכן לבנות בגושי ההתיישבות ובשכונות היהודיות בירושלים .  הוא מסרב להנהיג עונש מוות למחבלים ולתמוך בחוק שימנע מבית המשפט העליון להתערב בהחלטותיה של ועדת הבחירות המרכזית .  נתניהו הוא המנהיג של מחנה ישראבלוף .  הכול כאילו ,  הכול כמו אצל הגששים  'היה מנוע ? ' ".  
יו"ר ישראל ביתנו התייחס גם לאמירה המהדהדת של נתניהו ערב הבחירות , " הערבים נעים בכמויות אדירות באוטובוסים לקלפיות ".   " הקריאה ההיסטרית ,  ומיד לאחר מכן ,  באה בקשת הסליחה ,  ההתנצלות וההזמנה של איימן עודה ,  ג'מאל זחאלקה וחבריהם ללשכתו ,  שם הם התקבלו ברוב פאר והדר עם חיוך וטפיחות על השכם .  שם גם גובשה יחד עם איימן עודה תוכנית חומש להעברת 15 מיליארד שקלים למגזר הערבי .  בקיצור ישראבלוף ".  
לסיום אמר כי גם במערכת הבחירות הבאה ישראל ביתנו לא תתחייב מראש לתמוך בנתניהו לראשות הממשלה . " מה שאני כן יכול להתחייב עליו ,  הוא שישראל ביתנו לעולם לא תהיה חלק מקואליציית שמאל ולעולם לא תשמעו מאתנו את המשפט  'מה שרואים מכאן לא רואים משם' .  אנחנו הימין האמתי ,  אנחנו המחנה הלאומי האמתי - לא אתה ".  
לדבריו ,  ישראל ביתנו תתמוך בממשלה ובראש ממשלה שיתחייבו לחסל את הטרור . " אנחנו לא ניכנס לשום ממשלה בלי רפורמה אמתית בביטוח הפנסיוני .  אנחנו נדרוש לפרוע את כל ההבטחות שאתה ואחרים פיזרתם לציבור העולים בתקשורת הרוסית ערב הבחירות ושכחת מזה יום לאחר הבחירות .  אנחנו לא ניכנס לממשלה בלי התחייבות מפורשת לבנות בגושי ההתיישבות ובשכונות היהודיות בירושלים .  כל מה שהבטחת ולא קיימת ".  
מהליכוד נמסר בתגובה לדברים כי  " למי שעוד היה ספק לגבי מיקומו של ליברמן על המפה הפוליטית ,  קיבל הערב הוכחה ניצחת .  כל הסיסמאות והתירוצים הפאתטיים של ליברמן לא יכולים להסתיר את העובדה הברורה לכל בניגוד להבטחותיו המפורשות ,  ליברמן בגד במצביעי הימין וכעת הוא חובר לשמאל במטרה להפיל ממשלת ימין .  כל השאר ברבורים ותירוצים שנועדו לכסות על כך וכולם מבינים זאת היטב ".  
בליכוד הוסיפו כי  " נראה שמדובר בכנס הכנה לחג הפורים בו לפיד מתחפש למרכז וליברמן מתחפש לימין .  הציבור מבין היטב שליברמן הוא אופרטוניסט שמתחפש לימין כשם שלפיד שעומד בראש מפלגת שמאל מתחפש למרכז ".  

ליברמן :  גם בעתיד לא נתחייב מראש לתמוך בנתניהו ;  הליכוד :  בגד בימין
בכנס ישראל ביתנו בירושלים ,  פתח יו"ר המפלגה במתקפה נגד ראש הממשלה . " לנתניהו אין שום קשר לא לימין ולא למחנה הלאומי ",  אמר ליברמן וכינה את ממשלתו  " ישראבלוף ".  בליכוד מסרו : " נראה שמדובר בכנס הכנה לפורים .  ליברמן הוא אופרטוניסט שמתחפש לימין "
 
