ראש ה-CIA : " ישראל לא תתקוף באירן בעתיד הקרוב "
 גנרל פטראוס טוען שלהערכת הסוכנות ,  ישראל תימנע מתקיפה לפחות בחודשים הקרובים .  את הסיבה לכך תולה ה-CIA בפגישה בין אובמה לנתניהו ,  בה הובהר כי ארה"ב נחושה לעצור את אירן
סוכנות הביון המרכזית של ארצות הברית ,  ה-CIA ,  מעריכה שישראל לא תתקוף באירן ובוודאי לא בחודשים הקרובים  כך אמר לאחרונה ראש הארגון ,  גנרל דייוויד פטראוס ,  בפגישה בה שוחח עם מספר עיתונאים אמריקאיים .  לדברי גנרל פטראוס ,  הערכת הסוכנות היא שהנשיא ברק אובמה שכנע את ראש הממשלה ,  בנימין נתניהו ,  להימנע מתקיפה שכזו .
 להערכת הארגון ,  כפי שנמסרה מפי פטראוס ,  במהלך פגישתם של אובמה עם נתניהו לפני מספר חודשים בוושינגטון ,  שוכנע נתניהו לחלוטין כי הממשל והנשיא האמריקאי מחויבים למנוע מאירן השגת נשק גרעיני .  לפיכך ,  הסכים ראש הממשלה להעניק לממשל ,  לפחות ב"זמן הקרוב ",  את האפשרות לטפל בנושא התחמשות אירן בנשק גרעיני באמצעים העומדים לרשותה .
 יש לציין ,  כי ההערכה שמסר גנרל פטראוס לפיה ישראל לא תתקוף באירן בחודשים הקרובים ,  לפחות עד סיום מערכת הבחירות לנשיאות ארצות הברית בנובמבר הקרוב ,  נשמעה לא אחת מפי פרשנים ומומחים בארץ ובארצות הברית .  עם זאת ,  זוהי הפעם הראשונה בה נודע כי הערכת ה-CIA ,  הארגון האחראי על הערכת המודיעין בארצות הברית ,  תואמת את התחזיות הללו .  
התמתנותו לכאורה של נתניהו בנושא אירן החלה עוד בחודש מרץ ,  אז נסע לארצות הברית על מנת להשתתף בוועידת השדולה הפרו ישראלית - איפא"ק - ולאחר מכן נפגש עם הנשיא אובמה בבית הלבן .  בעקבות פגישה זו החל נתניהו לצמצם את הצהרותיו בעניין אירן ולמתן את התבטאויותיו בנושא .  התנהגות דומה נרשמה גם אצל שר הביטחון ,  אהוד ברק .  
השניים יצרו עד אז את הרושם כי המתקפה הצבאית על מתקני הגרעין של אירן מצד ישראל קרובה ,  ועשויה לצאת לפועל בכל רגע .  נוכח הדברים ,  הביעו בזמנו פרשנים אמריקאיים רבים ואפילו בכירים בממשל את החשש כי התקיפה תתרחש באביב 2012 .  
כזכור ,  ביום שישי הסתיימו השיחות בווינה בין נציגי אירן לסוכנות הבינלאומית לאנרגיה אטומית ללא הסכם בין הצדדים ולמעשה - נחלו כישלון חרוץ .  גורמים בסבא"א הגדירו את תוצאות המפגש כ"מאכזבות ",  כאשר לא נקבע מועד לשיחות עתידיות בהמשך למגעים בבירה האוסטרית .
 השיחות בין אירן לסבא"א נועדו ליישב את המחלוקת על בעיית החשדות באשר לפעילות אירן בבסיס הצבאי בפרצ'ין .  לפי המידע המצוי בידי סבא"א ,  הנשען על מקורות ביון במערב ,  אירן קיימה בבסיס - המשמש אתר חשוב לבניית מנועי טילים - ניסויים חשאיים לבדיקת יכולתה לבנות  " הדק ניוטרוני "  ושרשרת פיצוץ בפצצה גרעינית .
 החשד באשר לניסויים החשאיים גבר לפני מספר חודשים ,  כאשר סבא"א ביקשה לאפשר לנציגיה ביקור במקום ,  ונתקלה בסירוב מצד אירן ,  אשר על פי דיווחים במערב - אף ביצעה פעולות להעלמת ראיות במקום .
 לקריאה נוספתאפקט חרם הנפט :  המכליות מדלגות על נמלי אירןבסבא"א  " מאוכזבים ":  אין תוצאות לשיחות עם אירןאירן : " הסוכנות לאנרגיה אטומית הפכה לסוכנות ביון "  

ראש ה-CIA : " ישראל לא תתקוף באירן בעתיד הקרוב "
 גנרל פטראוס טוען שלהערכת הסוכנות ,  ישראל תימנע מתקיפה לפחות בחודשים הקרובים .  את הסיבה לכך תולה ה-CIA בפגישה בין אובמה לנתניהו ,  בה הובהר כי ארה"ב נחושה לעצור את אירן

