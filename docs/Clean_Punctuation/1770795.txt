הבית הלבן : " שחרור פולארד לא עומד על הפרק "
 דובר הבית הלבן רוברט גיבס התייחס להודעת נתניהו ,  שאמר כי יפנה לאובמה בבקשה לשחרר את ג'ונתן פולארד . " למיטב ידיעתי ,  הנשיא לא שוקל את שחרורו ",  אמר גיבס
הבית הלבן ממהר לצנן את התקווות לשחרור פולארד :  דובר הבית הלבן רוברט גיבס אמר אמש  ( שלישי )  כי  " אין סימנים המעידים על כוונה לשקול את שחרור פולארד ".  לדבריו , " למיטב ידיעתי ,  הנשיא אינו שוקל מהלך כזה ". 
מוקדם יותר הודיע ראש הממשלה בנימין נתניהו כי החליט להיענות בחיוב לבקשתו של פולארד ,  ולפנות בימים הקרובים באופן רשמי ופומבי לנשיא ארה"ב ברק אובמה בבקשה לשחרר את המרגל הישראלי ,  המוחזק זה 25 שנים בכלא האמריקאי .  מדובר בפעם הראשונה בה תעניק ישראל פומביות לבקשה לשחרר את פולארד מהכלא .  לדברי נתניהו , " אני מתכוון להמשיך לפעול בנחישות לשחרור פולארד ,  גם בשל המחויבות המוסרית של מדינת ישראל כלפיו וגם כדי שיונתן יזכה לחיות בחיק משפחתו ולשקם את בריאותו אחרי תקופת המאסר הארוכה ".  
ביום שני נועד ראש הממשלה עם רעייתו של פולארד וכן עם נציגי השדולה לשחרורו ,  וציין בפניהם כי פעל וימשיך לפעול למען הבאת המרגל ארצה .  לורנס קורב ,  שכיהן כסגן שר ההגנה של ארה"ב בתקופה בה פולארד נעצר ,  השתתף אף הוא בפגישה עם נתניהו .  לטענתו ,  עונשו של פולארד הוחמר בשל אשמות שווא שנבדקו במהלך השנים על ידי אנשי בטחון ומודיעין בכירים כולל ראש ה-CIA לשעבר ונתגלו כחסרות בסיס .
 עדכון ראשון :  23:23

הבית הלבן : " שחרור פולארד לא עומד על הפרק "
 דובר הבית הלבן רוברט גיבס התייחס להודעת נתניהו ,  שאמר כי יפנה לאובמה בבקשה לשחרר את ג'ונתן פולארד . " למיטב ידיעתי ,  הנשיא לא שוקל את שחרורו ",  אמר גיבס

