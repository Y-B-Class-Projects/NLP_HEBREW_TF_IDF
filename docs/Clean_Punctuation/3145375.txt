תשאול מקביל על שיבוש ועימות עם חפץ :  כך תיראה חקירת משפחת נתניהו
ראש הממשלה בנימין נתניהו ייחקר מחר בשעות הבוקר על פרשת בזק בפעם השנייה .  במקביל ייחקרו על שיבוש הליכי משפט רעייתו שרה ובנו יאיר .  החשד הוא שהשניים תיאמו עם עד המדינה ניר חפץ כיצד להעלים התכתבויות ושיחות ביניהם בפרשה .  ייתכן אף עימות בין אשת ראש הממשלה לחפץ
 ( בווידאו המשטרה בדרך לחקירתו הראשונה של נתינהו במשכנו בירושלים )  
חוקרי להב 433 השלימו את ההיערכות לקראת חקירתו השנייה של ראש הממשלה בנימין נתניהו במסגרת תיק 4000 מחר  ( שני )  בשעות הבוקר במעונו ברחוב בלפור שבירושלים .  במקביל לחקירתו ,  רעייתו שרה ובנו יאיר יחקרו אף הם במשרדי להב 433 שבלוד .  
חוקרי היאל"כ בפיקודו של תנ"צ אלי אסייג ,  צפויים להציג בפני הנחקרים שאלות שעלו בעקבות עדותו של עד המדינה ניר חפץ ,  ששימש כיועץ התקשורת של ראש הממשלה ומוכר כמקורבה של רעייתו .  בנוסף ,  שרה ויאיר נתניהו ייחקרו בגין שיבוש הליכי חקירה לאחר שעל פי החשד תיאמו עם חפץ העלמת התכתבויות ושיחות ביניהם שעוסקות בפרשה ושיחות שבוצעו עם מחזיק השליטה בבזק שאול אלוביץ' ורעייתו איריס ,  שעשויים אף הם להיחקר מחר .  כמו כן ,  קיימת אפשרות שיתבצע עימות בין שרה נתניהו וחפץ עצמו בחדר החקירות .  
עוד בוואלה !  NEWS :" החביאו סכין במחסן ורצחו ":  הורשעו מבצעי הפיגוע בכפר קאסם"לא שכבנו ":  ארה"ב מחכה לריאיון של שחקנית הפורנו שמסבכת את טראמפח"כ זנדברג התנצלה : " כואב לי שאכזבתי ,  אבל המתקפה עליי חסרת תקדים "  
חקירתו של ראש הממשלה הייתה אמור להתקיים בשבוע שעבר ,  אולם במשטרה החליטו לדחותה למחר ,  ככל הנראה לאחר שנפל למשכב .  ביום חמישי ,  באירוע הרמת כוסית של מפלגת הליכוד לקראת פסח ,  אמר נתניהו כי  " יש מי שמפעיל לחץ בלתי פוסק ובריוני על גורמי האכיפה ,  כדי להפיל אותנו ".  הוא ציין כי  " רבים בעם שומעים מה קורה בתקשורת ומרגישים שיש כאן משחק מכור ,  ממש ציד מכשפות .  הם יודעים שאי אפשר לנצח אותנו בקלפי ,  בדרכים דמוקרטיות ".  לתומכיו אמר ראש הממשלה : " אתם הכוח שלי ". 
לפני כשלושה שבועות נתניהו מתח ביקורת נגד המשטרה על מאמציה לגייס עדי מדינה בחקירותיו ,  לאחר שחפץ חתם על הסדר מסוג זה . " לוקחים אנשים שטוענים שהם ביצעו איזו עבירה ",  טען . " מכניסים אותם למעצר ,  מהלכים עליהם אימים ,  אומרים להם 'החיים שלכם הסתיימו ,  החיים של המשפחה שלכם הסתיימו .  אנחנו ניקח מכם כמעט הכל ,  גם את החירות שלכם .  אתם רוצים להיחלץ מזה ?  יש מוצא אחד - לכלכו על נתניהו .  לא חשוב שתגידו שקרים הזויים ,  העיקר - לכלכו על נתניהו' ".  
נתניהו הוסיף כי  " אני לא נוהג להגיב על הכותרות המרעישות כביכול ".   " אבל קראתי משהו באחד העיתונים שגורם לי לחרוג ממנהגי .  קראתי על אדם שנלקח לחקירה ,  מפעילים עליו מכבש לחצים ואומרים לו 'שקר ,  תהיה עד מדינה' ",  והוא מסרב .  לדברי נתניהו , " כשיש משהו אמיתי לא צריך עד מדינה אחד ,  וכשאין שום דבר גם אלף עדי מדינה לא יעזרו .  המרדף האובססיבי הזה אחרי עד מדינה אחד ,  ועוד עד מדינה ,  ועוד אחד ,  זו ההוכחה הטובה ביותר שאין כאן כלום ".  

תשאול מקביל על שיבוש ועימות עם חפץ :  כך תיראה חקירת משפחת נתניהו
ראש הממשלה בנימין נתניהו ייחקר מחר בשעות הבוקר על פרשת בזק בפעם השנייה .  במקביל ייחקרו על שיבוש הליכי משפט רעייתו שרה ובנו יאיר .  החשד הוא שהשניים תיאמו עם עד המדינה ניר חפץ כיצד להעלים התכתבויות ושיחות ביניהם בפרשה .  ייתכן אף עימות בין אשת ראש הממשלה לחפץ

