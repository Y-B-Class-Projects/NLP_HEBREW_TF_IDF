הכבאים נגד החלטת הממשלה : " לא תשפר את המצב "
 איגוד הכבאים הביע זעם על החלטת הממשלה לאשר הזרמת 350 מיליוני שקלים לביצוע רפורמה בשירותי הכבאות וטען כי היא לא תביא לשיפור . " בשריפה הבאה שוב ניתקל במחסור חמור בכוח אדם "
 איגוד הכבאים המקצועיים הודיע אמש  ( ראשון )  כי הוא מגנה את החלטת הממשלה בנושא העברת כספים למערך הכבאות .  בהודעה מטעם האיגוד נמסר ,  כי  " אחרי השריפה בכרמל הממשלה הבטיחה להזרים 350 מיליון שקלים לשיקום שירותי הכבאות .  לצערנו בהחלטה הנוכחית מדובר בפועל על 100 מיליון בלבד וגם הם מיועדים לרפורמה יקרה ובזבזנית שלא תביא לשיפור שירותי הכיבוי ".  
עוד נכתב בהודעה ,  שפורסמה בגל"צ ,  כי  " אין בהחלטה הבטחה להוספת אפילו כבאי אחד לשירות כך שבשריפה הבאה שוב נתקל במחסור חמור בכח אדם .  ההחלטה לא תביא לשיפור של ממש בשירותי הכיבוי עבור אזרחי ישראל .  במקום זאת ,  הכסף מתוכנן לזרום לזרוע פיקוד בזבנית ומסועפת ,  ולכיסם של זכיינים שירוויחו מהפרטת תחום מניעת השריפות ". 
מוקדם יותר אתמול אישרה הממשלה את הצעת ראש הממשלה להעביר סיוע לשירותי החירום בסכום של 800 מיליוני שקלים ,  כאשר 350 מיליונים מתוכם יושקעו במערך הכבאות ובניית מערך הכיבוי האווירי .  כחלק מההחלטה ,  מערך הכבאות יעבור למשרד לביטחון הפנים .  שרי ש"ס התנגדו להצעה ,  20 שרים הצביעו בעד ההחלטה ושר אחד נמנע .  יו"ר ש"ס ,  שר הפנים אלי ישי ,  אמר לאחר ההחלטה כי  " האישור היום הוא הבסיס למחדל הבא בכיבוי האש ,  שעון פיקוח הנפש החל לפעול ". 
לעומת הצעת נתניהו דרש ישי כי במערך הכבאות יושקעו 700 מיליון שקלים ושלא תוקם טייסת כבאות .  הוא גם דרש כי מתן התקציב לא יותנה בביצוע הרפורמה .  לדבריו , " על הממשלה להחליט אם היא רוצה שינוי וירטואלי או שינוי מהותי כפי שאני מציע .  אי אפשר לשפר את מצב מכבי האש ב'כאילו' ". 
 ( עדכון ראשון :  22:32 ,  09.01.11 ) 

הכבאים נגד החלטת הממשלה : " לא תשפר את המצב "
 איגוד הכבאים הביע זעם על החלטת הממשלה לאשר הזרמת 350 מיליוני שקלים לביצוע רפורמה בשירותי הכבאות וטען כי היא לא תביא לשיפור . " בשריפה הבאה שוב ניתקל במחסור חמור בכוח אדם "
 
