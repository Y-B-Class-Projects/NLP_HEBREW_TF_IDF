נתניהו נחת בוושינגטון :  בקונגרס לא מכירים את פרטי ההסכם
בפמליית ראש הממשלה הדפו את הטענות על עיתוי הנאום מחר בקונגרס ורמזו כי ישראל יודעת על ההסכם המתגבש לא מעט פרטים .  גורם בפמליית נתניהו : " המטרה היא לא לפגוע בממשל האמריקני ולא לפגוע בנשיא אובמה ".  כתבינו עמרי נחמיאס ואבי יששכרוף מדווחים מוושינגטון
 ( ראש הממשלה בנימין נתניהו לפני המראתו לוושינגטון ,  אתמול )  
ראש הממשלה ,  בנימין נתניהו ,  נחת הלילה  ( שני )  בוושינגטון לקראת נאומיו הצפויים בפני ועידת איפא"ק ושני בתי הקונגרס האמריקני .  בפמליית ראש הממשלה הדפו במהלך הטיסה את הטענות על עיתוי הנאום ועל התועלת שבו . " אנחנו יודעים ידע רב על ההסכם המתגבש .  למטרה הזו אנו מגיעים ",  אמרו גורמים בפמליית נתניהו . 
" לפי ההתרשמות שלנו רבים בקונגרס לא בהכרח מכירים את ההסכם המתגבש ,  שהוא הסכם רע שמשאיר בידי איראן יכולות שעלולות להוביל להחלטה של המנהיג הקיצוני האיראני להגיע לפצצה גרעינית בהמשך ",  הוסיפו .
 עוד על נאום נתניהו:נתניהו המריא לוושינגטון : " שליחות גורלית והיסטורית"נתניהו יוצא לארה"ב ;  בליכוד מקווים  " להחזיר 2 מנדטים"זריף :  ההפחדות של נתניהו לא ימנעו את ההסכם עם המעצמות 
לדברי גורם בפמליית נתניהו , " ההגעה שלנו בעת הנוכחית היא קרובה לדד-ליין להגעה להסכם עם המעצמות ,  שהוא ה-24 במרץ .  בתאריך היעד יישארו יכולות בידי איראן שהן מסוכנות לישראל .  אנחנו יודעים את זה בוודאות ". 
הגורם גילה כי אתמול שוחחו ראש הממשלה נתניהו ושר החוץ האמריקני ,  ג'ון קרי ,  על ההסכם המתגבש ,  והוסיף כי הקשר בין השניים נמשך .  בנוסף ,  סיפר הגורם כי לפני עשרה ימים ,  במהלך פגישתו של ראש המועצה לביטחון לאומי ,  יוסי כהן ,  עם תת שר החוץ ,  וונדי שרמן ,  נכנס גם קרי לחדר שבו התקיימה הפגישה ודן עם כהן בפרטי ההסכם . " אנחנו בעד הסכם טוב שיפרק את יכולותיה הגרעיניות של איראן .  זה לא שאנחנו מתנגדים לכל הסכם ",  אמר . 
" ה-24 במרץ אינו תאריך מקודש ",  הוסיף הגורם ורמז לתקווה בצד הישראלי לפיה הצדדים יימנעו מלהגיע להסכם כעת . " ככל שמתקרב הדד-ליין ,  שלא אנחנו קבענו אותו ,  גובר הרצון של כולם להגיע להסכם .  אנחנו רוצים להזהיר מפשרות .  יש לנו מידע על פשרות והן לא טובות ".  לדבריו , " עלול להיווצר מצב שבידי איראן נשארת יכולת מסוכנת ברשות ובסמכות ".  
כשנשאל על דברי שר החוץ קרי ,  שאמר ש"כנראה שנתניהו לא מכיר את הפרטים ",  השיב הגורם : " אנחנו לא יודעים מדוע קרי אמר את מה שאמר ,  כיוון שאנחנו יודעים הרבה .  אחרת לא היינו מגיעים ".  לדבריו , " לפי התרשמותנו לא הבינו בקונגרס את כל פרטי ההסכם .  תפקידנו להתריע בפני הסכנה המתקרבת - והיא מתקרבת .  זה לא כדי לפגוע בממשל האמריקני ולא כדי לפגוע בנשיא אובמה אלא כדי להסביר את מה שמדאיג אותנו ממה שעלול להיוותר בידי האיראנים - פרויקט גרעין צבאי ". 
לפניות לכתב :  omri_n@walla.net.il 

נתניהו נחת בוושינגטון :  בקונגרס לא מכירים את פרטי ההסכם
בפמליית ראש הממשלה הדפו את הטענות על עיתוי הנאום מחר בקונגרס ורמזו כי ישראל יודעת על ההסכם המתגבש לא מעט פרטים .  גורם בפמליית נתניהו : " המטרה היא לא לפגוע בממשל האמריקני ולא לפגוע בנשיא אובמה ".  כתבינו עמרי נחמיאס ואבי יששכרוף מדווחים מוושינגטון

