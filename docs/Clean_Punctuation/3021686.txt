נתניהו וכחלון סיכמו :  תאגיד השידור יתחיל לפעול בסוף אפריל
 ( עדכון )  המדינה הודיעה היום בתשובתה לעתירה לבג"ץ כי תאגיד השידור יתחיל לפעול בסוף אפריל .  המדינה תעדכן תוך 14 יום את בג"ץ לגבי ההחלטות שהתקבלו בין נתניהו לכחלון לגבי גורל התאגיד .  מסתמן :  מעתה ואילך יגויסו אליו בעיקר עובדי רשות השידור
 ( עדכון :  14:00 ) 
תאגיד השידור יתחיל לפעול בסוף אפריל ,  כך הודיעה היום  ( שני )  המדינה בתשובתה לעתירה לבג"ץ - נגד סגירת התאגיד .  בתשובה של המדינה לעתירה צויין כי ראש הממשלה ושר התקשורת בנימין נתניהו ושר האוצר משה כחלון סיכמו כי יפעלו לקדם בהקדם תיקון לחוק השידור הציבורי הישראלי ,  כך שמועד תחילת שידורי התאגיד יחול ב-30 באפריל .  בד בבד ,  יבוטל ההסדר בחוק המאפשר לשרים להקדים את יום תחילת השידורים בהתאם להודעה מנומקת של מועצת התאגיד ,  בדבר מוכנותו להתחיל לשדר החל מ-1 בינואר .
 המדינה תעדכן תוך 14 יום את בג"ץ לגבי ההחלטות שהתקבלו בין נתניהו לכחלון לגבי גורל התאגיד ומשמעותן לגבי הבג"צים שהוגשו .  משרד התקשורת צפוי להגיש בקרוב את תזכיר התיקון לחוק השידור הציבורי ,  שלטענת המדינה זוכה לתמיכתו של מנדלבליט .  
גורמים בקואליציה אומרים כי התאגיד לא הראה מוכנות לינואר ,  ועל כן ישנה הסכמה לגבי דחיית העלייה לשידור באפריל .  לפי אחת מהצעות הפשרה שהועלו במשרד האוצר בימים האחרונים ,  בניסיון לפתור את אי ההסכמות בין נתניהו וכחלון ,  התאגיד יקום באפריל ומעתה ואילך יגויסו אליו בעיקר עובדי רשות השידור .  ואולם ,  נתניהו וכחלון טרם ישבו להכריע סופית בסוגיה .  
בשבועות האחרונים פעל צוות מנכ"לים משותף לנתניהו וכחלון בניסיון להגיע לפשרה בין רצונו של נתניהו לסגור את התאגיד ולשקם את רשות השידור וסירוב האוצר לממן את המהלך בשל עלותו התקציבית .  הצוות לא הצליח להגיע להסכמות ובקואליציה מעריכים כי שאלת עתיד השידור הציבורי תוכרע ביו נתניהו וכחלון בלבד .  

בתוך כך ,  ב"כאן בהקמה "  ממשיכים לפעול בשיא המרץ לקראת העלייה לאוויר .  אמנם תאריך היעד של ה-1 בינואר כבר אינו רלוונטי ,  וכעת כולם נושאים עיניים לקראת אפריל .  גורם בכיר בתאגיד אמר היום לוואלה ברנז'ה כי  " יש שורה ארוכה של עורכים וטאלנטים מכלי תקשורת מתחרים עם חוזה מוכן ,  שרק ממתינים ליום העלייה לאוויר  וב-1 באפריל יהיו בפנים ".  
ואולם ,  ככל שהדברים נראים כרגע כלל לא ברור אם הדבר יתאפשר ,  שכן אתמול פורסם כי בפשרה המסתמנת בין האוצר למשרד רה"מ ,  התאגיד יפסיק לקלוט עובדים מבחוץ .  לפי הפשרה ,  התאגיד יוכל להתחיל לפעול באפריל ,  אך תהיה עצירה כמעט מוחלטת החל מעכשיו של קליטת עובדים מבחוץ לטובת קליטה מאסיבית של עובדי רשות השידור .
 את העתירה הגישו עוה"ד יובל יועז ואלעד מן ,  מטעם ח"כ איתן כבל  ( המחנה הציוני )  ,  עו"ד אלדד יניב ותנועת הצלחה .  גם ארגון העיתונאים הגיש בג"ץ בנושא .  

כבל ,  יניב ועמותת הצלחה מסרו בתגובה כי  " שר התקשורת נתניהו ושר האוצר כחלון נבהלו מהסמכות שחוק השידור הציבורי מסר בידיהם ,  להקדים את יום תחילת שידורי התאגיד ל-1 בינואר 2017 .  משהבינו שהתאגיד מוכן לתחילת השידורים ,  וכל חודש עיכוב עולה למשלם המיסים מיליוני שקלים ,  אין הצדקה לסירובם לבקשת התאגיד להקדים את תחילת השידורים .  ולכן החליטו לשנות את החוק ולשלול מעצמם את הסמכות הזו .  אחרי שמשרד התקשורת ניסה לטעון שהתאגיד אינו מוכן לשידורים במישור ההנדסי ובמישור גיוס כוח אדם ,  טענות שהתנפצו ברעש גדול ,  נתניהו וכחלון מודים שהחוק פשוט לא מתאים להם כי הוא מוצלח מידי וזונחים את התירוצים שניסו להשתמש בהם בציניות עד עתה .  זהו צעד נוסף בטירוף המערכות שאחז בממשלה ,  נוכח האפשרות שיקום שידור ציבורי מקצועי ועצמאי בישראל ". 
מארגון העיתונאים ,  המייצג את עיתונאי תאגיד השידור ,  נמסר : " תשובת המדינה לבג"צ היא שערורייתית ומשקפת זלזול במעמד החוק ובכספי הציבור .  שר התקשורת ושר האוצר לא טורחים להסביר או לנמק מדוע הם אינם עומדים בלשון החוק ומאפשרים לתאגיד להתחיל לשדר החל מ-1 בינואר ,  אלא רק מצהירים כי בכוונתם לשנות את החוק לאחר שכבר התעלמו ממנו ברגל גסה .  תשובה זו נראית כעוד ניסיון של ראש הממשלה לעכב את הקמת התאגיד כדי להרוויח זמן שבו יוכל לרוקן מתוכן את החוק ,  לפגוע בעצמאותו העיתונאית ולהכפיף אותו לשליטת פוליטיקאים .  ועד עיתונאי תאגיד השידור הישראלי מדגיש כי יעמוד על הפרדה מוחלטת בין העיתונאים לדרגים הפוליטיים ,  כפי שעוגנה בחוק התאגיד המקורי ".  

נתניהו וכחלון סיכמו :  תאגיד השידור יתחיל לפעול בסוף אפריל
 ( עדכון )  המדינה הודיעה היום בתשובתה לעתירה לבג"ץ כי תאגיד השידור יתחיל לפעול בסוף אפריל .  המדינה תעדכן תוך 14 יום את בג"ץ לגבי ההחלטות שהתקבלו בין נתניהו לכחלון לגבי גורל התאגיד .  מסתמן :  מעתה ואילך יגויסו אליו בעיקר עובדי רשות השידור

