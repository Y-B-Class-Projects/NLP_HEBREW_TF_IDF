נתניהו ולפיד נועדו : " אווירה טובה מאוד "
 בדרך לקואליציה ?  ראש הממשלה ויו"ר  " יש עתיד "  דנו ,  לדבריהם ,  ב"אתגרים שעומדים בפני המדינה ובדרכים להתמודד איתם ".  הם גם קבעו להיפגש שוב בקרוב .  במקביל ,  נתניהו התקשר לבנט
ברית הזוגיות :  ראש הממשלה בנימין נתניהו נועד היום  ( חמישי )  במעונו הרשמי בירושלים עם יו"ר מפלגת  " יש עתיד "  יאיר לפיד .  הליכוד ביתנו ו"יש עתיד "  מסרו ,  כי הפגישה נמשכה שעתיים וחצי והתנהלה  " באווירה טובה מאוד ".  עוד נמסר ,  כי השניים דנו באתגרים שעומדים בפני המדינה ובדרכים להתמודד איתם וקבעו להיפגש שוב בקרוב .  
כל הדיווחים ,  הניתוחים והדעות - בוואלה !  בחירות 2013 
הפגישה בין השניים התקיימה לאחר שאמש הבהיר לפיד שלא יהיה שותף לגוש חוסם לנתניהו . " אנחנו לא נעשה גוש חוסם עם חנין זועבי .  זה לא דבר שהולך לקרות ",  אמר לפיד סמוך לביתו בתל אביב . " אני חושב שהתוצאות של הבחירות הן ברורות ,  ואנחנו צריכים לעבוד לפי התוצאות של הבחירות ". 
יו"ר  " יש עתיד "  גם התייחס בחיוב לדברי נתניהו מאז הבחירות .  לפיד הצהיר : " שמחתי לראות שהוא מדבר על כל הדברים שאנחנו דיברנו עליהם בשנה האחרונה - על השוויון בנטל ,  על מצבו של מעמד הביניים הישראלי ועל הצורך להציל אותו ולעזור לו בחינוך ובדיור ובכל מה שבאמת חשוב לאנשים שחיים פה ואוהבים את המקום הזה ".  
במקביל ,  נתניהו התקשר היום ליו"ר הבית היהודי נפתלי בנט .  לפי ההערכה ,  נתניהו בירך את בנט על 12 המנדטים שרשימת הבית היהודי קיבלה וכן שוחח עמו על האפשרות לשתף פעולה במסגרת הממשלה הבאה .
 העובדה שנתניהו לא מיהר להתקשר לבנט מיד עם היוודע תוצאות הבחירות עשויה להעיד על היחס המסויג של ראש הממשלה כלפי יו"ר הבית היהודי .  זאת בהתחשב בנסיבות שבהן סיים בנט את תפקידו כראש לשכתו של נתניהו ,  בעת שהאחרון כיהן כיו"ר האופוזיציה .  לפי פרסומים שהיו בעבר ,  בנט סיים אז את תפקידו על רקע סכסוך עם רעיית ראש הממשלה ,  שרה נתניהו .
" ראש הממשלה מנסה להוריד את בנט על הברכיים ומתנהג בצורה לא מכבדת ",  אמרו גורמים בבית היהודי .  חלקם טוענים כי נתניהו  " נוקם "  בבית היהודי על כך שהרשימה זכתה במרבית הקולות בקרב המתנחלים ,  ואילו גורמים אחרים במפלגה הציונית דתית תולים את התנהגותו של נתניהו במשקעים האישיים שהיו בינו לבין בנט .  
לקריאה נוספת:לפיד : " לא נקים גוש חוסם עם השמאל וזועבי"בימין מברכים על הצהרת לפיד ,  בשמאל מתעלמיםדרעי על תכנית לפיד לגיוס : " לא יקום ולא יהיה "  

נתניהו ולפיד נועדו : " אווירה טובה מאוד "
 בדרך לקואליציה ?  ראש הממשלה ויו"ר  " יש עתיד "  דנו ,  לדבריהם ,  ב"אתגרים שעומדים בפני המדינה ובדרכים להתמודד איתם ".  הם גם קבעו להיפגש שוב בקרוב .  במקביל ,  נתניהו התקשר לבנט

