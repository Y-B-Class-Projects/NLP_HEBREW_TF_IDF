נתניהו בירך על סגירת שגרירות קנדה בטהרן : " צעד נועז "
 ראש הממשלה הוסיף כי המהלך תואם את קריאתו לקהילה הבינלאומית ,  והוסיף כי מדובר ב"דוגמה לאחריות ומוסריות ".   " על הקהילה הבינלאומית להצטרף ולהציב קווים אדומים לאירן "
 ראש הממשלה בנימין נתניהו בירך היום  ( שישי )  את ראש ממשלת קנדה ,  סטיבן הארפר ,  בעקבות ההחלטה לגרש את שגריר אירן באוטווה ולסגור את שגרירות קנדה בטהרן ,  אותה כינה  " צעד מנהיגותי ונועז ששולח מסר ברור לאירן ולעולם כולו ".  בהודעה שפירסם נתניהו הדגיש ראש הממשלה כי הצעד הקנדי תואם את קריאתו לקהילה הבינלאומית להציב  " קו אדום ברור "  מול המשטר בטהרן . " הצעד המעשי הזה צריך לשמש דוגמה לקהילה הבינלאומית למוסריות ואחריות בינלאומית ",  המשיך נתניהו , " חשוב שללחץ הזה תצטרף הקהילה הבינלאומית ,  על ידי הצבת קווים אדומים ברורים לאירן ".  
נתניהו שיבח את הנחישות הקנדית וציין כי  " שבוע אחרי מופע האנטישמיות והשנאה בטהרן ,  ממשלת קנדה נוקטת בצעד מוסרי ראשון במעלה .  הנחישות שמופגנת כאן חשובה מאוד כדי שהאירנים יבינו שאינם יכולים להמשיך במרוץ לנשק גרעיני ".  
בשבוע האחרון התחדדו מסריו של ראש הממשלה במסר ברור כלפי הקהילה הבינלאומית ,  ובראשה ארצות הברית ,  על כך שהמשטר בטהרן אינו רואה צעדים נחושים מספיק ולכן ממשיך להתקדם בהעשרת האורניום לצרכים צבאיים ,  כפי שעלה מדו"ח סבא"א שפורסם בסוף השבוע שעבר .  הדרישה הישראלית מופנית בראש ובראשונה לארצות הברית ,  על רקע המתיחות הפומבית בין ירושלים וושינגטון בחודש האחרון לנוכח ההערכות על כוונה ישראלית לתקיפה עצמאית של מתקני הגרעין באירן .  הצעד הקנדי החריף היום מצטרף לקריאה ברורה שהשמיע שר החוץ הבריטי ,  ויליאם הייג ,  היום ,  להחמרת הסנקציות שמטיל האיחוד האירופי על אירן .  

נתניהו בירך על סגירת שגרירות קנדה בטהרן : " צעד נועז "
 ראש הממשלה הוסיף כי המהלך תואם את קריאתו לקהילה הבינלאומית ,  והוסיף כי מדובר ב"דוגמה לאחריות ומוסריות ".   " על הקהילה הבינלאומית להצטרף ולהציב קווים אדומים לאירן "
 
