מרקל : " נתניהו צריך להיות מוכן לפשרות "
 קאנצלרית גרמניה אמרה ,  בראיון לתקשורת המקומית לקראת פגישתה עם ראש הממשלה בנימין נתניהו ,  כי  " אסור לתת לחלון ההזדמנויות שנוצר להיסגר "
  ( צילום :  רויטרס ,  עריכת וידאו :  יאיר דניאל ) 
קאנצלרית גרמניה אנגלה מרקל אמרה הערב  ( רביעי )  בראיון לטלוויזיה הגרמנית לקראת פגישתה עם ראש הממשלה בנימין נתניהו כי על ראש הממשלה נתניהו צריך להיות מוכן לפשרות .  לדבריה ,  אסור לתת לחלון ההזדמנויות שנוצר להיסגר .  היא שבה וקראה ליישום פתרון שתי המדינות . " זהו הזמן הנכון .  הבה נעשה כל שביכולתינו לנצל אותו "
 מוקדם יותר נפגש ראש הממשלה נתניהו בלונדון עם השליח האמריקאי למזה"ת ג'ורג' מיטשל .  נתניהו אמר בתום הפגישה כי יש לחדש את המשא ומתן המדיני בין ישראל לרשות הפלסטינית במטרה להגיע לגיבוש הסדר שלום כולל .  מלשכת ראש הממשלה נמסר כי בפגישה הושגה התקדמות בנושא המדיני .  נתניהו ומיטשל הסכימו שעל הפלסטינים וישראל לנקוט בצעדים מעשיים לקידום תהליך השלום .  בשבוע הבא ייצאו אנשי ראש הממשלה לארצות הברית במטרה להמשיך את השיחות עם מיטשל .  
בתוך כך רמזו היום גורמים פלסטינים בכירים כי יו"ר הרשות הפלסטינית אבו מאזן מוכן להיפגש עם ראש הממשלה בנימין נתניהו בשולי העצרת הכללית של האו"ם בחודש הבא .  כך דווח בסוכנות הידיעות  " אסושיאייטד פרס ". 
ההכרזה על הכוונה להיפגש התפרסמה בעוד נתניהו נמצא בביקור בלונדון ,  במהלכו שוחח עם ראש הממשלה גורדון בראון ועם השליח האמריקאי למזה"ת ג'ורג' מיטשל .  לפני הפגישה אמר נתניהו כי חלה התקדמות בהפגת המתיחות הפומבית עם ארצות הברית בסוגיית ההתנחלויות .  נתניהו אמר כי  " המטרה המשותפת של הצדדים היא שלום אזורי ,  יש התקדמות ואני מקווה שבקרוב נוכל להתחיל את השיחות הסדירות עם הפלסטינים ". 
עד כה ,  אבו מאזן סירב בנחרצות לפתוח בשיחות שלום עד שנתניהו יעצור את הבנייה בהתנחלויות .  היום כאמור מסרו הגורמים הפלסטינים כי אבו מאזן ככל הנראה ייפגש עם נתניהו בשולי העצרת בספטמבר בניו יורק .
 
מרקל : " נתניהו צריך להיות מוכן לפשרות "
 קאנצלרית גרמניה אמרה ,  בראיון לתקשורת המקומית לקראת פגישתה עם ראש הממשלה בנימין נתניהו ,  כי  " אסור לתת לחלון ההזדמנויות שנוצר להיסגר "
 
