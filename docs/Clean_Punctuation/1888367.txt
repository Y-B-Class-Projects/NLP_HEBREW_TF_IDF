נתניהו : " לא ננהל משא ומתן עם ממשלה מאוחדת לחמאס ופתח "
 בכנס השגרירים של משרד החוץ הבהיר ראש הממשלה כי לא יהיה מוכן שמדינה פלסטינית בגדה  " תהפוך לעזה או לבנון ".  ליברמן ,  מוקדם יותר : " אין פרטנר לשלום עם הפלסטינים בעתיד הקרוב "
" אם חמאס יצטרף לממשלה הפלסטינית ,  לא ננהל עמה משא ומתן "   כך הבהיר אמש  ( ראשון )  ראש הממשלה ,  בנימין נתניהו ,  על רקע ההתקדמות במאמצי הפיוס בין חמאס ופתח .  בנאום בכנס שגרירים של משרד החוץ ,  אמר ראש הממשלה כי אינו מוכן שמדינה פלסטינית בגדה המערבית ,  אם תקום ,  תהפוך  " למה שקרה בעזה ובלבנון ".  כמו כן ,  הוא הזהיר מזליגה של מאגרי טילים אליה ,  שיוכלו לאיים על ישראל .  
בהתייחסו לתהליך המדיני המדשדש ,  ועל רקע המחלוקת האחרונה עם נציגות אירופה במועצת הביטחון בנוגע למתווה הקוורטט ,  הדגיש נתניהו : " אנחנו מוכנים להיפגש עם הפלסטינים בכל זמן ובכל מקום ?  .  עם זאת ,  הוא הזהיר כי נוכח המצב באזור והאי-יציבות במזרח התיכון ,  סידורי הביטחון שנדרשים כדי לקדם את המשא-מתן המדיני מול הפלסטינים  ? הופכים קשים יותר ?  .  עוד אמר נתניהו כי  ? הפלסטינים יצטרכו להכיר במדינת ישראל כמדינת הלאום של העם היהודי .  זה אינו תנאי מוקדם למשא ומתן ?  .
 בהתייחסות לנושא הגרעין האירני אמר ראש הממשלה כי הסנקציות הנוכחיות לא מספיקות ,  וכי יש צורך להגביר את הסנקציות על הנפט האירני והבנק המרכזי .  
שר החוץ וסגן ראש הממשלה ,  אביגדור ליברמן ,  היה פסימי בהרבה באשר לאפשרות לחדש את המשא ומתן עם הפלסטינים . " האם באווירה של אי-ודאות אזורית כה מורכבת ניתן להגיע לפריצת דרך בתחום המדיני ?  ",  אמר בכנס . " נשאלת השאלה האם רצוי להגיע בתקופה כזו לפריצת דרך ,  או שעדיף לחכות שהתמונה תתבהר ?  כבר אמרתי בעבר ,  שלהמשיך ולהתעקש על דרך שנכשלה במשך 15 שנה ,  לא יוביל לשום מקום .  לצערי היום ,  אנחנו כבר אחרי 18 שנה עם אותה דרך ,  באותו מבוי סתום וגרוע מזה ,  עם ייאוש ותסכול שהולכים וגוברים ".  
עוד ציין ליברמן כי  " צריך להתאים את החשיבה והדיפלומטיה למציאות ,  ולהבין שמילות המפתח ביחסינו עם הפלסטינים צריכות להיות ניהול הסכסוך ולא פתרון הסכסוך .  מי שאומר שאפשר להגיע בשנים הקרובות לשלום עם הפלסטינים טועה ומטעה ". 
שר החוץ התייחס גם לפגישתו בטורקיה של יו"ר הרשות הפלסטינית ,  אבו מאזן ,  עם אמנא מונה ,  שסייעה לרצח הנער אופיר רחום ,  וששוחררה בעסקת שליט . " זהו אבו מאזן ",  אמר ליברמן . " זו הדרך שהוא מאמין בה ,  ולכן הוא מתחמק מלשבת לנהל משא ומתן עם ישראל .  אנו רוצים שלום ומאז כינון הממשלה הזו עשינו מאמצים גדולים כדי לאפשר משא ומתן שיביא להסדר .  אבל אין לנו פרטנר לשלום .  אבו מאזן מוכיח פעם אחר פעם שהוא לא פרטנר לשום דבר והוא האיש שאותן מדינות אירופאיות צריכות לגנות ". 

נתניהו : " לא ננהל משא ומתן עם ממשלה מאוחדת לחמאס ופתח "
 בכנס השגרירים של משרד החוץ הבהיר ראש הממשלה כי לא יהיה מוכן שמדינה פלסטינית בגדה  " תהפוך לעזה או לבנון ".  ליברמן ,  מוקדם יותר : " אין פרטנר לשלום עם הפלסטינים בעתיד הקרוב "
 
