וינוגרד נגד תקיפה באירן : " תסכן את המדינה שלנו "
 השופט שעמד בראש הוועדה שחקרה את כשלי מלחמת לבנון השנייה תקף את נתניהו וברק בראיון לגלי צה"ל . " ברק אומר 'רק 500 הרוגים' .  אני סומך עליהם ?  לא יודע מה השיקולים שלהם "
 נשיא בית המשפט המחוזי בתל אביב בדימוס ומי שעמד בראש ועדת החקירה לבדיקת הכשלים במלחמת לבנון השנייה ,  השופט בדימוס ד"ר אליהו וינוגרד ,  פתח הבוקר  ( ראשון )  במתקפה חזיתית נגד ראש הממשלה ,  בנימין נתניהו ,  על רקע הדיווחים אודות תקיפה אפשרית של ישראל את מתקפי הגרעין באירן . " העובדה שנתניהו מוכן ליטול החלטה על האחריות לא מרגיעה אותי ",  אמר בראיון לבוקר טוב ישראל בגלי צה"ל . " כל ראשי הממסד הביטחוני  כולם אומרים 'אל תתקיפו ,  אל תתקיפו ,  אל תתקיפו' .  רק ברק ונתניהו מתעקשים .  עם כל הסכנות הללו ,  אולי כדאי שנחכה ?  אולי בשלב מסוים האמריקאים יגידו ,  'בואו נעשה משהו יחד' ?  "  
וינוגרד צייר את תסריט האימים שעשוי להתרחש אם אכן תבחר ישראל לתקוף את מתקני הגרעין של אירן . " אם נתקיף את אירן יש להניח שהיא תנסה את כוחה בירי טילים ,  ויש לה את האמצעים לכך ,  בכל מיני נקודות אסטרטגיות בישראל ,  ויחד איתה עלולים חיזבאללה וחמאס להצטרף ,  ואנחנו צפויים לגשם של טילים מכל הכיוונים ,  ואני לא יודע ,  כמה העורף מוכן לכך ".  וינוגרד התייחס בין היתר לנתונים אודות כשירות העורף שהתפרסמו באחרונה ,  לפיהם ל-40% מאזרחי ישראל לא תהיה ערכת מגן בזמן תקיפה באירן ,  ול-700 אלף אזרחים אין מקלט לשהות בו .  
השופט בדימוס התייחס גם לדבריו של נתניהו בגנות הדיון הציבורי אודות תקיפה אפשרית . " נתניהו תקף את מי שדיבר בעניין תקיפה באירן ,  אבל אין מי שמדבר יותר ממנו .  אתה מתכוון לתקוף ?  שב ושתוק .  תחליט בחשאי ,  ואם תחליט לתקוף  תתקוף ".  עבור וינוגרד ,  מדובר בסכנה קיומית לישראל : " זה מסכן את כל המדינה שלנו .  את כל מה שבנינו .  'לא יותר מ-500 הרוגים' ,  אומר ברק .  אנחנו סומכים עליהם ?  אני לא יודע מה השיקולים שלהם ,  זה חוסר אחריות ממדרגה ראשונה ".  
" האם הממשלה כולה ,  ברגע שתחליט על כך ,  קיבלה מהמטה לביטחון לאומי את כל האפשרויות וכל ההחלטות לפני תקיפה כזו ?  האם משרד החוץ ערוך לתת תשובות מה יקרה לנו במישור הבינלאומי ?  לרבות מול ארצות הברית ,  שמתחננת 'אל תעשו את זה בלעדינו' ?  ",  תקף וינוגרד בראיון .  
מלשכת נתניהו נמסר בתגובה : " הדיונים שנערכים בשלוש וחצי השנים האחרונות הם חסרי תקדים בהיקפם ובעומקם ,  משתתפים בהם כל הדרגים הרלבנטיים בדרג הביטחוני והמדיני .  רק לפני פחות משלושה חודשים צוינה בדו"ח מבקר המדינה כמות הדיונים המרובה בתחום החוץ והביטחון .  בנוסף ,  לראשונה מקום המדינה הוקם משרד להגנת העורף שכל ייעודו הוא שיפור מוכנות העורף ".  
מי שמיהר להצטרף לדבריו של וינוגרד הוא יו"ר האופוזיציה ,  שאול מופז .  בראיון לגלי צה"ל הוסיף יו"ר קדימה כי  " נתניהו איבד את העשתונות ".  עוד אמר מופז : " אני חושב שהשופט וינוגרד מצטרף לשורה ארוכה של אנשים שהנימוקים שלהם משמעותיים כנגד התהליך הלא אחראי שמתנהל במדינת ישראל על ידי נתניהו וברק וכל מילה שלו בסלע ".  לדבריו , " אני חושב שהשופט מצטרף לשורה ארוכה של אנשים שהנימוקים שלהם משמעותיים כנגד התהליך הלא אחראי שמתנהל במדינת ישראל על ידי נתניהו וברק וכל מילה שלו בסלע ",  אמר מופז בראיון לגלי צה"ל הבוקר . 
" הנימוקים המרכזיים של וינוגרד נגד תקיפה מוקדמת נאמרים על ידי כל אנשי מערכת הביטחון ,  נאמרו על ידי נשיא ארצות הברית ,  כל הרכבת האווירית של בכירי הממשל האמריקני שהגיעו לכאן ,  ואני חושב שהם מאוד מרכזיים ",  הוסיף מופז . " ישראל בעת הזאת לא תוכל לבדה לשנות אסטרטגית את תכנית הגרעין האירנית ",  אמר מופז .  
עוד באותו נושא:ביקורת בירושלים על אובמה :  ככה לא בונים הרתעהמרידור : " הלחץ הבינלאומי על אירן מתחיל להשפיע"אירן תקיים תרגיל הגנה אווירית רחב היקף בחודש הבא 

וינוגרד נגד תקיפה באירן : " תסכן את המדינה שלנו "
 השופט שעמד בראש הוועדה שחקרה את כשלי מלחמת לבנון השנייה תקף את נתניהו וברק בראיון לגלי צה"ל . " ברק אומר 'רק 500 הרוגים' .  אני סומך עליהם ?  לא יודע מה השיקולים שלהם "
 
