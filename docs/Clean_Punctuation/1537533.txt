פרס : " חיזבאללה הורס ומסכן את לבנון "
 בטקס לציון 60 שנים להקמת קריית שמונה אמר נשיא המדינה כי ישראל איננה מעוניינת באדמת לבנון ,  אלא דווקא לחיות לצידה בשלום . " תושבי קריית שמונה הם הגיבורים האמיתיים "
 נשיא המדינה שמעון פרס אמר הערב  ( חמישי )  כי ארגון חיזבאללה הורס את לבנון ומסכן אותה .  בקול ישראל דווח שפרס אמר כי  " ישראל אינה מעוניינת בגרגר מאדמתה או בטיפה ממימיה של לבנון .  ישראל שואפת לחיות איתה בשלום ". 
פרס אמר את הדברים במהלך טקס במרכזי של חגיגות 60 השנים להקמתה של קרית שמונה .  פרס בירך את אלפי תושבי העיר שהשתתפו בטקס ואמר כי  " התושבים הם הגיבורים האמיתיים שעמדו שנים ארוכות בצל הקטיושות והאבדות .  אלפים מתושבי העיר ". 
בימים האחרונים התגברה המתיחות ביחסי ישראל ולבנון .  ביום שלישי קרא נשיא לבנון מישל סולימאן להקים בדחיפות ממשלת אחדות במדינה ,  וזאת נוכח מה שכינה  " איומים מצד ישראל "  בימים האחרונים . " איומיה החוזרים של ישראל מחייבים אותנו לעבוד ברצינות על הבטחת חוסננו הפנימי ,  ולהאיץ הקמת ממשלת אחדות לאומית ",  מסר בהצהרה שפרסם .  מוקדם יותר באותו יום אמר ראש הממשלה בנימין נתניהו כי בצפון  " אין שום רוחות מלחמה .  זו סערה תקשורתית ולא מהותית ". 
יום לפני כן אמר נתניהו כי מבחינת ישראל  " לבנון היא הנושאת באחריות לכל פעולה התקפית של חיזבאללה .  מהרגע שחיזבאללה הוא חלק מהממשלה בלבנון ,  ממשלת לבנון הריבונית היא האחראית לכך ".  עם זאת ,  הכחיש נתניהו כי ישנה עלייה במתח בין ישראל לארגון והוסיף : " אני מקווה שלא נידרש לתגובה ". 

פרס : " חיזבאללה הורס ומסכן את לבנון "
 בטקס לציון 60 שנים להקמת קריית שמונה אמר נשיא המדינה כי ישראל איננה מעוניינת באדמת לבנון ,  אלא דווקא לחיות לצידה בשלום . " תושבי קריית שמונה הם הגיבורים האמיתיים "
 
