נתניהו :  אין תחליף למו"מ בין הרשות לישראל
רה"ב נתניהו התייחס בנאומו לאפשרות שהפלסטינים יכריזו באופן חד צדדי על מדינה . " כל דרך אחרת חוץ ממו"מ תביא לצעדים חד צדדים מצד ישראל ".  על סוגיית הגרעין האירני אמר נתניהו כי  " סיכול שאיפותיה הגרעיניות של אירן יקדם את השלום "
  ( צילום :  גדעון צנטנר ,  עריכת וידאו :  עידן גוראל )  
" אנחנו מעוניינים להשיג הסכם שלום עם הפלסטינים והדרך להשיג שלום היא באמצעות משא ומתן ",  כך אמר אמש  ( ראשון )  ראש הממשלה בנימין נתניהו בפורום סבן שמתקיים בירושלים .  
נתניהו התייחס בדבריו לאמירות בכירי הרשות הפלסטינית לגבי הכרזה חד צדדית על הקמת מדינה ואמר : " אין דרך חוץ ממשא ומתן .  כל דרך אחרת רק תפרום את מסגרת ההסדרים שיש לנו ורק תביא לצעדים חד צדדים מצד ישראל .  הדרך היא סביב שולחן המשא ומתן .  הכרזות חד צדדיות רק יחבלו בשלום ". 
נתניהו הוסיף כי הסכם שלום יביא לרווחה גם בצד הפלסטיני . " לפלסטינים השלום יביא חיים של כבוד ,  של עצמאות לאומית ,  וגם שגשוג חסר תקדים כתוצאה משיתוף הפעולה איתנו באינספור תחומים .  כלכלה פלסטינית צומחת תייצר אלפי מקומות עבודה ,  תייבש את ביצות העוני והייאוש ותגבש כוחות פנימיים שמתנגדים לטרור ". 
נתניהו שיבח גם את המאמצים הפלסטינים בתחומים הכלכלי והביטחוני ואמר כי  " יש גם פעולות שהפלסטינים עושים בעצמם וזה חשוב מאוד .  אני מתרשם מהשיפור שחל בתפקוד מנגנוני הביטחון של הפלסטינים .  לשיפור הזה במצב הכלכלי ובמצב הביטחוני צריך להוסיף עכשיו את השלום המדיני .  זה משולש איתן שיכול לייצב את השלום ". 
נתניהו התייחס גם לסכנת הטילים המשוגרים לעבר שטחי הדרום ואמר כי  " השלום מחייב שכל הסכם עתידי יכלול צעדי פירוז אפקטיביים לניטרול איום הטילים .  חשוב להבין שבגלל איום הרקטות ,  ביטחונה של ישראל איננו תלוי רק במיקום הגבולות אלא גם ביכולתנו להבטיח שנשק מסוכן לא יעבור דרך גבולותיה העתידיים של מדינה פלסטינית .  נוכחנו היטב שהגבולות הפרוצים של שכנינו יכולים לסכן את ביטחוננו ". 
נתניהו הוסיף והתייחס גם להברחת הנשק לחיזבאללה ולחמאס . " אני יכול לומר כבר היום שמספר הטילים שבידי החיזבאללה הוא לפחות פי שלושה ממה שהיה בידיהם ערב מלחמת לבנון השנייה וזה לא רק המספר ,  אלא גם טווח הטילים ,  וזה רק הולך וגדל .  רק לפני שבוע עצרנו אוניה עם 500 טון של נשק שאירן שלחה לחיזבאללה ,  וזה רק חלק קטן מהמאמץ שאנחנו עושים ברדיוס רחב מאוד כדי למנוע נשק מחיזבאללה ומחמאס .  אסור לנו לתת למה שקרה בלבנון ומה שקרה בעזה לחזור על עצמו .  כל הסכם שלום שלנו עם הפלסטינים חייב להבטיח אמצעי ביטחון יעילים שימנעו זרימה של טילים וכלי נשק אחרים אל השטחים הפלסטינים ביהודה ושומרון ". 
ראש הממשלה התייחס לאתגרים הביטחוניים ,  כלשונו ,  שעימם ישראל מתמודדת : " ראשית ,  יש למנוע מאירן לפתח יכולת גרעינית צבאית .  שנית ,  למצוא פיתרון הולם לאיום הרקטות .  שלישית ,  לבצר את זכותה של ישראל להגן עצמה .  החתירה של אירן להשיג נשק גרעיני מאיימת קודם כל על ביטחוננו ,  אך גם על יציבות העולם כולו .  כבר היום כוח ההרס של אירן ניכר למדי .  כוח ההרס הזה יתעצם לאין שיעור אם אירן תשיג נשק גרעיני .  המתונים במזה"ת יתחלשו והקיצונים יתחזקו ומדינות נוספות יצטרפו למירוץ חימוש גרעיני .  המשטר האירני שחרת על דגלו למחוק את ישראל יחבל בכל התקדמות לשלום בין ישראל לשכנותיה ". 
נתניהו הוסיף כי  " סיכול שאיפותיה הגרעיניות של אירן יקדם את השלום באופן דרמטי .  החיזבאללה והחמאס יחלשו ,  ובתוך זמן קצר ידם של המתונים תהיה על העליונה .  גורל תוכנית הגרעין האירנית הוא נקודת מפנה היסטורית בתחילת המאה ה-21 והדבר ישפיע רבות על יכולתנו לכונן שלום יציב ובטוח במזה"ת ".  
" מספר גדל והולך של מנהיגים בעולם מבין את הסכנה הנובעת מאירן גרעינית וזה דבר חיובי מאוד .  אבל צריך לומר גם את האמת ,  הזמן דוחק .  לכן הקהילה הבינלאומית חייבת להתייצב בתקיפות מאחורי התביעות שהיא הציבה לאירן ולעצור את ההתחמשות הגרעינית שלה .  אם התביעות יישארו ללא מענה הקהילה הבינלאומית חייבת להטיל לאלתר סנקציות חריפות על אירן ". 
מוקדם יותר דיבר בפורום גם נשיא ארצות הברית לשעבר ,  ביל קלינטון .  קלינטון אמר כי  " אסור לכם לחשוב שאובמה הוא האויב שלכם ואתם יודעים שגם הילרי איננה כזו ".  הוא התייחס לידיעות לפיהן אובמה לא דוחף למשא ומתן בין ישראל לרשות עד שהצדדים יראו נכונות לפתוח במשא ומתן . " עוד לפני שנבחרתי לנשיאות אמרתי כי אנחנו לא יכולים לרצות שלום בין הפלסטינים והישראלים יותר משהם רוצים זאת בעצמם ,  וזה נכון גם היום ". 
קלינטון שב והדגיש כי אין שום נשיא אמריקאי שלא יהיה מחוייב לביטחון ישראל ,  ובאותה נשימה הוסיף כי אין נשיא אמריקאי שלא ינסה לקדם את תהליך השלום . " ארצות הברית לא יכולה להכריח אתכם לעשות משהו שאתם לא רוצים לעשות .  אנחנו מחוייבים לביטחון שלכם .  אני חושב שאם תסתכלו ,  ארצות הברית מנסה לעזור לכם ולא לאמץ את דו"ח גולדסטון שהיה יכול לגרום נזק רב .  אינני חושב שעליכם להיות שליליים כלפי ממשל אובמה ". 
אתמול התייחס שר הביטחון אהוד ברק בישיבת הממשלה ליוזמה להכרזה חד-צדדית למדינה פלסטינית .  ברק אמר כי  " הניסיון מוכיח שפעולות בהסכמה עדיפות על פעולה חד-צדדית .  מי שהולך לפעולה חד-צדדית ,  מסתכן באיבוד מרכיבי שיתוף פעולה הכרחי ובסיכונים אחרים .  מול ארצות הברית יש שיפור ממשי בבסיס הכניסה למשא ומתן עם הפלסטינים ,  אך אנו צריכים גם את הצד השני .  ישראל חזקה ומרתיעה ויש לה עניין אסטרטגי להגיע להסדר באמצעות כניסה למשא ומתן ". 

נתניהו :  אין תחליף למו"מ בין הרשות לישראל
רה"ב נתניהו התייחס בנאומו לאפשרות שהפלסטינים יכריזו באופן חד צדדי על מדינה . " כל דרך אחרת חוץ ממו"מ תביא לצעדים חד צדדים מצד ישראל ".  על סוגיית הגרעין האירני אמר נתניהו כי  " סיכול שאיפותיה הגרעיניות של אירן יקדם את השלום "
 
