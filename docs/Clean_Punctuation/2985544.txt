לא קיבל מינוי :  יועצו הפוליטי של ראש הממשלה יסיים את תפקידו
בשבועות האחרונים התנהלו מגעים לשילובו של קובי צורף ,  יועצו של ראש הממשלה ,  במסגרת סבב מינויים בלשכה .  אולם ,  המגעים הללו הסתיימו בפרישתו של צורף ובמעברו למגזר הפרטי .  נתניהו : " צורף צלח אתגרים פוליטיים רבים "
 יועצו הפוליטי של ראש הממשלה ,  קובי צורף ,  צפוי לסיים את תפקידו  כך הודיעו היום  ( חמישי )  בליכוד .  בהודעה מטעם המפלגה נמסר כי צורף יעבור למגזר הפרטי ,  וכי הוא  " הודה לראש הממשלה על הזכות הגדולה לעבוד תחתיו וללמוד מניסיונו הרב ומפעילותו הרבה לטובת מדינת ישראל ולמען עם ישראל ".  ראש הממשלה בנימין נתניהו איחל לצורף בהצלחה בדרכו החדשה ואמר : " אני מודה לצורף על עבודתו המקצועית והמסורה ועל תרומתו לתנועת הליכוד במהלך השנתיים האחרונות ,  שבהן צלח אתגרים פוליטיים רבים ". 
עוד בוואלה !  NEWS:סוף לספאם וחופשת מחלה של ילד לשני הורים :  הלילה האחרון של מושב הקיץ"האייר פורס 1 הישראלי ":  המטוס החדש של ראש הממשלה נחת בנתב"גהקלת המכרז ואיסור ביזוי המשכן :  אושר חוק ערוץ הכנסת 
צורף מסיים את תפקידו על רקע מגעים שהתנהלו בשבועות האחרונים במסגרת סבב מינויים מתוכנן בלשכת ראש הממשלה לשילובו כראש הלשכה .  המגעים הללו עלו בתוהו ,  וצורף עובר למגזר הפרטי .  במסגרת סבב המינויים ,  ראש הלשכה דוד שרן ,  המשמש גם כראש הסגל ,  צפוי להתמנות למזכיר הממשלה .  לתפקיד ראש הסגל הבא צפוי להתמנות במקומו של שרן מקורבו של ראש הממשלה ומנכ"ל חברת  " אוויס ישראל "  לשעבר ,  יואב הורביץ .  על אף שלשכת ראש הממשלה הודיעה על מינוים של שרן והורוביץ לפני למעלה מחודשיים ,  המינויים טרם יצאו לפועל ואושרו בממשלה .
 ההודעה על עזיבתו של צורף מגיעה לאחר שמוקדם יותר השבוע הודיעה לשכת ראש הממשלה כי ממלא מקום ראש המטה לבטחון לאומי  ( מל"ל )  ,  יעקב נגל ,  דחה את הצעת נתניהו להתמנות לתפקיד במינוי קבע .  נגל סירב למינוי לאחר שהמועמד המקורי לתפקיד ,  תא"ל אבריאל בר יוסף ,  הודיע כי החליט לוותר עליו על רקע בדיקה בעניינו בחשד שפעל לכאורה בניגוד עניינים ,  כאשר שימש כמשנה לראש המל"ל ובמקביל עבד כיו"ר הנהלת נמל חיפה .
 בשבועות האחרונים החל רן ברץ לשמש כיועץ בכיר ומנהל צוות התקשורת והדוברות של נתניהו .  ברץ היה מיועד להתמנות לתפקיד ראש מערך ההסברה ,  אך מינויו ,  שעורר סערה בעקבות התבטאויות עבר חריפות נגד הנשיא ראובן ריבלין ונשיא ארצות הברית ,  ברק אובמה ,  נתקל בהתנגדות בנציבות שירות המדינה והוא מונה במקום זאת לתפקיד מנהל יחידת הדוברות .  לפי ההערכה במערכת הפוליטית ,  דוברו של ראש הממשלה ,  בועז סטמבלר ,  צפוי לעזוב בקרוב את תפקידו .  

לא קיבל מינוי :  יועצו הפוליטי של ראש הממשלה יסיים את תפקידו
בשבועות האחרונים התנהלו מגעים לשילובו של קובי צורף ,  יועצו של ראש הממשלה ,  במסגרת סבב מינויים בלשכה .  אולם ,  המגעים הללו הסתיימו בפרישתו של צורף ובמעברו למגזר הפרטי .  נתניהו : " צורף צלח אתגרים פוליטיים רבים "
 
