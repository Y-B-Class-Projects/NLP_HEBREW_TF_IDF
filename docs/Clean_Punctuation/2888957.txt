ביטול ראיונות החג :  בתקשורת זעמו אבל נתניהו שוב ניצח
בדיקת  " ויגו "  עבור וואלה ברנז'ה מעלה כי ראש הממשלה השיג רווח תדמיתי מביטול הראיונות לחג כאשר 72% מהתגובות ברשת הוגדרו כאוהדות .  גם סרטון ה"לא תשמעו על זה בתקשורת ",  זכה לשיתופים ולחשיפה בקרב כחצי מיליון גולשים

ביבי שוב ניצח את התקשורת .  החלטתו של ראש הממשלה בנימין נתניהו לבטל את הראיונות לחג אמנם הובילה לשורה של תגובות ביקורתיות מצד העיתונאים ,  אולם מרבית התגובות ברשתות החברתיות שהתייחסו למהלך היו אוהדות ומפגנות  כך עולה מנתוני חברת Vigo עבור וואלה ברנז'ה .  
אתמול  ( שלישי )  הודיע נתניהו על ביטול הראיונות לכלי התקשורת המובילים ,  בהם אף לרביב דרוקר מחדשות 10 אליו סירב להתראיין בעבר .  בלשכת רה"מ הסבירו כי הסיבה היא לוחות הזמנים הצפופים בעקבות הנסיעה המתוכננת ללונדון .  במקביל הועלה בדף הפייסבוק הרשמי של נתניהו סרטון קצר ,  שצולם לתוכנית אנשים של קשת בערוץ 2 . " לא תשמעו על זה בתקשורת :  אלה רק חלק מהדברים שאני עושה למענכם ,  אזרחי ישראל ",  נכתב בפוסט שבו עלה הסרטון בן ה-2.5 דקות .  המהלך נתקל בלא מעט ביקורת ,  שבדומה לבחירות לראשות הממשלה ,  דווקא סייעה לו .  
הראיונות שנקבעו באמצעי התקשורת המרכזיים היו מגיעים ביחד לחשיפה של כ-5 מיליון ישראלים דוברי עברית .  על פי נתוני חברת Vigo המנטרת את הרשת ,  הסרטון צוטט עד כה בעיתונות  ( ידיעות אחרונות ,  הארץ ישראל היום ואחרים )  ,  באתרי האינטרנט המרכזיים  ( וואלה ,  Mako ,  גלובס ,  דה מרקר ואחרים )  ,  ברשתות הרדיו המובילות  ( רשת ב' וגלי צה"ל )  ואף בערוצי הטלוויזיה .  בכך זכה הסרטון לחשיפה נרחבת שמגיעה לאותם 5 מיליון הישראלים שהיו צופים בראיון המקוריים .  
בנוסף ,  זכה הסרטון לחשיפה מרשימה ברשת :  לצד 170 אלף הצפיות נרשמו למעלה מ-11,000 לייקים ,  1,500 תגובות ו-1,500 שיתופים ויותר מ-5,000 שיחות ברשת על הסרטון המרחיבות את החשיפה שלו לכמעט חצי מיליון ישראלים נוספים ,  שחלקם הגדול אינם נמנים על צופי הטלוויזיה  ( כגון :  בני נוער ,  צרכני חדשות ברשת ועוד )  .
 מחוץ לרשתות החברתיות ,  הסרטון צוטט בטלוויזיה ,  אתרי האינטרנט המרכזיים ,  בהם וואלה ! NEWS ,  מאקו ,  גלובס ,  דה מרקר ואחרים וכן ברשתות הרדיו המובילות ,  בהן רשת ב' וגלי צה"ל .  הבדיקה שנערכה אתמול אינה כוללת את העיתונות הכתובה .  
אך לא זה היתרון היחיד של העבודה מול הרשת :  הסרטון של נתניהו הצליח לעורר שיח נרחב ,  שמתפרש על פני אלפי שיחות עד כה שעוסקות בפועלה של הממשלה ,  שיח שלא היה מתקיים בשידור חד-כיווני בטלוויזיה .  למעלה מ70% מהתגובות ,  המתנהלות בעיקר בדף הפייסבוק של נתניהו הכוללות את אוהדיו הרבים ,  הן חיוביות ומפרגנות לפועלה של הממשלה ומשמיצות את התקשורת שלא מפרגנת לו .
 כמו כן ,  מנתוני חברת Vigo עולה כי הדף של נתניהו הוא השלישי המוביל בישראל ,  אחרי גל גדות ובר רפאלי .  לשם השוואה ,  נשיא ארצות הברית ברק אובמה אינו ברשימת 50 הדפים המובילים בארה"ב ,  וגם הפוליטיקאים באירופה  זוכים לאהדה נמוכה משמעותית מעשרות אמנים וסלבריטאים .  ואילו בישראל לדף של נתניהו כמיליון וחצי אוהדים ,  והוא מוביל בפער ניכר את הפוליטיקאים נפתלי בנט  ( 405 אלף )  ויאיר לפיד  ( 385 אלף )  .  נשיא המדינה לשעבר שמעון פרס הגיע ל-415 אלף אוהדים ,  ואילו ראובן ריבלין מגיע ל-160 אלף אוהדים בלבד .  
עוד עולה מהנתונים כי מרבית האוהדים של נתניהו ,  כ-700 אלף ,  הם מארצות הברית ,  לעומת 200 אלף גולשים מישראל .  בתקופת הבחירות נתניהו זכה ל-200 אלף אוהדים חדשים ,  ול-150 אלף אוהדים נוספים לאחר הבחירות .
 רביב טל ,  מנכ"ל Vigo ,  אמר בתגובה לנתונים : " נתניהו מוכיח פעם נוספת כי הוא מבין הן את קהל היעד שלו והן את הטכנולוגיה .  השימוש בסרטון פייסבוק הוא המשך ישיר לאסטרטגיית הבחירות שלו ,  שהצליחה להגיע לקהל בוחרים רב באמצעות הרשתות החברתיות .  גם הבית היהודי נקטו בבחירות והשבוע באסטרטגיה דומה ,  כאשר הפיצו הודעת Whatsapp המונה לא פחות מ-18 הישגים של המפלגה בממשלה הנוכחית .  השימוש במדיה החברתית מוכיח כי בעידן הנוכחי ניתן להגיע לקהל ללא המתווכים המסורתיים ,  והם מערערים על אחד התפקידים הבסיסיים ביותר של אמצעי התקשורת כשומרי סף ".  

ביטול ראיונות החג :  בתקשורת זעמו אבל נתניהו שוב ניצח
בדיקת  " ויגו "  עבור וואלה ברנז'ה מעלה כי ראש הממשלה השיג רווח תדמיתי מביטול הראיונות לחג כאשר 72% מהתגובות ברשת הוגדרו כאוהדות .  גם סרטון ה"לא תשמעו על זה בתקשורת ",  זכה לשיתופים ולחשיפה בקרב כחצי מיליון גולשים

