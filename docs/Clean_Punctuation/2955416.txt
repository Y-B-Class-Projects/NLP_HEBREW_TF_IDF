רוסיה מבהירה :  פוטין ונתניהו לא שוחחו על תקריות אוויריות בסוריה
ביממה האחרונה פורסם כי פגישת המנהיגים נערכה על רקע תקרית שבה הוזנק מטוס רוסי לעבר מטוס ישראלי בשמי סוריה .  ראש הממשלה טען כי בשיחתו עם הנשיא הרוסי  " נידון נושא התיאום בין הצבאות ",  אולם מוסקבה פרסמה אחרת
הקרמלין הודיע היום  ( שישי )  כי הדיווחים בתקשורת לפיהם נשיא רוסיה ולדימיר פוטין וראש הממשלה בנימין נתניהו דנו בפגישתם אתמול על תקריות בסוריה שבהן היו מעורבים כוחות רוסיים וכוחות ישראליים אינם נכונים . " במקרה זה הדיווחים בעיתונות הישראלית רחוקים מהמציאות ".  
אתמול פורסמו דיווחים לפיהם לאחרונה אירעה תקרית שבמהלכה הוזנק מטוס רוסי לעבר מטוס ישראלי שטס ליד חוף סוריה ,  אולם לא נוצר חיכוך בין המטוסים .  בתום פגישתו עם פוטין הודה נתניהו כי בחודשים האחרונים עלו בעיות בתיאום הביטחוני בין המדינות סביב פעילותה של מוסקבה בסוריה ,  אך הן נפתרו .  
עוד באותו נושא:הפגישה במוסקבה הוכיחה :  כשזה מגיע לרמת הגולן ,  פוטין לא עם ישראלנתניהו לפוטין :  הגולן הוא קו אדום - וחייב להישאר בשליטתנונתניהו :  היו בעיות בתיאום הביטחוני עם רוסיה ,  אבל הן נפתרו  
" במהלך הפגישה ,  לאור הדברים שהבאתי ,  הציע הנשיא פוטין שמפקד חיל האוויר  ( אלוף אמיר אשל ,  א"א )  והמזכיר הצבאי שלי  ( תת-אלוף אליעזר טולדנו )  ייפגשו עם שר ההגנה שלו והם יצאו לשם ",  אמר נתניהו בתדרוך לכתבים . " הם דנו באופן מפורט ויעיל בנושא התיאום בין הצבאות שלנו בכמה נושאים שהיו לאחרונה על הפרק .  זה חיוני ,  אנחנו חייבים לשמור על חופש הפעולה של צה"ל וחיל האוויר במקום החשובים לנו מבחינת הביטחון שלנו .  זה הושג ". 
בתשובה לשאלה אם הפגישה עם פוטין נקבעה משום שחלו בעיות בתיאום הביטחוני עם הרוסים ,  השיב נתניהו : " עלו בעיות מסוימות לאורך הזמן .  מטבע הדברים יש חיכוך ,  ואם לא מטפלים בזה אז זה יכול להגיע לבעיות רציניות .  היה לי חשוב למנוע את זה ,  לכן טסתי לפני כמה חודשים כבר למוסקבה ,  ברגע שהכוחות הרוסיים נכנסו לשטח .  התיאום הזה דורש תחזוק שוטף של המנהיגים .  זה מה שעשינו היום .  העובדה שהבאתי לכאן את מפקד חיל האוויר אפשרה לנו לבצע תיקון ותיאום שהם חשובים מאוד ".  

רוסיה מבהירה :  פוטין ונתניהו לא שוחחו על תקריות אוויריות בסוריה
ביממה האחרונה פורסם כי פגישת המנהיגים נערכה על רקע תקרית שבה הוזנק מטוס רוסי לעבר מטוס ישראלי בשמי סוריה .  ראש הממשלה טען כי בשיחתו עם הנשיא הרוסי  " נידון נושא התיאום בין הצבאות ",  אולם מוסקבה פרסמה אחרת

