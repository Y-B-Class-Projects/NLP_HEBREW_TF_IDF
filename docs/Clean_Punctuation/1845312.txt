תמיכה לא צפויה :  הטייקונים מצטרפים למחאת הדיור
ראשי המשק פנו לראש הממשלה בבקשה  " לבצע טיפול שורש ביוקר המחיה ".  נציג מארגני המחאה : " יש ניגוד עניינים בינינו לפורום ראשי המשק שרוצה להציע לממשלה אג'נדה כלכלית-חברתית "
 נוגה קינן ,  ראש פורום ראשי המשק ,  פנתה היום במכתב לראש הממשלה ,  בנימין נתניהו ,  בו הודיעה כי הפורום יקים קבוצה שתגבש תקציב מדינה חדש ל-2012 שיכלול שינוי סדרי עדיפויות במשק תוך מתן דגש לבעיות חברתיות .  דובר הפורום ציין ,  כי המכתב מקובל על רוב אלי ההון ,  בהם נוחי דנקנר ,  יצחק תשובה ודודי ויסמן . 
" פורום ראשי החברות ובכירי המשק בישראל מבקש להביע את תמיכתו במאבק מעמד הביניים וקורא לעשות מעשה בנושא החברתי .  חובה עלינו להביע את הערכת המדינה והתייחסותה למעמד הביניים - אותם אלו המשרתים בצבא ,  המשלמים מ"ה - הנושאים את המדינה על כתפיהם .  יש לבצע טיפול שורש בעלות החיים למשפחה ממוצעת בישראל .  דומה שזה עיקר המאבק .  בין אם המדובר בקוטג' ,  בדיור או בעלויות גידול הילדים .  אין צורך ,  ואסור לחכות למאבק הציבורי הבא ",  כתבה קינן .  
עוד על מחאת הדיור:הורים צועדים בכל הארץ : " ילדים  לעשירים בלבד"ביקורת גוברת בממשלה : " יש לשנות סדרי עדיפויות"תמיכה מהכנסת :  העוזרים הפרלמנטריים מצטרפים למאבק הדיורהפלסטינים :  מקווים שמחאת הדיור תדיח את נתניהו
התרומה של ראשי המשק לשיפור המצב החברתי כלכלי של מעמד הביניים תהיה  " מחוייבות להמשיך ולעשות לפיתוח התעסוקה והגדלת היצע מקומות העבודה במרכז ובפריפריה .  אנו מחויבים הן לעובדינו ,  נושאי מחאה זו ,  והן למשק כולו ".  המכתב כולל שורת עצות לנתניהו הכוללות מיגוון צעדים שיש לנקוט לפתרון הבעיות בנושאים הבוערים בהם דיור ,  ילדים ורופאים .  
מובילי המחאה החברתית-כלכלית הודיעו הערב על חבירתם לפורום פעולה אזרחית .  שיתוף הפעולה הוכרז בכנס פורום פעולה אזרחית שמתכנס בתל אביב בשעה זו בנושא המאבק בריכוזיות במשק .  הרכוזיות עוסקת בשליטה של 20-10 משפחות בחלקים גדולים במשק .  משפחות אלה ברובן שותפות בארגון פרטי שקורא לעצמו פורום ראשי המשק ,  בראשות נגה קינן . 
" הפורום מורכב מחברות שמגלגלות מעל 100 מליון דולר בשנה ,  שרוצות להשפיע על האג'נדה הכלכלית חברתית של הממשלה ",  אמר אחד ממובילי המחאה החברתית בכנס . " ברור שיש ניגוד עניינים בינינו לבינם ",  הוסיף .
 
תמיכה לא צפויה :  הטייקונים מצטרפים למחאת הדיור
ראשי המשק פנו לראש הממשלה בבקשה  " לבצע טיפול שורש ביוקר המחיה ".  נציג מארגני המחאה : " יש ניגוד עניינים בינינו לפורום ראשי המשק שרוצה להציע לממשלה אג'נדה כלכלית-חברתית "
 
