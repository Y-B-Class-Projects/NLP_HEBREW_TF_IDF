 " יועצו של נתניהו הגיע לקהיר לדון בשחרור גרפל "
 כלי התקשורת במצרים דיווחו כי יצחק מולכו ,  מקורבו של ראש הממשלה ,  הגיע למצרים וידון עם בכירים במדינה על שחרורו של הישראלי ,  וגם על המו"מ לשחרור שליט .  לשכת רה"מ סירבה להגיב
האם מתנהלים מאחורי הקלעים מאמצים להשבתו של הצעיר הישראלי-אמריקאי העצור במצרים ?  כלי התקשורת במדינה דיווחו אמש  ( רביעי )  כי יועצו ומקורבו של ראש הממשלה בנימין נתניהו ,  עורך הדין יצחק מולכו ,  הגיע לביקור בן מספר שעות בקהיר ,  במהלכו ידון עם בכירים מצרים בנושא שחרורו של הישראלי אילן גרפל שנעצר לפני כשבוע וחצי במצרים בטענה שהוא מרגל של המוסד .
 עוד דווח כי מולכו ידון עם הבכירים המצרים בסוגיות נוספות ,  בהן המשא ומתן לגיבוש העסקה לשחרורו של החייל החטוף גלעד שליט ,  היחסים בין מצרים לישראל ,  תהליך השלום וכן במכירת הגז המצרי לישראל .  כמו כן ,  דווח כי מולכו הגיע למדינה במטוס פרטי .  בתקשורת המצרית לא דווח מה המסר בנושא שחרור גרפל שצפוי מולכו להעביר למצרים .  לא נמסר גם אם יציע לשחרר אסירים מצרים בתמורה לשחרור גרפל .
 מוקדם יותר אתמול דיווח העיתון המצרי  " אל-מסרי אל-יום "  כי גרפל נחקר בפעם השמינית מאז שנעצר .  העיתון דיווח כי בחקירתו התברר כי גרפל הציג את עצמו כנציג של סוכנות ידיעות זרה .  עוד דווח כי הוא נכנס למצרים ב-28 בינואר והתלווה בהתחלה לקבוצת עיתונאים זרים ,  וכי רק לאחר כמה ימים החל לאסוף מידע עבור המוסד . " גרפל אינו נעזר במתורגמן כי הוא שולט בערבית בצורה שוטפת ",  נכתב .
 ביום שלישי דווח כי גרפל שוחח במשך 50 דקות עם הוריו בארצות הברית ,  וסיפר להם שהמצרים מתייחסים אליו בצורה אנושית וחוקית .  כך לפי העיתון המצרי  " אל-אהראם ".  על פי העיתון ,  הפרקליטות במצרים חידשה בראשית השבוע את חקירתו של גרפל ,  זאת לאחר שמונה לו סנגור חדש לאחר שהקודם התפטר .
 בלשכת ראש הממשלה סירבו להגיב לפרטים .
  *  בהכנת הידיעה השתתף פנחס וולף
כל החדשות על פרשת אילן גרפל:גרפל שוחח עם הוריו :  מתייחסים אלי יפהדיווח :  ישראל הציעה למצרים עסקה לשחרור גרפלאילן גרפל יועמד לדין בשבוע הבא
לפניות לכתב :  nir_yah@walla.com
 ( עדכון ראשון :  22:02 )  

" יועצו של נתניהו הגיע לקהיר לדון בשחרור גרפל "
 כלי התקשורת במצרים דיווחו כי יצחק מולכו ,  מקורבו של ראש הממשלה ,  הגיע למצרים וידון עם בכירים במדינה על שחרורו של הישראלי ,  וגם על המו"מ לשחרור שליט .  לשכת רה"מ סירבה להגיב

