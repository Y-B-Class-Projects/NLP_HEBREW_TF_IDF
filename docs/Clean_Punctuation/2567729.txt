ליברמן : " לנהל את הוויכוח מול ארה"ב מחוץ לתקשורת "
 שר החוץ יישר קו עם עמדת שר הביטחון ,  ותקף את ראש הממשלה גם בסוגייה הפלסטינית : " הקדמת העברת כספי המסים לפלסטינים - טעות חמורה ".  על אבו מאזן : " הוא חי על זמן שאול "
  ( צפו בנתניהו מדבר שלשום על אירן )  
שר החוץ ,  אביגדור ליברמן ,  יישר היום  ( חמישי )  קו עם עמדתו של שר הביטחון אהוד ברק ,  וציין בהקשר חילופי המהלומות בין ראש הממשלה נתניהו לממשל אובמה כי  " כל הוויכוחים צריכים להתנהל מחוץ לתקשורת ,  מחוץ לדיונים פומביים .  יש מספיק צינורות להעביר מידע ואין צורך בדיאלוגיים פומביים ".  בהרמת כוסית לשנה החדשה לעובדי משרדו אמר ליברמן כי  " לפעמים יש ויכוחים ,  אבל בסיס היחסים שלנו עם ארצות הברית הוא איתן ומושתת על ערכים משותפים וחברות ,  גם ביחסי כלכלה .  ארה"ב הייתה הראשונה להתייצב לצדנו בכל פורום בינלאומי ואסור לשכוח זאת .  למרות המצב הכלכלי הלא-פשוט ,  היא הגדילה את התמיכה שלה בכיפת ברזל .  היחסים תמיד יהיו אבן היסוד של מדיניות החוץ שלנו ".  
דבריו של ליברמן מתקבלים יומיים אחרי דברים דומים שאמר שר הביטחון ברק ,  על רקע חילופי דברים חריפים בין וושינגטון וירושלים בנוגע להצבת קו אדום לאירן ,  בטרם תקיפה של מתקני הגרעין שלה .  אחרי שהילרי קלינטון הבהירה כי אין לשאוף למהלך כזה ,  אמר ראש הממשלה נתניהו כי מי שמסרב להציב קו אדום לאירן  אין לו זכות מוסרית להציב אור אדום בפני ישראל בהקשר זה .  ברקע הדברים ,  ולמרות בקשת לשכת נתניהו ,  לא ייפגשו אובמה וראש הממשלה בביקורו הקרוב של האחרון בארצות הברית .  לטענת הבית הלבן ,  הדבר התרחש על רק בשל אילוצי לוח זמנים .  
הלילה גם תקפה סנאטורית דמוקרטית בכירה ,  ברברה בוקסר ,  את ראש הממשלה נתניהו .  במכתב ששלחה לו ,  כתבה הסנטורית ,  הידועה כמחוקקת פרו-ישראלית ,  כי היא  " מאוכזבת עמוקות מההערות שלך ,  שמציבות סימני שאלה על תמיכת ארצות הברית בישראל ומחויבותה למניעת נשק גרעיני מאירן ".  לדבריה , " ההתבטאויות שלך מנוגדות לחלוטין לברית יוצאת הדופן בין ישראל לארצות הברית שבאה לידי ביטוי בפועלו של אובמה ובפועלו של הקונגרס ",  נכתב .
 שר החוץ לא הסתפק בכך ,  ותקף את נתניהו גם על החלטתו להקדים העברת 250 מיליון דולרים מכספי המסים שגבתה ישראל עבור הפלסטינים לידי הרשות ,  כדי לסייע לה במשבר הכללי . "  זו טעות חמורה שהעברנו מקדמה מכספי המיסים ",  אמר ,  וציין כי מדובר בעידוד לטרור ,  וכי  " צריך לעשות הערכה מחדש ליחסים שלנו עם הפלסטינים ".  עוד הוסיף : " לא יעזור שום דבר .  גם אם ניתן להם כל מה שהם רוצים לא נקבל לא שלום ולא ביטחון .  נראה רק עוד טרור ועוד דה לגיטימציה .  אבו מאזן ושלטונו חיים על זמן שאול ולא ניתן להציל את שלטנו הרקוב של אבן מאזן .  לא תעזור שום תמיכה פלסטינית .  הוא איבד את כל הקרדיט אצל הפלסטינים .  הכדור במגרש שלהם ". 
ליברמן המשיך לתקוף בדבריו יו"ר הרשות אבו מאזן . " אנחנו היום ב-13 בספטמבר ,  לפני 19 שנה נחתמו הסכמי אוסלו .  לא צריך לחכות לשנה העשרים .  כבר עכשיו אפשר ומחובתנו להפיק לקחים ולהעריך את היתרונות והחסרונות .  קשה לי לראות מה הרווחנו מהסכמי אוסלו .  אם צריך להעריך את אותו מהלך ,  זה המהלך המדיני הכושל ביותר מאז הקמת המדינה .  עשינו שורה של צעדים בוני אמון מול הפלסטינים וראינו מה התשובה שזכינו לה .  גם המכתב של הנציג הפלסטיני למועצת הביטחון של האו"ם וגם הנאום של השר אל-מליכי בטהרן שאמר שישראל מבצעת טיהור אתני בפלסטינים .
 לפניות לכתבת :  tal_sh@walla.net.il 

ליברמן : " לנהל את הוויכוח מול ארה"ב מחוץ לתקשורת "
 שר החוץ יישר קו עם עמדת שר הביטחון ,  ותקף את ראש הממשלה גם בסוגייה הפלסטינית : " הקדמת העברת כספי המסים לפלסטינים - טעות חמורה ".  על אבו מאזן : " הוא חי על זמן שאול "
 
