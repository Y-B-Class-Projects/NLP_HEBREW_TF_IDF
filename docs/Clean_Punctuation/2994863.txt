העליון :  נתניהו לא יכול להורות על הפסקת עבודות הרכבת בשבת
בתגובה לעתירה נגד ההחלטה לבטל את עבודות התשתית בשבת ,  הוציא בית המשפט צו ביניים המונע מראש הממשלה לבטל עבודות בשבת .  תגובת המדינה לעתירה תלתה את הפסקת העבודות ברכבת ישראל ,  ובהחלטת שר העבודה
בית המשפט העליון הגיש היום  ( שלישי )  צו ביניים האוסר על ראש הממשלה בנימין נתניהו להורות על הפסקת עבודות הרכבת בשבת .  מוקדם יותר הגישה המדינה לבג"ץ את תגובתה לעתירתה של ח"כ זהבה גלאון  ( מרצ )  נגד ההחלטה לבטל את עבודות התשתית של רכבת ישראל בשבת ,  ובה נאמר כי הרכבת רשאית לבצע את העבודות בשבת ,  לפי ההיתר שניתן לה ,  ובכפוף לאישורו של שר הרווחה והעבודה חיים כץ .  לפיכך ,  על אף הסערה שהתחוללה בסוף השבוע סביב העבודות ,  אין מניעה לבצע עבודות תחזוקה ביום המנוחה .
 מהתגובה עולה כי מאחר שאף היתר שניתן לרכבת לא בוטל באופן חוקי ,  רכבת ישראל יכולה להחליט אם לעבוד בשבת ,  וההחלטה על הפסקת העבודות בסוף השבוע האחרון נתלתה בה .
 בתגובת המדינה נכתב בנוסף כי הואיל והעתירה מתייחסת לעבודות שהיו אמורות להתבצע בסוף השבוע שחלף ,  דינה להידחות על הסף מאחר שהעניין אינו אקטואלי .  כמו כן ,  לא נרשמה התייחסות למחלוקת בין נתניהו ושר התחבורה ישראל כץ לגבי העבודות ,  כמו גם לגבי סמכותם לקבוע מתי מותר לרכבת ישראל לבצען  שכן הסמכות היחידה הרלוונטית היא שר העבודה .  
עוד על משבר הרכבת בוואלה !  NEWS:תרגיל פוליטי ?  אדלשטיין דחה את כינוס הפגרה על משבר הרכבתהרכבת הזו כבר יצאה מהתחנה :  המשבר בין נתניהו לכץ נבלם ,  אך לא נעצרחיים כץ מתערב במשבר הרכבת ומנסה לכבות מראש את השריפה הבאה  
" לרכבת ישראל ניתן היתר מיוחד להעסקת עובדים במנוחה השבועית .  מדובר בהיתר לכלל חודש ספטמבר וביכולתה של רכבת ישראל להחליט באילו שבתות לנצל את ההיתר וכיצד ",  נכתב . " מן המשיבים נמסר ,  כי ההיתר לא בוטל או הותלה והינו בתוקף ,  ומשכך רשאית רכבת ישראל לעשות בו שימוש כל עוד לא הותלה או בוטל .  ככל שתהיה כוונה לבטל את ההיתר או להתלותו ,  הרי שהדבר יבוצע על ידי בעל הסמכות לפי חוק  שר העבודה או מי שהואצלה לו הסמכות מטעמו ". 
בתגובתה לעתירה טענה רכבת ישראל כי עד ליום שישי אחר הצהריים לא התקבלה הודעה על ביטול או התלייה של היתרי ההעסקה . " על כן ,  הופתעה רכבת ישראל כשנמסרה לה ביום שישי ,  דקות לפני כניסת השבת ולאחר שעובדי הרכבת החלו בביצוע שלוש העבודות של סבלו דיחו ,  הודעה כי הגורמים המוסמכים התלו את תוקפם של כל היתרי ההעסקה למשך 72 שעות ,  וכי היא נדרשת לחדול מידית ",  נמסר . " יצוין כי עד כה לא נמסר לרכבת ישראל העתק מההחלטה על התליית תוקף היתרי ההעסקה ".  
גלאון בירכה על צו הביניים שהוציא בית המשפט העליון ואמרה כי  " מדובר בניצחון אדיר ".  לדבריה , " בג"ץ לא קיבל את הטענה עזת המצח של הפרקליטות שמדובר ב'נושא תיאורטי' ,  והוא מבקש לזמן דיון בהרכב בהקדם ,  כדי לקבל הסברים לגבי התנהגותו הבלתי חוקית בעליל של ראש הממשלה ".  היא אף אמרה כי בית המשפט קיבל את עמדתה במלואה עוד לפני שהתקיים דיון בעתירה ,  ונתן את צו הביניים שביקשה .  
מוקדם יותר התייחסה גלאון לתשובת המדינה לעתירה . " שתיקת הפרקליטות בשאלה המרכזית - אם לראש הממשלה הייתה סמכות להורות על על ביטול העבודות - כמוה כהסכמה עם עמדתי ,  שראש הממשלה פעל בצורה שערורייתית וללא סמכות .  לכל אורך התגובה של הפרקליטות לא נמצאה ולו מילה אחת שתצדיק את פעולתו של נתניהו ". 
לטענתה , " אלמלא העתירה ,  הציבור בישראל יכול היה לחשוב שראש הממשלה כאדם יחיד יכול להורות לכל גוף במדינה להפסיק לבצע פעולות שחיוניות עבור הציבור .  הציבור זכאי להסבר הן מהפרקליטות והן מבית המשפט אם ראש הממשלה חרג מסמכותו ואילו צעדים ינקטו כדי למנוע התנהגות בלתי חוקית בעליל בעתיד ".  
גלאון הגישה את העתירה לאחר שסיעות האופוזיציה סיימו לאסוף את כל 25 החתימות לטובת כינוסה המיוחד של הכנסת בפגרה לדיון בנושא  " ביזוי השבת והפגיעה בחיילים ובאזרחים בעקבות משבר הרכבת ".  העתירה הוגשה בשבת נגד ראש הממשלה ,  שר התחבורה ,  שר העבודה ורכבת ישראל ,  ודרשה לתת צווים על תנאי וצו ביניים לביטול ההחלטה להפסיק את עבודות הרכבת בשבת . 
" בית המשפט חייב לשים סוף להשתוללות משולחת הרסן של ראש הממשלה על גבם של אלפי נוסעים ",  טענה גלאון . " ההחלטה להפסיק את עבודות התשתית ברכבת רגע לפני כניסת השבת התקבלה בלא סמכות ,  בניגוד לחוק החברות הממשלתיות ,  ובניגוד להיתרי העבודה שניתנו כדין לעבודה בשבת ". 
היא תקפה את התנהלותו של נתניהו ואמרה כי הוא  " מתנהל בשתי זירות :  הפוליטית הפנים-ליכודית מול ישראל כץ ,  והפוליטית החוץ-ליכודית בכניעתו המבישה למפלגות החרדיות ".  לדבריה , " הכול נעשה על גבם של נוסעי הרכבת ,  ברובם חיילים ,  לקויי ראייה ,  צעירים ואנשים שאינם בעלי רכב פרטי ,  אשר נזקקים לתחבורה ציבורית ". 
 ( עדכון ראשון :  13:21 )  

העליון :  נתניהו לא יכול להורות על הפסקת עבודות הרכבת בשבת
בתגובה לעתירה נגד ההחלטה לבטל את עבודות התשתית בשבת ,  הוציא בית המשפט צו ביניים המונע מראש הממשלה לבטל עבודות בשבת .  תגובת המדינה לעתירה תלתה את הפסקת העבודות ברכבת ישראל ,  ובהחלטת שר העבודה

