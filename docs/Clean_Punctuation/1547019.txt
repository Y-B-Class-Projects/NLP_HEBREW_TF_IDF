שרים ייצאו לחו"ל ללמוד איך לטפל באלימות
ראש הממשלה הודיע שכחלק מהמאמץ הממשלתי להתמודד עם גל האלימות בישראל ,  ייצאו שר האוצר והשר לביטחון פנים לארצות שונות כדי ללמוד כיצד להתמודד עם הפשיעה הגואה
שר האוצר יובל שטייניץ והשר לביטחון פנים יצחק אהרונוביץ' ייצאו לחו"ל על מנת ללמוד כיצד להתמודד עם גל הפשיעה וכיצד להביא לירידה בכמות המעשים האלימים בישראל ,  כך הודיע היום  ( שני )  ראש הממשלה בנימין נתניהו בוועדת השרים להקמת המשטרה העירונית בישראל .  נתניהו הוסיף כי המשטרה והרשויות המקומיות צריכות לשלב ידיים כדי להיאבק בגלי הפשיעה .  
נתניהו אמר בדיון כי  " השאלה היא מה עשו בדיוק במדינות בעולם שבהם הוקמה משטרה עירונית ,  ואחוזי הפשיעה ירדו .  מהם המאפיינים המשותפים של המקומות בהם מהלך זה הצליח ?  .  יש שבע ערים בארצות הברית שתיארו בפני איך הם הורידו את הפשיעה ובכולם עשו צעדים דומים ". 
שר האוצר יובל שטייניץ אמר בדיון כי  " צריך שהמשטרות העירוניות יהיו כפופות לראשי הערים ,  זה יגרום לתחרותיות וישפר את רמת הביטחון האישי ".  לעומתו השר לביטחון פנים ,  יצחק אהרונוביץ ,  אמר כי  " מצב כזה שהמשטרות העירוניות יהיו כפופות לראשי הערים ייצור 250 משטרות עצמאיות ונטל גדול בין המשטרות העירוניות למשטרה הלאומית .  שיטור העירוני חייב להיות כפוף למשטרה הלאומית והוא יפעל על פי הצרכים שהגדיר ראש העירייה ". 
אתמול התייחס נתניהו ותמך בהקמת משטרה עירונית כדי להילחם בפשיעה . " חייבים להגביר את נוכחות השוטרים ברחובות הערים .  ואנחנו נעשה זאת על ידי קידום המשטרה העירונית ".  כשנשאל נתניהו היכן יימצא המימון להקמת מערך המשטרה העירונית ,  ענה כי  " אין משרד ממשלתי שלא יכול להשתפר ולהשתמש במשאבים בצורה מיטבית יותר ". 
גל האלימות הקשה שהיכה את המדינה בשבועות האחרונים ,  מעשי הרצח והאלימות הביאו את ראש הממשלה לכנות את האלימות  " כטרור פנימי שהממשלה שלי לא תקבל ".  בראיון משותף לגלי צה"ל ורשת ב' , " לא נקבל מצב בו אדם יוצא לטייל עם משפחתו בים ונרצח ,  קשישים מוכים למוות ,  ילדים סובלים מאלימות בביה"ס ,  נערים נדקרים בפאבים ונשים נרצחות על ידי בעליהן ". 
אחד התחומים בהם בחרה הממשלה להילחם הוא מכירת האלכוהול .  נתניהו הודיע כי יאסור על מכירת אלכוהול בפיצוציות בתחנות דלק . " אנחנו עובדים בימים אלו על חקיקה שתגביל את צריכת האלכוהול .  לא נאפשר מכירת אלכוהול לאחר השעה תשע בערב ,  אלא במקומות מיוחדים שיקבלו אישור לכך ".  בנוסף התחייב נתניהו לאסור על מכירת אלכוהול בפיצוציות ובתחנות דלק .  צעד נוסף אותו מקדמת הממשלה בנושא הוא שינוי בחקיקה כך שרמת האלכוהול המותרת בדם בקרב נהגים תהיה נמוכה מהמותר היום .  
רה"מ הציג צעדים בהם נוקטת הממשלה לבלימת גל האלימות . " זמן השהייה בבתי הכלא צריך להיות ארוך יותר ולא בשיטת הדלת המסתובבת לפושעים ",  אמר . " אנחנו פועלים ,  במישור החקיקתי ,  להביא להחמרת הענישה לעבריינים אלימים ". 

שרים ייצאו לחו"ל ללמוד איך לטפל באלימות
ראש הממשלה הודיע שכחלק מהמאמץ הממשלתי להתמודד עם גל האלימות בישראל ,  ייצאו שר האוצר והשר לביטחון פנים לארצות שונות כדי ללמוד כיצד להתמודד עם הפשיעה הגואה

