על חשבון פרס :  הבדיחה שגרמה לנתניהו לפרוץ בצחוק
ציטוט של הנשיא לשעבר ,  שלפיו סירב להשתתף ב"פסטיבל ראוותני "  עם ראש הממשלה באפריקה ,  הצליח לגרור גל צחוק בישיבת שרי הליכוד .  אחד הנוכחים סיפר כי  " אפילו נתניהו לא הצליח להתאפק ".  בלשכת פרס הכחישו את הציטוט
הפוגת צחוק נדירה נרשמה הבוקר  ( ראשון )  בישיבת שרי הליכוד .  מושא הבדיחה הוא הנשיא לשעבר ,  שמעון פרס ,  בעקבות פרסום ב"ידיעות אחרונות "  לפיו דחה הצעה להצטרף לביקור ראש הממשלה בנימין נתניהו באפריקה ,  בטענה כי  " אין לו עניין להשתתף בפסטיבל הראוותני ".  בסביבת פרס הכחישו הבוקר את הציטוט הנ"ל ואמרו כי לא זוהי הסיבה להיעדרותו של פרס מהנסיעה .  את שרי הליכוד ואת ראש הממשלה ,  ההסבר לא עניין ,  והציטוט עורר גל צחוק בישיבה .
" כל השכנים שלי שמעו את פרץ הצחוק כשקראתי את תגובת לשכת פרס ",  אמר שר המדע אופיר אקוניס , " פרס לא רצה להשתתף באירוע ראוותני ,  זה ענק ".  שר התחבורה ישראל כץ הוסיף שפרס  " מסרב להשתתף בכנס ראוותני שלא הוא מארגן "  ולדברי אחד הנוכחים  " נתניהו לא יכל להתאפק ופרץ גם הוא בצחוק ". 
עוד בוואלה !  NEWS:חתן פרס נובל לשלום אלי ויזל הלך לעולמו והוא בן 87איזנקוט בטקס למבצע אנטבה : " הטרור עדיין פושט ולובש צורה "" שאלתי את אימא אם זה כואב למות ":  ילדי אנטבה חוזרים לימי השבי 
הגורם הוסיף כי שרים נוספים הזכירו את חגיגות יום ההולדת ה-90 של הנשיא לשעבר שצוינו ב-2013 ,  בעלות מוערכת של מיליוני שקלים .  עם זאת ,  האירוע מומן מכספי תרומות .  
בעקבות הפרסום לפיו הביקור והאירועים במסע ראש הממשלה יעמדו על 28 מיליון שקל ,  פנתה הבוקר התנועה לאיכות השלטון למשרד ראש הממשלה בבקשה לקבל את פירוט העלויות המלא .  המסע צפוי לכלול ארבע מדינות  אוגנדה ,  רואנדה ,  קניה ואתיופיה  ואת הטקס הממלכתי לציון 40 שנים למבצע אנטבה .
" התנועה רואה חשיבות רבה בחיזוק הקשרים הדיפלומטיים של מדינת ישראל עם מדינות אפריקאיות וכן את הצורך לקיים טקס לציון מבצע היסטורי זה ",  נמסר . " העלות הגבוהה של המשלחת ,  שנטען לגביה שהיא הגבוהה ביותר אי פעם של ראש ממשלה ישראלי בחו"ל ,  מחייבת כי תיבחן באופן הדוק על ידי עין הציבור ",  נכתב בפניה ,  בו התנועה דורשת לקבל את הפרוטוקולים ,  תחזיות העלויות והמסמכים המאשרים את ההוצאות .  
יו"ר מרצ ,  זהבה גלאון ,  תקפה את נתניהו ואמרה כי עלות נסיעתו  " שוברת שיאי אבסורד ".  לדברי גלאון ,  עלות הביקור והתוכנית לחיזוק הקשרים הכלכליים עם אפריקה שאושרה בשבוע שעבר בממשלה היא  " פסטיבל ראוותני שבינו לבין פיתוח הקשרים עם אפריקה אין דבר .  על אף שנתניהו אוהב טקסים בומבסטיים שמעניקים אשרור למנהיגותו ,  טוב יעשה אם יצמצם את עלות הביקור לסכום סביר ,  ואת היתר ישקיע בחיזוק הקשרים הכלכליים ושיתופי הפעולה עם יבשת אפריקה ". 
הבוקר בפתח ישיבת הממשלה ,  התייחס נתניהו לביקורו באפריקה . " יש כאן כניסה מחודשת של ישראל ליבשת אפריקה ",  אמר . " בכוונתנו לחזור לאפריקה כשם שאפריקה חוזרת לישראל .  יש לכך השלכות חשובות מאוד בגיוון הבריתות הבינלאומיות שלנו והיחסים הבינלאומיים שהולכים ומתרחבים למעצמות לאסיה ,  לרוסיה ,  לאמריקה הלטינית וכמובן עכשיו ,  ליבשת אפריקה ".  

על חשבון פרס :  הבדיחה שגרמה לנתניהו לפרוץ בצחוק
ציטוט של הנשיא לשעבר ,  שלפיו סירב להשתתף ב"פסטיבל ראוותני "  עם ראש הממשלה באפריקה ,  הצליח לגרור גל צחוק בישיבת שרי הליכוד .  אחד הנוכחים סיפר כי  " אפילו נתניהו לא הצליח להתאפק ".  בלשכת פרס הכחישו את הציטוט

