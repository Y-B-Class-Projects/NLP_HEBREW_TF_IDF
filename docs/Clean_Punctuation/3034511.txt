נתניהו נגד בנט נגד יעלון :  מלחמת הגרסאות על המנהרות בצוק איתן
מאז שהחלו לדלוף פרטים מטיוטות דוח מבקר המדינה על צוק איתן ,  הפך הנושא לזירת מאבק פוליטית יצרית במיוחד בין קברניטי המדינה בזמן הלחימה .  כל צד מנסה לבסס את גרסתו - בטונים גבוהים .  מה טוען כל צד ?  וואלה !  NEWS עושה סדר
 ( בווידאו :  יאיר לפיד ,  נפתלי בנט ומשה יעלון בכנס המכון למחקרי ביטחון לאומי ,  אתמול )  
המנהרות שנחפרות בימים אלה במערכת הפוליטית בישראל לקראת פרסום דוח מבקר המדינה בנושא מבצע צוק איתן הן עתיקות יומין .  כפי שנחשף בתמלולי ישיבות הקבינט המדיני-ביטחוני שפורסמו ב"ידיעות אחרונות ",  כבר במהלך המבצע היו חברי הקבינט בעימותים ותככים מתמידים ,  כשעקיצות ,  האשמות ,  וחילופי דברים קשים בין חלק מהשרים היו חלק בלתי נפרד מהשיח שהתנהל ביניהם במהלך 51 ימי הלחימה של צה"ל בעזה .  
שנתיים וחצי אחרי המבצע ,  הקרבות הקשים שפרצו במהלך המבצע בתוך הקבינט המדיני-ביטחוני מסרבים להירגע ,  כשמצדו האחד של המתרס  יו"ר הבית היהודי נפתלי בנט ויו"ר יש עתיד יאיר לפיד ,  שטוענים בתוקף כי איום המנהרות לא עלה על שולחן הפורום היוקרתי ,  ומצדו השני  ראש הממשלה ,  בנימין נתניהו ושר הביטחון לשעבר משה יעלון ,  הדוחים את הטענות לפיהן לא נערכו לאיום המנהרות כ"הפוכות מהאמת ".  
מאז חודש מאי בשנה שעברה ,  אז החלו לדלוף פרטים מתוך הטיוטות הראשוניות של דוח מבקר המדינה על צוק איתן ,  הנושא הפך לזירת מאבק פוליטי בין הצדדים ,  כשכל צד מנסה לבסס את גרסתו ,  בליווי אמוציות עזות וטונים גבוהים .  בניסיון לחתור תחת גרסת בנט ,  ראש הממשלה הציג בקיץ האחרון ,  בשורה של תדרוכים לעיתונאים ,  פרוטוקולים מהשנתיים שלפני פרוץ המבצע ,  המעידים על קיומן של שמונה ישיבות קבינט בהן נידון איום המנהרות החוצות את הגדר לתוך שטח ישראל .  ואולם ,  לטענת גורמים שעיינו בטיוטות הסופיות של הדו"ח ,  מבקר המדינה צפוי לדחות את גרסתו של נתניהו ולאמץ את גרסת בנט ולפיד .  
עוד בוואלה !  NEWS:נתניהו וליברמן אישרו בניית 2,500 יחידות דיור ביהודה ושומרוןברקת בקמפיין תמיכה בטראמפ : " נקבל את פני השגריר לירושלים"טראמפ תחילה :  נתניהו עשוי לבטל את ביקורו באוסטרליה בחודש הבא 

נתניהו נגד בנט נגד יעלון :  מלחמת הגרסאות על המנהרות בצוק איתן
מאז שהחלו לדלוף פרטים מטיוטות דוח מבקר המדינה על צוק איתן ,  הפך הנושא לזירת מאבק פוליטית יצרית במיוחד בין קברניטי המדינה בזמן הלחימה .  כל צד מנסה לבסס את גרסתו - בטונים גבוהים .  מה טוען כל צד ?  וואלה !  NEWS עושה סדר

