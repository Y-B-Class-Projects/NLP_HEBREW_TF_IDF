נתניהו לשטייניץ וליעלון : " התאפקו ,  הפסיקו להשתלח "
 ראש הממשלה נזף בשרים בישיבת שרי הליכוד לאחר ההתנצחויות בין השניים סביב תקציב הביטחון . " מה זה ההכפשות הפוגעניות האלה ?  יש פורומים מתאימים לדון בנושאים האלה "
 ראש הממשלה בנימין נתניהו נזף הבוקר  ( ראשון )  בישיבת שרי הליכוד בשרים משה יעלון ויובל שטייניץ בעקבות ההשתלחויות ההדדיות בין השניים אתמול בנוגע לתקציב הביטחון . " תתאפקו .  אני מבקש לחדול מהסגנון הזה .  מה פתאום ההודעות הפומביות ?  מה זה ההכפשות הפוגעניות האלה ?  יש פורומים מתאימים לדון בנושאים האלה ",  אמר ראש הממשלה לשניים .  
עוד על המשבר בתקציב הביטחון:חודר שריון :  כך פוגע הקיצוץ באימון הטנקים בשיזפוןקיצוצים :  צה"ל יקרקע ה"מונית המעופפת "  של האלופיםהקיצוץ בביטחון :  יופסקו טיסות האימונים בחיל האוויר 
" אנחנו מדברים על דיני נפשות .  המילה מניפולציה מיותרת וההשמצות האישיות מיותרות .  אני מבקש להפסיק להתבטא בנושא ולהשתלח אחד בשני ",  הוסיף נתניהו ,  בהתייחסו לדברי השר שטייניץ ,  שבהם אמר כי  " מערכת הביטחון לעיתים מבצעת מניפולציות על מנת להשפיע על דעת הקהל ".  במהלך הדיון ביקש יעלון להוריד את גובה הלהבות ואמר ביחס למהלומות המילוליות שהחליפו לשכותיהם של השניים אתמול כי הוא  ? לא אוהב את זה ,  גם מכיווננו וגם מכיוונים אחרים ?  .
 אתמול באירוע  " שבתרבות "  בבאר שבע מתח שטייניץ ביקורת על התנהלות משרד הביטחון וצה"ל בעקבות הקיצוצים בתקציב . " יש מידה מסוימת של הטעיה מכוונת כלפי הממשלה ,  הכנסת והציבור הרחב ",  אמר השר . " אני סבור שחייבים להקפיד שהדרג הצבאי לא יהיה מעורב בוויכוח שיש בו פן פוליטי .  הדרג המדיני מקבל את ההחלטות ,  וגם אם הן אינן מקובלות על הדרג הפקידותי ,  הוא צריך לקבל אותן .  זו מדינה דמוקרטית ".  
במשרד הביטחון קיבלו בזעם את דבריו של שטייניץ .  גורם ביטחוני אמר אתמול : " סוף שבוע בלי שיובל שטייניץ מופיע ב'שבתרבות' הוא לא באמת סוף שבוע .  תנחומינו לקהל שנאלץ לסבול את חפירותיו .  עד כמה שזכור לנו ,  יובל שטייניץ התחנן להיות שר הביטחון ,  אבל יש גבול לכל תעלול .  סביר שאם היה שר ביטחון היה מתבטא באופן הפוך לחלוטין .  בינתיים היינו ממליצים שיבחן קודם את מספר הנסיעות המופרך שלו לחו"ל לפני שהוא מטיף לאחרים על חסכנות ".  
עוד אמר הגורם כי כל מי שנחשף עד היום למצוקה הקשה של מערכת הביטחון מחד ,  ולתהליך ההתייעלות המקיף וחסר התקדים מאידך ,  מבין את עומק המשבר ,  כמו גם את חוסר האחריות שבהתקפה על צה"ל ומשרתיו . " נשמח להסביר זאת לשר שטייניץ כשיתפנה מהופעותיו בשבתרבות ",  הוסיף הגורם .
 מקורביו של שטייניץ הגיבו לדברים אלה ,  ואמרו כי לפני ששר הביטחון מלין על תקציב הביטחון ועל הביקורת בעניין ,  עליו לשמש דוגמה אישית ולא להשתמש במסוק צבאי על מנת להגיע לאירועים משפחתיים . " שר הביטחון צריך ליטול קורה מבין עיניו ,  ולא להגיב בצורה ילדותית לביקורת עניינית ",  אמרו המקורבים .
 לפניות לכתב :  omri_n@walla.net.il 

נתניהו לשטייניץ וליעלון : " התאפקו ,  הפסיקו להשתלח "
 ראש הממשלה נזף בשרים בישיבת שרי הליכוד לאחר ההתנצחויות בין השניים סביב תקציב הביטחון . " מה זה ההכפשות הפוגעניות האלה ?  יש פורומים מתאימים לדון בנושאים האלה "
 
