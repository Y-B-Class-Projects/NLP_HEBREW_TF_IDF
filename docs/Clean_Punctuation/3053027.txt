הסתיימה פגישתם החמישית של כחלון ונתניהו השבוע : " אין הסכמות "
 ראש הממשלה ושר האוצר נועדו בניסיון לגשר על הפערים במשבר בעקבות אי-ההסכמות בעניין הקמת תאגיד השידור הציבורי .  נתניהו מעוניין לדחות את עליית התאגיד בחודש-חודשיים אך כחלון מתנגד
 ( עובדי רשות השידור תוקפים את רכבו של יו"ר ההסתדרות בהפגנה מחוץ למשכן הכנסת ,  היום )  
ראש הממשלה בנימין נתניהו ושר האוצר משה כחלון נפגשו היום  ( רביעי )  בפעם השנייה היום והחמישית השבוע ,  בניסיון לגשר על הפערים במשבר הקואליציוני סביב עליית תאגיד השידור הציבורי .  לדברי גורם הבקיא במגעים ,  עדיין אין הסכמות בין השניים .
 על הפרק נמצאים מגוון פתרונות שימזגו ויאחדו בין תאגיד השידור הציבורי ורשות השידור ,  וכן שינויים בפיקוח ושליטה על הנהלת התאגיד .  ואולם ,  חלק גדול מההצעות נתקל בהתנגדות משפטית .  בשלב זה ראש הממשלה מעונין לדחות בחודש או בחודשיים את עליית שידורי התאגיד ,  אך שר האוצר מתנגד עדיין לדחייה .  
בתום הפגישה שהתקיימה מוקדם יותר היום ,  אמר גורם המעורב במגעים כי  " יש רצון טוב לסיים ,  אבל עדיין לא מצליחים להגיע לפתרון מוסכם ".  בימים האחרונים נבחנו מתווים לשילוב של חלקים מרשות השידור בתוך התאגיד ,  הדחת ראשי התאגיד ,  הגברת והחמרת הפיקוח עליו במסגרת חוק התקשורת החדש שמקדם נתניהו .
 עד כה ,  מגבלות משפטיות הקשו על מציאת כל פתרון שיספק את שני הצדדים וגם לוחות הזמנים הצפופים עד לעליית התאגיד בסוף אפריל .  לפי ההערכה בקואליציה ,  כל ניסיון למזג את התאגיד ורשות השידור ידרוש דחייה בהפעלת התאגיד ,  אך בסביבת כחלון אמרו בימים האחרונים כי הוא אינו מסכים לדחייה .
 לדברי גורם בקואליציה ,  הצדדים ממתינים לעמדת היועץ המשפטי לממשלה אביחי מנדלבליט בנוגע להבנות שנמצאות על השולחן ,  שנתקלות בהתנגדות שעיקרה נוגע לחוק התקשורת שמקדם נתניהו .  לפי החוק ,  תוקם מועצה מפקחת אחת על השידורים המסחריים והציבוריים ,  והתאגיד יוכפף לה .  

הסתיימה פגישתם החמישית של כחלון ונתניהו השבוע : " אין הסכמות "
 ראש הממשלה ושר האוצר נועדו בניסיון לגשר על הפערים במשבר בעקבות אי-ההסכמות בעניין הקמת תאגיד השידור הציבורי .  נתניהו מעוניין לדחות את עליית התאגיד בחודש-חודשיים אך כחלון מתנגד

