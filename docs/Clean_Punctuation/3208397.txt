תיקי נתניהו :  הדיונים המכריעים אצל מנדלבליט יחלו בתוך ימים
פרקליט המדינה אמר כי בשבועות האחרונים הועברו אליו טיוטות חוות הדעת המלאות של פרקליטות מיסוי וכי הדיונים אצל היועמ"ש בנושא תיקי 1000 ,  2000 ו-4000 יחלו בקרוב לאחר שהפרקליטות למדה את חומרי החקירה . " ישנה התקדמות משמעותית בטיפול בתיקים בהם נחשד ראש הממשלה "
 פרקליט המדינה שי ניצן אמר היום  ( רביעי )  כי בשבועות האחרונים הועברו אליו חוות הדעת המלאות של פרקליטות מיסוי וכלכלה בתיקים 1000 ,  2000 ו-4000 .  לדבריו , " עם השלמת עבודת הפרקליטות על המסד הדרוש להכרעה בתיקים בהם נחשד ראש הממשלה בנימין נתניהו ,  יחלו כבר בימים הקרובים הדיונים אצל היועץ המשפטי לממשלה ,  אביחי מנדלבליט ,  בהם נדון בסוגיות הראייתיות והמשפטיות המורכבות העולות מתיקים אלה על בסיס חוות הדעת האמורות לצורך קבלת הכרעתו ".  
" ישנה התקדמות משמעותית בטיפול בתיקים בהם נחשד ראש הממשלה ",  ציין ניצן בדבריו בוועידת ישראל לעסקים של גלובס . " כידוע ,  לפני כמה שבועות פורסמה המלצת המשטרה והרשות לניירות ערך בתיק 4000 ותיק החקירה הועבר לפרקליטות .  סמוך לאותה עת סיימה המשטרה את המלצות החקירה בתיקים 1000 ו-2000 .  בעבר הבהרנו כי נעשה הכול כדי ללמוד את התיקים בהקדם האפשרי .  בשבועות האחרונים הועברו אליי טיוטות חוות הדעת של פרקליטות מיסוי וכלכלה בתיקים אלה ". 
לקריאה נוספת בנושאהטבה לאלוביץ' במיליארד שקל | פרטים חדשים מחקירת תיק 4000נתניהו :  ההמלצות לא מפתיעות ,  וגם לא העיתוי השקוף של פרסומןסיקור מטיב עבור מיליונים :  כך התגלגל הקשר נתניהו-אלוביץ' לפרשת שוחד 
ניצן אמר כי חוות הדעת המלאות משתרעות על פני 800 עמודים ,  והדגיש כי לאחר סיום הדיונים תפורסם החלטתו של מנדלבליט יחד עם המלצתו . " עשינו ונוסיף לעשות כל מאמץ לסיים את הטיפול בתיקים אלה באופן מעמיד ויסודי ,  בהקדם ככל שרק ניתן ",  אמר . " היועץ המשפטי לממשלה ,  אנוכי וכל שאר העוסקים במלאכה מחויבים לפעול לסיום הדיונים בהקדם האפשרי אך זאת מבלי לגרוע מיסודיות בחינת התיקים .  כך עשינו עד היום וכך נעשה גם בעתיד הקרוב ".  
" אני תמיד אומרת שאסור שחקירה תהפוך כלי לחיסול פוליטי ",  אמרה שרת המשפטים איילת שקד בוועידה . " אז בוודאי שבשלב החקירה אין מה לדבר .  אני עובדת עם פרקליט המדינה והיועמ"ש יום יום ,  כמובן בנושאים אחרים ,  ואני יכולה רק להרגיע את אזרחי ישראל - מדובר בשני משפטנים מאוד מקצועיים וישרים שיחליטו לפי החוק והראיות .  צריך פשוט להתעזר בסבלנות ,  ולכבד כל החלטה שיקבלו ".  
מנדלבליט העניק לפני כשבועיים גיבוי למשטרה ,  על רקע המתקפה של ראש הממשלה . " כל רשויות האכיפה עובדות יחד ",  אמר מנדלבליט בדיון בוועדה לביקורת המדינה בכנסת בראשות ח"כ שלי יחימוביץ'  ( המחנה הציוני )  . " מבלי להתייחס לאדם כזה או אחר ,  ראוי לתת להם  ( למשטרה )  הגנה .  גם הם שומרי סף מרכזיים מאוד .  יש את המשולש של משטרה-פרקליטות-יועמ"ש במיוחד בתיקים כאלה .  צריך לגבות את המשטרה ולתת להן את כל התמיכה והעזרה ". 
היועץ המשפטי אמר את הדברים בעקבות נאומו של ראש הממשלה ,  במהלכו תקף את המשטרה יום אחרי שפרסמה את המלצותיה להעמידו לדין בתיק 4000 ,  המכונה פרשת  " בזק-וואלה ".  נתניהו האשים את המפכ"ל היוצא אלשיך ,  ואמר  " זה משחק מכור מראש "  ולכן  " ההמלצה לא מפתיעה והעיתוי לא מפתיע ".  נתניהו ,  שנאם בהדלקת נר לפעילי ליכוד בכפר המכביה ,  אמר כי  " בסוף האור תמיד מנצח את החושך "  וביקר את עיתוי פרסום ההמלצות נגדו : " חנוכה זה אמנם לא של נסים ,  אבל אני חייב לשאול אתכם ,  איך ידעו לתזמן את פרסום ההמלצות ההזויות בדיוק ביום האחרון של המפכ"ל ?  ".  

תיקי נתניהו :  הדיונים המכריעים אצל מנדלבליט יחלו בתוך ימים
פרקליט המדינה אמר כי בשבועות האחרונים הועברו אליו טיוטות חוות הדעת המלאות של פרקליטות מיסוי וכי הדיונים אצל היועמ"ש בנושא תיקי 1000 ,  2000 ו-4000 יחלו בקרוב לאחר שהפרקליטות למדה את חומרי החקירה . " ישנה התקדמות משמעותית בטיפול בתיקים בהם נחשד ראש הממשלה "
 
