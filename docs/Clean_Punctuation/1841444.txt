נתניהו תוקף : " משק החלב מתנהל כמו קרטל "
 בישיבת שרי הליכוד ,  אמר ראש הממשלה כי מחירי החלב הגבוהים אינם מוצדקים וכי הפתרון הוא הגברת התחרות בשוק .  השר יעלון הזהיר מפני פגיעה במשקים ואילו השר פלד האשים את הקיבוצים
ראש הממשלה ,  בנימין נתניהו ,  התייחס היום  ( ראשון )  בישיבת שרי הליכוד למחירי החלב . " אין שום הצדקה למצב הזה ",  אמר נתניהו , " המבנה של משק החלב נבנה כמבנה 'קרטליסטי' .  כתפיסת עולם זה לא נכון והוא צריך להשתנות ".  
המשנה לראש הממשלה השר משה יעלון ,  רפתן בעברו ,  טען כי  " יש לנהוג בזהירות רבה ולא לפגוע במשקי החלב ,  בעיקר המשקיים ".  ראש הממשלה הזמין את יעלון ואת יתר השרים לדיון שייערך הערב בנושא עם שרי האוצר ,  התמ"ת והחקלאות .  
השר יוסי פלד האשים בדיון את הקיבוצים ביצירת מחירי חלב גבוהים .  לדבריו הקיבוצים  " הפכו את הרפתות לסופרמרקטים והעלימו את הרפתות הקטנות שהיו כמו מכולות קטנות ".  שר התחבורה ישראל כץ הדגיש כי מדובר בתופעה רחבה יותר משוק החלב בלבד . " התופעה אינה אופיינית רק לרפתות ,  כל החקלאות סובלת מפערי תיווך גדולים .  כל רפת למעשה היא מפעל ומדובר ב-700 רפתות .  יש לשמור על משק החלב ",  הדגיש .  
ראש הממשלה סיכם את הדיון בדברים עליהם חזר לאחר מכן בישיבת הממשלה ,  ואמר כי הוא בעד תחרות בשוק החלב . " אני לא רוצה ללכת לפתרון הכי קל .  אני רוצה ללכת לפתרון הנכון .  יש כאן יותר מדי קרטלים ויש שני דברים שאפשר לעשות .  מצד אחד אפשר להוריד עלויות דרך התייעלות ומצד שני להגביר תחרות בכל דרך שהיא ,  ואני מאמין שזו הדרך הנכונה ". 
עוד באותו נושא:ראש הממשלה יכריע בנוגע להוזלת מחירי החלבהאוצר : " הקלות לרפתנים תמורת ייבוא מוצרי חלב"בשורה לצרכנים :  מחירי הגבינות צפויים לרדת בכ-10%

נתניהו תוקף : " משק החלב מתנהל כמו קרטל "
 בישיבת שרי הליכוד ,  אמר ראש הממשלה כי מחירי החלב הגבוהים אינם מוצדקים וכי הפתרון הוא הגברת התחרות בשוק .  השר יעלון הזהיר מפני פגיעה במשקים ואילו השר פלד האשים את הקיבוצים

