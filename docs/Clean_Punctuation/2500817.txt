נתניהו : " הסנקציות נגד אירן לא משפיעות "
 ראש הממשלה ציין כי בשל העובדה שאין סנקציות כנגד הבנק המרכזי ותעשיית הנפט ,  ממשיכה תוכנית הגרעין .  על המשא ומתן על הפלסטינים  : " עמדותיהם לא השתנו בננומטר "
  ( צילום :  גדעון צנטנר ,  עריכה :  יאיר דניאל ,  קריינות :  אביב אברמוביץ' )  
ראש הממשלה ,  בנימין נתניהו ,  אמר היום  ( שני )  בוועדת חוץ וביטחון של הכנסת כי  " הסנקציות שהופעלו עד עכשיו לא יעילות ולא משפיעות על תכנית הגרעין האירנית .  צריך להפעיל סנקציות חזקות נגד הבנק המרכזי ותעשיית הנפט של אירן .  בינתיים זה לא קורה ולכן תכנית הגרעין ממשיכה ".  הוא הוסיף כי אירן  " נכנסת לעירק במהירות גדולה ".  והוסיף כי  " יש חוסר יציבות ,  ובמצב הזה צריך לחזק את יסודות הכוח ,  לחזק את כושר ההגנה נגד התקפות אוויריות וקרקעיות ". 
על המשא ומתן עם הפלסטינים ,  אמר נתניהו כי  " העמדות של סאיב עריקאת לא משתנות ,  והוא לא השתנה בננומטר .  אנחנו הגשנו מסמך של 21 נקודות שיש עליהן הסכמה מקיר לקיר .  כל אחד בחדר היה מסכים עליו ,  ואני מקווה שנוכל לעבור את 26 בינואר ולהמשיך בשיחות ". 
נתניהו הוסיף כי הפלסטינים הציבו תנאים מקדימים  " מהרגע הראשון "  ואמר כי הם  " חשבו שיוכלו לכפות את התנאים הללו ".  ראש הממשלה אף אמר כי  " ישראל הסכימה לעשרה חודשי הקפאה ביהודה ושומרון ,  אך הם דרשו הקפאה נוספת .  מנגד ,  התגובה שלנו הייתה שאנו מוכנים להיכנס לשיחות בכל עת ללא תנאים מוקדמים ".  
ראש הממשלה אמר כי  " אני מוכן להיכנס בכל עת לרכב שלי ולנסוע לרמאללה ,  גם אם זה יהיה כאב ראש לא קטן למאבטחים שלי ,  אבל אבו מאזן לא מוכן להיפגש .  מלך ירדן הציע את האכסניה שלו ואמרתי שאני מוכן לבוא ".  נתניהו הוסיף כי על פי הסיכום המוקדם לא ידברו הצדדים על המתרחש בשיחות ,  אך ציין כי עריקאת  " לא מפסיק לדבר ". 
בנוגע למצב הדברים בעולם הערבי אמר נתניהו כי  " הזהירות שנקטנו בה עד עשיו הוכיחה את עצמה .  יש פה נפיצות מובנית .  מה שהיה עם משטרי מובארק וסאדאת ,  הוא לא מה שיהיה ". 
הוא התייחס במהלך הדיון גם לחוק טל ואמר כי ביום ראשון חוק טל יובא לאישור הממשלה להארכה . " עמדת הממשלה תהיה להאריכו ",  והוסיף כי  " היעד ל-2011 היה 2,400 שיתגייסו לשירות צבאי ואזרחי .  2361 ,  1282 מתוכם הגיעו לשירות צבאי .  זו עליה של 40 אחוז בגיוס החרדים מהשנה הקודמת ,  ולמעשה אחוז גיוס החרדים עלה בפי שלושה מאז 2008 ". 

נתניהו : " הסנקציות נגד אירן לא משפיעות "
 ראש הממשלה ציין כי בשל העובדה שאין סנקציות כנגד הבנק המרכזי ותעשיית הנפט ,  ממשיכה תוכנית הגרעין .  על המשא ומתן על הפלסטינים  : " עמדותיהם לא השתנו בננומטר "
 
