מנדלבליט מאשר :  נפתחה בדיקה בעניינו של ראש הממשלה
בהודעה של משרד המשפטים נמסר כי הוחלט לפתוח בבדיקה בעניינו של נתניהו , " בעקבות מידע שהתקבל בעניינים הנוגעים בין היתר לראש הממשלה ".  לשכת נתניהו : " כמו במקרים קודמים ,  גם כאן לא יהיה כלום "
  ( בווידאו :  נתניהו על פרשת מימרן  - " התרומה חוקית ")  
היועץ המשפטי לממשלה ,  אביחי מנדלבליט ,  הורה לקיים בדיקה בעניינו של ראש הממשלה בנימין נתניהו  כך נמסר אמש  ( ראשון )  ממשרד המשפטים .  בהודעה נכתב כי  " בעקבות מידע שהתקבל בעניינים הנוגעים בין היתר לראש הממשלה ,  ושהוצג בפני היועץ המשפטי לממשלה על ידי אגף החקירות והמודיעין של המשטרה ,  קיים היועץ מספר דיונים בהשתתפות פרקליט המדינה ,  גורמים בכירים נוספים במשרד המשפטים ואגף החקירות והמודיעין במשטרה .  בסיומם החליט היועץ המשפטי לממשלה להורות על קיום בדיקה בנושא ".  בשבוע שעבר פורסם בערוץ 10 כי הפרשה קשורה בהלבנת הון .
 כמו כן ,  הודגש כי  " מדובר בבדיקה ולא נפתחה חקירה פלילית בעניינו של ראש הממשלה ".  עוד צוין כי  " בימים האחרונים פורסמו בתקשורת ידיעות רבות שאינן מדויקות בלשון המעטה ביחס למידע הנוגע לבדיקה ולפעולות שכביכול בוצעו במסגרתה .  מטבע הדברים לא נוכל בשלב זה להתייחס לפרסומים אלה או לפרט בנוגע למהלכי הבדיקה ".  
מלשכת ראש הממשלה נמסר בתגובה : " כפי שקרה בכל המקרים הקודמים ,  כשייחסו לראש הממשלה נתניהו מעשים שהתבררו כעורבא פרח ,  גם כאן לא יהיה כלום - כי אין כלום ". 
בשבוע שעבר פורסמו טענות כי מתנהלת חקירה נגד נתניהו שעוסקת בתרומות שקיבל לכאורה מאנשי עסקים בזמן כהונתו הנוכחית כראש הממשלה ,  שהחלה לפני כשבע שנים .  בערוץ 10 פורסם בסוף השבוע האחרון כי המשטרה בודקת חשד שלפיו נתניהו מעורב לכאורה בפרשת הלבנת הון .  עוד נטען כי גורם בכיר מתחום המשפט מעורב גם הוא בפרשה .
  ( עדכון ראשון :  21:25 )  

מנדלבליט מאשר :  נפתחה בדיקה בעניינו של ראש הממשלה
בהודעה של משרד המשפטים נמסר כי הוחלט לפתוח בבדיקה בעניינו של נתניהו , " בעקבות מידע שהתקבל בעניינים הנוגעים בין היתר לראש הממשלה ".  לשכת נתניהו : " כמו במקרים קודמים ,  גם כאן לא יהיה כלום "
 
