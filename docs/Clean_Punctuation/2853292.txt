ובראש הגדוד צועד אמיר אורן המפקד
מדוע בדיון המתקושר שבו העידה שרה נתניהו ,  התירה השופטת רק לכלי תקשורת אחד להקליט את הדיון ומדוע חזרה בה מהחלטתה מיד אחר כך ?  וואלה ברנז'ה הפעילה את הרשמקול
התקשורת כיכבה אתמול  ( א' )  בבית הדין לעבודה בירושלים ,  בזמן ששרה נתניהו העידה לראשונה ,  לא רק כאשר התייחסה למו"ל  " ידיעות אחרונות ",  נוני מוזס ,  ולטענות שהטיחה בו .  בדיון דנה השופטת ונציגי כלי התקשורת השונים בשאלה האם העיתונאי אמיר אורן יקליט את הדיון .
 במהלך ההפסקה בדיון ,  הגיש עיתונאי  " הארץ "  אמיר אורן בקשה להקליט את העדות של שרה נתניהו .  הבקשה של אורן לשופטת דיתה פרוז'ינין ,  הגיעה לאחר שהיא דחתה את בקשתם של עורכי דינו של מני נפתלי להקליט את הדיון . " אני מתכוון להקליט את הדיון במכשיר הקלטה .  אני מוכן להמציא את ההקלטה לבית הדין לאחר מכן , " אמר אורן לבית המשפט , " אני מבקש להקליט בגלל המחלוקת שהתגלעה הבוקר בין הצדדים ושאלת הפרוטוקול האם יוקלט ויתומלל כדי שלא תהיה בעיה אחר כך לנו לפסוק בין הגרסאות אני מבקש שנוכל להקליט ".  
בעקבות הבקשה העירו עיתונאים מכלי תקשורת אחרים כי ברגע שמתירים לכלי תקשורת אחד להקליט את הדיון ,  יש להתיר גם לכלי תקשורת אחרים להקליט .  לאחר מכן ציינו כי אם יותר רק לאורן להקליט את הדיון ,  עליו לשתף את ההקלטה עם נציגי כלי התקשורת הנוספים שנכחו בדיון .
 השופטת פרוז'ינין התירה את הקלטת הדיון על ידי אורן .  היא ציינה פסיקה את תקדים מבית הדין לעבודה ,  שבו הותר לאחד הצדדים להקליט את הדיון .  זאת ,  על אף שאורן אינו צד במשפט .
" אמנם בענייננו לא בעל הדין הוא זה שמבקש להקליט את הדיון ואולם בקשה כזאת הוגשה מיד עם תחילת הדיון ,  בנסיבות אלה ,  וכאשר אין מקום שלא להתיר לעיתונאי להקליט את הדיון ,  אנו מתירים את הקלטת הדיון .  נדגיש ,  זאת מתוך הנחה שמכשיר ההקלטה שבידי העיתונאי הוא מכשיר ראוי וההקלטה תיעשה באופן מדויק ונכון וכאשר הפרוטוקול המוקלד הוא הפרוטוקול המחייב ",  קבעה השופטת והוסיפה : " לא ניתן להשמיע את ההקלטה באמצעי תקשורת כלשהו ".  
ואולם ,  את ההחלטה המפתיעה להתיר את הקלטת הדיון ,  הפכה השופטת פרוז'ינין ,  זמן קצר אחר כך .  מדוע ?  כך הסבירה השופטת : " כפי שצוין בהחלטה שניתנה לפני כן במהלך הדיון היום ,  הוגשה בקשה בהפסקה שהייתה בדיון זה בבוקר על ידי העיתונאי אמיר אורן להקליט את הדיון .  בהחלטה שניתנה הסתמכנו על פסק דין שניתן על ידי בית הדין הארצי ושבו הותרה החלטה כאמור כאשר הפרוטוקול מוקלט על ידי בית הדין והוא הפרוטוקול הרשמי של הדיון .  עיון חוזר בסעיף 68ב לחוק בתי המשפט מעלה כי הסעיף מתייחס ל"בעל דין "  שביקש שהדיון יוקלט על חשבונו .  אין כל התייחסות בסעיף לבקשה כזו שמוגשת על ידי גורם כלשהו בעולם העיתונות .  כידוע ,  הקלטת דיונים על ידי התקשורת בשלב זה לא הותרה .  מדובר בהחלטה מערכתית ואין מקום להתיר זאת גם בענייננו .  לפיכך ,  נדחית הבקשה להקליט דיון זה על אף האמור בהחלטה קודמת שהתירה את ההקלטה ",  קבעה השופטת .  

ובראש הגדוד צועד אמיר אורן המפקד
מדוע בדיון המתקושר שבו העידה שרה נתניהו ,  התירה השופטת רק לכלי תקשורת אחד להקליט את הדיון ומדוע חזרה בה מהחלטתה מיד אחר כך ?  וואלה ברנז'ה הפעילה את הרשמקול

