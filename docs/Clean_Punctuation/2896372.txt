נתניהו הנחה לפעול להוצאת התנועה האיסלאמית מחוץ לחוק
הקבינט המדיני-ביטחוני ערך דיון נוסף בצעדים שיינקטו נגד הפלג הצפוני של התנועה ,  שעליו הטילה הממשלה את האחריות להסתה לגל האלימות האחרון .  בסיומו הורה ראש הממשלה את המערכת המשפטית לגבש את התשתית הראייתית שתאפשר את הוצאתו מחוץ לחוק
 ( שישה שוטרים נפצעו בהפגנת הזדהות עם אירועי אל-אקצא ביפו )  
הקבינט המדיני-ביטחוני קיים אמש  ( ראשון )  דיון נוסף בצעדים שיינקטו נגד הפלג הצפוני של התנועה האיסלאמית ,  שעל פי הממשלה מוביל את ההסתה ואת ההתססה לאלימות בגל הטרור הנוכחי .  בסיום הדיון הנחה ראש הממשלה בנימין נתניהו את הגורמים המשפטיים הרלוונטיים לגבש בימים הקרובים את התשתית הראייתית שתאפשר את הוצאתו מחוץ לחוק .  
במסיבת העיתונאים שערך נתניהו ביום חמישי שעבר הוא הבהיר כי אחריות רבה להסלמה מוטלת על התנועה האיסלאמית בישראל . " הטרור האכזרי מלווה את המפעל הציוני מראשיתו .  תמיד ידענו להדוף את הפורעים ולבנות את ארצנו וכך נעשה גם הפעם ",  אמר . " הפעולות אינן מאורגנות ,  אבל הן תוצאה של הסתה פרועה ושקרים של חמאס ,  של הרשות הפלסטינית ,  של כמה מדינות באזור ,  ולא פחות מזה והרבה פעמים עוד יותר מזה - של התנועה האיסלאמית בישראל ,  שמבעירה את השטח בטענות שקריות על המדיניות שלנו בהר הבית ועל השינוי כביכול שאנחנו רוצים לחולל בסטטוס קוו ",  אמר . " אנחנו פועלים גם נגד המסיתים וגם נגד המפגעים ". 
לקריאה נוספת : " מגן אל-אקצא ":  השייח שסוחף את מאמיניו להיהרג על הגנת הר הבית6 שוטרים נפגעו מיידוי אבנים בהפגנת הזדהות עם אל-אקצא ביפו 
זה שנים שנעשים ניסיונות להצר את צעדי התנועה ,  שרבים במערכת הביטחון רואים בה הגורם האחראי למתיחות הקיימת .  במערכת הביטחון שמים את הדגש על הפלג הצפוני של התנועה ,  בראשות שייח ראאד סלאח ,  כמי שמלבה את האש בעיקר דרך הסתה ברשתות החברתיות בעניין הר הבית .  בין היתר ,  הוא גם אחראי לארגון הסעות של נשות המורביטאת לאזור ההר ,  על מנת למנוע הגעת יהודים למקומות הקדושים .
 התנועה ,  שחרטה על דגלה את הפצת האיסלאם בקרב ערביי ישראל ,  הפכה בעיני מערכת הביטחון לאחד הגורמים המסיתים שתרמו להבערת השטח .  ההערכות הן שמאחורי גל ההפגנות בשטחי הקו הירוק ,  ביפו ובאזור ואדי ערה ,  עומד הפלג הצפוני של הארגון .  הפלג מסייע במימון ההסעות להפגנות ,  שבאחת מהן ביפו נפצעו שישה שוטרים ,  וכל זאת במטרה להציג את ישראל כזו שפוגעת בסטטוס קוו בהר הבית .
 עם זאת ,  יש מומחים הטוענים כי הוצאת התנועה מחוץ לחוק רק תעצים את דמותו של השייח סלאח . " זו תהיה טעות להוציא את התנועה האיסלאמית מחוץ לחוק ",  אמר בשיחה עם וואלה !  NEWS פרופ' יצחק ויסמן מהחוג להיסטוריה של המזרח התיכון באוניברסיטת חיפה .  ויסמן ,  מומחה לתנועות איסלאמיסטיות ,  מוסיף כי לתנועה יש מאות אלפי תומכים בישראל ,  שלא מבחינים בין הפלג הצפוני לדרומי .  הוצאתה מחוץ לחוק ,  לדבריו ,  רק תחזק את השייח סלאח .
  ( עדכון ראשון :  1:34 )  

נתניהו הנחה לפעול להוצאת התנועה האיסלאמית מחוץ לחוק
הקבינט המדיני-ביטחוני ערך דיון נוסף בצעדים שיינקטו נגד הפלג הצפוני של התנועה ,  שעליו הטילה הממשלה את האחריות להסתה לגל האלימות האחרון .  בסיומו הורה ראש הממשלה את המערכת המשפטית לגבש את התשתית הראייתית שתאפשר את הוצאתו מחוץ לחוק

