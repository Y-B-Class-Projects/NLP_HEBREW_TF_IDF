הרופאים עוזבים את המחלקות ועולים לכנסת
בשעה 11:00 יפגינו הרופאים מול משכן הכנסת במחאה על תנאי העסקתם ,  זאת לאחר שלא חלה התקדמות עם האוצר בפגישה שהתקיימה הלילה .  בנוסף ,  יחולו שיבושים בפעולת בתיה"ח
לאחר השהיה למשך תקופת חג הפסח ,  תחודש היום  ( רביעי )  באופן חלקי השביתה בבתי החולים ובקופות החולים כללית ולאומית במסגרת עיצומי הרופאים .  במסגרת העיצומים ,  מרפאות החוץ בבתי החולים יהיו סגורות ויבוצעו ניתוחים דחופים בלבד .  
כמו כן ,  הרופאים צפויים לעזוב את בתי החולים בשעות העבודה כדי להשתתף בהפגנה שתיערך מול משכן הכנסת בשעה 11:00 בעת הדיון בעניינם במליאה . " אנחנו ממליצים לכל מי שנקבע לו תור שיתקשר לבית החולים ויבדוק אם הרופא נמצא ",  אמר ד"ר נמרוד רחמינוב ,  סגן יו"ר ההסתדרות הרפואית ומנהל מחלקת עמוד שדרה בבית החולים בנהריה .  
בנוסף ,  אגודת הסטודנטים לרפואה בתל אביב בשיתוף עם התאחדות הסטודנטים הארצית לרפואה ישביתו את הלימודים בבתי הספר לרפואה בכל הארץ .  זאת בכדי להביע הזדהות עם מאבק הרופאים על שיפור תנאי העסקתם .  
פגישת נציגי משרד האוצר ונציגי ההסתדרות הרפואית הסתיימה אמש ללא תוצאות .  האוצר שיפר באחוז אחד את הצעתו לנציגי הרופאים מתוספת של 19% לשכרם ל-20% תוספת בפריסה של שמונה שנים .  לפי הדיווח ,  חלק מהסכום יוקצה לתוספת שכר שתינתן לרופאים ,  ומרבית הסכום יועבר לרופאים באזורי הפריפריה ובמקצועות הסובלים ממצוקת כוח אדם .  
בהסתדרות הרפואית לא היו שבעי רצון מהצעת האוצר וטענו כי  " היא איננה מספקת ,  אך הכיוון הוא נכון ".  בהסתדרות הרפואית דורשים תוספת של 50% לשכר הרופאים ,  מה שעדיין נראה רחוק .  ביום חמישי יתכנסו נציגי הרופאים על מנת להחליט על הצעדים הבאים .
 
הרופאים עוזבים את המחלקות ועולים לכנסת
בשעה 11:00 יפגינו הרופאים מול משכן הכנסת במחאה על תנאי העסקתם ,  זאת לאחר שלא חלה התקדמות עם האוצר בפגישה שהתקיימה הלילה .  בנוסף ,  יחולו שיבושים בפעולת בתיה"ח

