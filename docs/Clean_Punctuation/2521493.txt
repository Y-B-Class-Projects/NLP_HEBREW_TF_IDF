מהבוקר :  מחירו של ליטר בנזין - שמונה שקלים
לראשונה אי פעם התייצב מחיר הדלק על רף שמונת השקלים ,  וגם זאת בהתערבות הממשלה ,  שמיתנה את התייקרות המקורית .  מפגינים קראו בתל אביב : " אי אפשר לחיות ככה "
 החל מהלילה  ( ראשון )  ,  עלה מחירו של ליטר בנזין בשירות מלא והגיע לראשונה אי פעם לשיא של שמונה שקלים .  זאת לאחר שההתייקרות נבלמה מעט ,  בהתערבותו של ראש הממשלה בנימין נתניהו .  ראש הממשלה הורה אמש להעלות את מחיר הדלק בחמש אגורות בלבד ,  במקום בעשרים אגורות כפי שתוכנן תחילה .  מחירו של ליטר בנזין בתדלוק עצמי עולה לפיכך מהלילה 7.79 שקלים  " בלבד ".  עם זאת ,  החשמל בכל זאת התייקר ,  בכ-9% .
 מלשכת ראש הממשלה נמסר כי  " הוחלט להמשיך להפחית את מחירי הדלק בעשר אגורות לליטר בנזין גם החודש ".  בלשכת ראש הממשלה הדגישו שזו הפעם השלישית מאז תחילת 2012 ,  שהמס על הדלק מופחת ,  וכי  " מתחילת השנה בלמה הממשלה עלייה של 65 אגורות לליטר ".  
עוד אמרו בלשכת נתניהו כי מימון הפחתת המס מתלווה  " לתכנית התייעלות במשרדי הממשלה ,  שהוכנה בשבועות האחרונות במשרד האוצר ,  שנועדה לשמור על המסגרת התקציבית ".  מלשכתו של שר האוצר יובל שטייניץ נמסר כי  " הפתרון ,  באמצעות המנגנון הממשלתי ,  הוא הפתרון הנכון ". 
ההחלטה על בלימת ההתייקרות התקבלה בעת שבתל אביב הפגינו מאות במחאה על התייקרות החשמל ,  הדלק והמים .  שלטי מפלגת מרצ השתלבו בהפגנה עם שלטי דם חדש לליכוד ,  צעירים ומבוגרים ,  פעילים יותר ופחות .  אחד המפגינים ,  יניב וקנין ,  בן 47 מתל אביב ,  אמר כי  " אי אפשר לחיות כך עוד .  אי אפשר לחיות במדינה הזאת אם אתה לא טייקון .  זאת מדינה לטייקונים ,  והממשלה משרתת אותם ".  בהתייחס לדברי שטייניץ ,  לפיהם אזרחי ישראל יעדיפו לשלם יותר על הדלק מאשר לקבל אירן גרעינית ,  אמר וקנין כי  " שטייניץ ,  ברק וביבי יכולים לדבר כמה שהם רוצים על אירן גרעינית ,  אנחנו לא קונים את זה .  שיזהרו כי במצרים האביב הערבי התחיל בגלל יוקר המחיה וככה יפרוץ גם האביב הישראלי ". 
גד הרן ,  יו"ר הקואליציה החברתית ,  אמר כי  " הממשלה קיבלה את ההזדמנות לטפל בשבר הקשה שגרמה מדיניות דורסנית ונהנתנית ותחת זאת העדיפה להדביק פלסטרים .  הפערים נותרו בעינם ויוקר המחייה רק גדל .  דרוש סדר עדיפויות חברתי חדש ". 
אורן פסטרנק ,  פעיל חברתי ,  קרא במגפון : " 64 שנים מתעמרים בנו ,  ובאנו הנה יחד ונצעד יחד ונקרא ליושבי בית הקפה להצטרף ".  מכוניות צפרו לאות הזדהות כאשר מפגינים המשיכו להגיע לאזור וקראו לראש הממשלה בנימין נתניהו להתפטר : " ביבי ,  נכשלת ,  לך הביתה ". 

מהבוקר :  מחירו של ליטר בנזין - שמונה שקלים
לראשונה אי פעם התייצב מחיר הדלק על רף שמונת השקלים ,  וגם זאת בהתערבות הממשלה ,  שמיתנה את התייקרות המקורית .  מפגינים קראו בתל אביב : " אי אפשר לחיות ככה "
 
