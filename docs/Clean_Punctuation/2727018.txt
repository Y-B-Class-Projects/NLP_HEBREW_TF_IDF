נתניהו על ספינת הנשק : " ניאבק באיראן - וננצח אותה "
 ראש הממשלה התייחס להכחשת טהראן כי יש לה קשר להברחת הנשק ,  ואמר כי כשתעגון הספינה באילת , " נחשוף בפני העולם את פרצופה האמיתי ".  הוא השווה את הרפובליקה האיסלאמית להיטלר
 ( צפו :  רגעי ההשתלטות של שייטת 13 על ספינת הנשק )  
ראש הממשלה בנימין נתניהו ביקר אמש  ( חמישי )  במוזיאון הסובלנות בוושינגטון ,  והתייחס להשתלטות חיל הים על ספינת הנשק האיראנית . " הממשלה באיראן אומרת שהכול שקרים ",  אמר נתניהו בהתייחסו להכחשות הגורפות מטהראן .  לדבריו , " בעוד כמה ימים הספינה תגיע לאילת ונראה מי שקרן ,  נחשוף בפני כל העולם את הפרצוף האמיתי של איראן .  אנחנו נחשוף אותם ,  אנחנו ניאבק בהם ,  ואנחנו ננצח אותם ".  
" אנחנו לא ניתן לאיראן להתחמש ביכולת להשמיד אותנו ",  המשיך ראש הממשלה . " הציגו לי עכשיו מכתב בחתימת ידו של היטלר .  הוא קרא אז להשמדת ישראל ,  ואיראן קוראת היום .  גם אז היו כאלה שלא רצו להאמין ,  ההבדל הוא שהיום יש לנו את הכוח והיכולת להגן על עצמנו ".  נתניהו הוסיף כי הקריאות להשמדת ישראל  " נלקחות ברצינות :  כשמישהו אומר שהוא ישמיד את היהודים - קח אותו ברצינות ,  תתכונן ותזהיר את העולם ". 
השתלטות בלב ים - סיקור מיוחד בוואלה !  חדשות:מעט שינה ,  מתח ומסוק מרחף מעל :  מפקד במבצע משחזרתיעוד :  רגעי ההשתלטות של השייטת על ספינת הנשק מאיראןראש אמ"ן : " משמרות המהפכה מאחורי הברחת הנשק"חמאס על חשיפת ספינת הנשק מאיראן : " בדיחה מטופשת "  
מוקדם יותר אתמול ,  אמר ראש אמ"ן ,  אלוף אביב כוכבי ,  כי משמרות המהפכה באיראן היו מעורבות בהברחת הנשק הגדולה של טילי M302 ,  על אוניית ההשתלטות על הספינה KLOS-C .  במערכת הביטחון מעריכים כי חשיפת המבצע מהווה מכה קשה לכוח קודס של משמרות המהפכה ,  שהיו אחראים למבצע מתחילתו ועד סופו .  לדברי כוכבי ,  כוח קודס היה סבור כי הצליח לשמור על סודיות ,  אולם כעת יחלו אנשיו בבדק בית כדי לאתר את הדליפה שהובילה לחשיפת ההברחה .
 קצין בכיר בחיל הים הסביר כי טרם יצאו הכוחות אל הים נשקלו כלל האפשרויות לסיכול הברחת הנשק ,  ובסופו של דבר התקבלה ההחלטה לבחור בערוץ הימי .  לדברי הקצין , " עיקר הקושי היה לאתר את הספינה בלב ים במרחק של אלפי מיילים ,  וזה היה כמו לאתר מחט בערימה של שחת ". 
 ( עדכון ראשון :  21:59 ) 
לפניות לכתב אמיר תיבון :  amir.tibon@walla.co.il 

נתניהו על ספינת הנשק : " ניאבק באיראן - וננצח אותה "
 ראש הממשלה התייחס להכחשת טהראן כי יש לה קשר להברחת הנשק ,  ואמר כי כשתעגון הספינה באילת , " נחשוף בפני העולם את פרצופה האמיתי ".  הוא השווה את הרפובליקה האיסלאמית להיטלר

