מינוי יועצים וחקירות נתניהו :  מנדלבליט יגיע לדיונים בכנסת בשבוע הבא
באופן חריג ,  היועמ"ש ישתתף בשני דיונים בוועדת החוקה ,  הראשון עוסק במינוי יועצים משפטיים למשרדי הממשלה על ידי השרים עצמם ,  חוק שאליו הוא מתנגד .  בדיון השני הוא צפוי להישאל על חקירות נתניהו
באופן נדיר ,  היועץ המשפטי לממשלה אביחי מנדלבליט צפוי להגיע בשבוע הבא לכנסת - פעמיים .  ביום שני יגיע מנדלבליט לדיון בוועדת החוקה שיעסוק בהצעות החוק לשינוי השיטה במינוי היועצים המשפטיים במשרדים ממשלתיים .  מדובר בשתי הצעות חוק ,  הראשונה של ח"כ אמיר אוחנה  ( הליכוד )  והשנייה הצעה ממשלתית שמקדמת שרת המשפטים איילת שקד .  
אלה נועדו לשנות את שיטת המינויים כך שהיועצים ימונו על ידי שרי הממשלה בכפוף ליועץ המשפטי ולוועדת איתור .  המטרה מאחורי קידום החוק היא לאפשר לשרים לקדם את מדיניותם לצד היועץ המשפטי במשרדם .  מנדלבליט הודיע כי הוא מתנגד להצעות החוק ,  וככל הנראה הגעתו היא כדי להסביר לחברי הכנסת את מהות התנגדותו .  ככל שחברי הכנסת יקדמו את ההצעה ,  היא תובא לאישור בקריאה שנייה ושלישית לקראת סוף מושב הקיץ הקרוב .  
מנדלבליט צפוי להגיע גם לדיון נוסף שיתקיים ביום רביעי בבוקר בוועדת החוקה .  הדיון יתקיים תחת הכותרת  " סקירת היועץ המשפטי לממשלה ,  עו"ד אביחי מנדלבליט ",  אך הוא צפוי לעסוק גם בחקירות המתנהלות נגד ראש הממשלה בנימין נתניהו .  בדיון יורשו חברי הכנסת להפנות ליועץ המשפטי את שאלותיהם ולפי חלק מחברי הכנסת באופוזיציה ,  הם מתכוונים לדרוש ממנדלבליט תשובות הקשורות בהתקדמות החקירות שבהן חשוד נתניהו .
 בנוסף ,  ‏ביום שני בבוקר יגיעו גם המפכ"ל רנ"צ רוני אלשיך ,  פרקליט המדינה שי ניצן וראש מח"ש לדיון בוועדת הפנים על הטיפול של המשטרה ומח"ש בתלונות על שוטרים .  הדיון נקבע לפני כחודשיים בשיאה של המתיחות בין שני הגופים - מח"ש ומשטרת ישראל .  

מינוי יועצים וחקירות נתניהו :  מנדלבליט יגיע לדיונים בכנסת בשבוע הבא
באופן חריג ,  היועמ"ש ישתתף בשני דיונים בוועדת החוקה ,  הראשון עוסק במינוי יועצים משפטיים למשרדי הממשלה על ידי השרים עצמם ,  חוק שאליו הוא מתנגד .  בדיון השני הוא צפוי להישאל על חקירות נתניהו

