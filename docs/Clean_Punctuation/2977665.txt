שר החוץ המצרי נפגש עם נתניהו : " משבר הומניטרי מאיים על המזרח התיכון "
 בהצהרה משותפת של השניים בלשכת ראש הממשלה אמר האחרון כי הסכם השלום בין המדינות הוא  " אבן יסוד ליציבות אזורית ",  וביקש סיוע בהשבת מנגיסטו ,  שאול וגולדין .  סאמח שוכרי הבהיר שהביקור הוא  " חלק ממחויבותה העמוקה של מצרים לישראלים ולפלסטינים "
 שר החוץ של מצרים סאמח שוכרי הגיע היום  ( ראשון )  לישראל לפגישה עם ראש הממשלה בנימין נתניהו .  בהצהרה משותפת שנתנו השניים בלשכת נתניהו בירושלים אמר האחרון כי הוא  " מצפה בקוצר רוח לדיון משותף ".  מדובר בפגישה הראשונה בין ראש ממשלה ישראלי לשר חוץ מצרי לאחר תשע שנים .  גורמים מדיניים מסרו עם סיומה כי ב-20:30 בערב ייפגשו השניים שוב לארוחה מצומצמת במעון ראש הממשלה בירושלים וכי הפגישה הייתה  " באווירה טובה מאוד ". 
לדברי הגורמים , " הדיון הקיף הרבה נושאים ,  ובאופן נרחב נדונו סוגיות אזוריות ,  קידום השלום והביטחון אל מול הרשות הפלסטינית ומדינות האזור .  ישנו גם שינוי לטובה מצד מצרים שבא לידי ביטוי בנכונות שלהם להחצין את היחסים הטובים עם ישראל ".  כמו כן ,  נתניהו ביקש משר החוץ סיוע בהשבתם של אברה מנגיסטו ,  אורון שאול והדר גולדין לישראל .
 נתניהו אמר בהצהרה משותפת של השניים כי הוא מעריך את מאמציה הדיפלומטיים של מצרים . " אני מברך את ההצעה של א-סיסי ליוזמה בהובלה מצרית להשיג שלום עם הפלסטינים ושלום אזורי ",  אמר . " אני קורא שוב לפלסטינים ללכת בעקבות מצרים וירדן ולשבת למשא ומתן .  זו הדרך היחידה שאנחנו יכולים ליישב את המחלוקות ולהשיג חזון שלום על בסיס פתרון שתי מדינות לשני עמים ". 
הוא פנה לשוכרי והתייחס להסכם השלום בין ישראל למצרים . " שתי המדינות היו בשלום מאז ההסכם ההיסטורי .  השלום בין מצרים וירדן הוא אבן היסוד לשלום אזורי וליציבות אזורית .  אני מקבל את ההצעה של הנשיא המצרי א-סיסי לקדם שלום עם הפלסטינים ושלום נרחב באזור ",  אמר .
 עוד ידיעות בוואלה !  NEWS:משפחת שאול עתרה לבג"ץ ;  שב"ס :  לא נמנע מאסירי חמאס צפייה ביורוסקר :  כמחצית מהישראלים לא מביעים אמון במשטרה ובממשלה"הכוח של קליין הוריד עשרה מחבלים ":  תיעוד הקרב של גולני בבינת ג'בל 
שוכרי אמר כי מועד ביקורו משמעותי לעתיד היחסים האזוריים . " הביקור שלי לישראל מגיע בצומת קריטי למזרח התיכון .  הסכסוך הישראלי-פלסטיני גבה אלפי קורבנות ומחץ את תקוותיהם של מיליוני פלסטינים ומשאלתם למדינה על בסיס גבולות 67 ,  כמו גם שאיפותיהם של מיליוני ישראלים לחיות בשלום ובביטחון ,  כאשר הטרור ממשיך ומהווה איום קיומי על אנשי האזור והעולם .  איש לא חסין ממנו .  הקונפליקטים באזור יצרו משבר הומניטרי חריף ומאיימים על המזרח התיכון ". 
לדבריו , " הביקור שלי היום הוא המשך האחריות המצרית לשלום בין הישראלים לפלסטינים ובאזור כולו ,  שסובל מהקונפליקט .  זה מגיע בהמשך לחזונו של סיסי שהוא פירט ב-17 במאי ,  למען שלום בין שני העמים ולסיום הסכסוך ,  שיביא לשיפור משמעותי במצב המזרח התיכון .  מצרים נותרה מוכנה לעזור למען השגת יעד זה ,  אנחנו מעריכים את האמון של שני הצדדים ושל הקהילה הבינלאומית ". 
שוכרי הוסיף כי ככל שהסכסוך מתארך ,  כך גם השלום . " מאז שהדגיש ראש הממשלה את מחויבותו לנושא מאז הפסקת השיחות ב-2014 ,  ההידרדרות באזור נמשכת .  מבחינה הומניטרית ,  ביטחונית .  השלום הולך ומתרחק ,  כאשר הסכסוך נמשך .  לא ניתן עוד לומר שהסטטוס קוו הוא הדבר הטוב ביותר שניתן להשיג .  המצב הנוכחי אינו יציב ואינו בר קיימא .  הוא לא תואם את התקוות של האנשים באזור ובעולם .  החזון של שתי המדינות אינו מופרך .  יש ריבוי רעיונות שהציעו להפוך אותו למציאות ,  במיוחד היוזמה הערבית .  עם זאת השגתו דורשת צעדים משמעותיים לבניית אמון ",  אמר .  
ח"כ ציפי לבני  ( המחנה הציוני )  בירכה על ביקורו של שוכרי בישראל . " ביקורו של שר החוץ של מצרים בישראל הוא רצוי וחשוב .  יחסינו עם מדינות ערב המתונות ככלל ועם מצרים בפרט הם נכס אסטרטגי וביטחוני ",  הדגישה ,  והוסיפה : " אפשר לאהוב את זה או לא ,  אבל מצב היחסים עם העולם הערבי המתון קשור באופן ישיר להתנהלות של ישראל ביחס לסכסוך עם הפלסטינים .  הפעם האחרונה ששר חוץ מצרי הגיע לארץ הייתה כשנפגשתי איתו כשרת חוץ ,  ופגישות מסוג זה היו עניין שבשגרה "
 לטענתה , " ככל שיהיה ברור שישראל כנה בכוונותיה והנהגתה מוכנה לשלם מחירים פוליטיים כדי לקדם משא ומתן ולשנות את המציאות - כך נשפר ונהדק היחסים עם מדינות האזור .  זאת חובתה של מנהיגות אחראית ".  
בפתח ישיבת הממשלה הבוקר התייחס נתניהו לביקור הנדיר ואמר כי הוא מצביע על השינוי שחל ביחסים עם קהיר . " אני שמח לבשר שהיום יגיע לישראל שר החוץ של מצרים סאמח שוכרי ,  שאותו אפגוש אחר הצהריים ובערב ",  אמר נתניהו . " הביקור הקודם של שר חוץ מצרי בישראל היה ב- 2007 ,  כמעט לפני עשור .  הביקור היום חשוב מהרבה בחינות ,  הוא מלמד על השינוי שחל ביחסי ישראל ומצרים ,  לרבות קריאתו החשובה של הנשיא א-סיסי לקדם את תהליך השלום ,  גם עם הפלסטינים וגם עם מדינות ערב ". 
לדבריו , " שר החוץ של מצרים בא בשליחותו של נשיא מצרים .  אנו מקדמים אותו בברכה .  אני מבקש גם להודות לעורך הדין יצחק מולכו שתרם רבות למימוש הביקור הזה ".  לפי דיווח בסוכנות הידיעות הפלסטינית מען ,  שהסתמך על גורמים מצריים ,  שוכרי הונחה על ידי הנשיא  " לדון בסוגייה הפלסטינית ,  ולקדם את המשא ומתן בין הישראלים לפלסטינים ".  
המקורות המצריים מסרו למען כי ביקור זה עשוי להוות הכנה לביקור של נתניהו במצרים במטרה להביא לשיפור התיאום בין הצדדים .  בחודש שעבר ביקר שוכרי ברמאללה ,  שם נפגש עם יו"ר הרשות הפלסטינית אבו מאזן .  השניים הסכימו לקדם את היוזמה הצרפתית לכינוס ועידת שלום בינלאומית .
  ( עדכון ראשון :  10:12 )  

שר החוץ המצרי נפגש עם נתניהו : " משבר הומניטרי מאיים על המזרח התיכון "
 בהצהרה משותפת של השניים בלשכת ראש הממשלה אמר האחרון כי הסכם השלום בין המדינות הוא  " אבן יסוד ליציבות אזורית ",  וביקש סיוע בהשבת מנגיסטו ,  שאול וגולדין .  סאמח שוכרי הבהיר שהביקור הוא  " חלק ממחויבותה העמוקה של מצרים לישראלים ולפלסטינים "
 
