 " סיבכה את ראש הממשלה ":  האם עבר חתול שחור בין נתניהו ורגב ? 
בכירים בליכוד אומרים כי בלשכת ראש הממשלה קיים כעס גדול על שרת התרבות והספורט בשל תחושה כי  " היא מחפשת הון פוליטי ומכניסה את ראש הממשלה לבלגן ".  הסימן הראשון להתקררות ביחסים החל בביטול המשחק עם ארגנטינה והמשיך עם סירובה לאשר את העבודות בכותל
בשולי משבר הכותל ששב השבוע לחיי הקואליציה ,  קל היה להבחין במרחק שנפער בין ראש הממשלה בנימין נתניהו לשרת התרבות והספורט מירי רגב .  בימים שבשגרה ,  רגב נחשבת לאחת השרות המקורבות והנאמנות ביותר לבלפור ,  אך מזה מספר שבועות נראה שהחום הרב שהתרגלנו לראות בינה ובין בני הזוג נתניהו הולך ומתקרר .  
ההחלטה של רגב לנטוש את ועדת המקומות הקדושים וסירובה לאשר את המשך העבודות ברחבת התפילה המשותפת בכותל המערבי הוסיפה למתיחות ביחסים ,  כך לדברי בכירים בליכוד ,  והעלתה את ההתקררות לפני השטח . " איפה שנוח לך את נמצאת - ואיפה שלא - את לא ",  אמר נתניהו לרגב בישיבת שרי הליכוד בתחילת השבוע ,  סיפר אחד מהם .
 עוד בנושא:רגב : " הרפורמים נחמדים בארגנטינה - פה בארץ שיפעלו לפני הנהלים שלנו"רגב הגנה על נתניהו : " חשד חמור נגד הגננת שנתנה לו עוגיה"רגב ניצלה את ישיבת הממשלה לחנופה לנתניהו : " הבאת גאווה "  
לדברי גורמים בליכוד ,  בלשכת ראש הממשלה יש כעס גדול על רגב ,  ותחושה ש"היא מחפשת הון פוליטי ומכניסה את ראש הממשלה לבלגן ".  שר בכיר בליכוד אמר כי רגב  " מחפשת כל הזמן חיכוכים ,  היא סיבכה את ראש הממשלה בקרבות שאינם שלו - כמו המשחק של ארגנטינה והאירוויזיון בירושלים ".  
רק לפני כמה שבועות היחסים בין נתניהו ורגב נראו לגמרי אחרת .  היא נשכבה על הגדר וניהלה מאבק איתנים ביו"ר הכנסת יולי אדלשטיין כדי שראש הממשלה יוכל לנאום בטקס הדלקת המשואות - ואחר כך ,  בהר הרצל ,  ישבה מחויכת על הטריבונה לצדה של שרה נתניהו והתמוגגה מההישג .  ואולם ,  מאז נראה שייתכן שחתול שחור עבר בין השניים ,  ולא ברור אם גם בין השלושה ,  שכן בשנתיים האחרונות הקשר העיקרי של רגב התבסס מול רעיית ראש הממשלה ולא מול נתניהו עצמו .  
זה התחיל אחרי הדרמה של ביטול משחק הכדורגל עם ארגנטינה ,  כשבאופן נדיר מקורבי נתניהו העבירו ביקורת קשה על רגב . " בשביל מה היה צריך להעביר את המשחק לירושלים ?  "  צוטט אחד ממקורבי נתניהו ב"ישראל היום ",  במה שהיה הסימן הראשון להתקררות היחסים .  אמנם ,  לבקשתה של רגב ,  נתניהו ניסה להציל את המשחק ולשוחח עם נשיא ארגנטינה מאוריציו מאקרי ,  אך מהר מאוד הבין שזה קרב אבוד ,  וניסה ככל יכולתו להתחמק מלהתייחס לנושא .  הוא גיבה את רגב במלים מאופקות בלבד והפציר שוב ושוב בעיתונאים ש"ממשיכים הלאה ". 
בשיא הסערה סביב משחק הכדורגל בטדי ,  רגב כבר סימנה את המטרה הבאה :  קיום האירוויזיון בירושלים - וגם מהמהלך הזה לא ממש רוו נחת בלשכת ראש הממשלה .  נתניהו הכריע לטובתו של שר התקשורת איוב קרא ,  הממונה על תאגיד השידור הציבורי ,  בקרב הקרדיטים שרגב ניהלה כדי לקבל סמכויות פיקוח להכנות לאירוויזיון .  גם בזירת המאבק על ירושלים רגב נותרה לבדה - כשראש הממשלה החליט שהממשלה לא תתערב בכלל בזהות העיר המארחת .  
כמה שבועות אחר כך ,  נראה שרגב עשתה לראש הממשלה תרגיל עצמאות משל עצמה ,  כשהודיעה שהיא מסרבת לאשר את העבודות בכותל - למרות שהעבודות האלה אושרו כבר מזמן על ידי הממשלה ,  ואפילו בתמיכתה ,  וסיבכה אותו במיני משבר מול הרבנים ומול הזרמים הרפורמים והקונסרבטיבים .  גם בהצבעה על חוק הגיוס השבוע במליאת הכנסת השניים הפנו אחד לשני כתף קרה ,  ולפני ההצבעה ראש הממשלה נפגש לשיחה פרטית עם אדלשטיין - לראשונה מאז טקס הדלקת המשואות .  
ברקע הדברים עומד גם רצונה של רגב להצטרף כחברה קבועה בקבינט המדיני-ביטחוני .  בעבר נתניהו ניסה לצרף אותה לפורום המצומצם ,  אך המהלך נבלם על ידי ראשי המפלגות האחרות בקואליציה .  לפני מספר שבועות רגב זומנה להשתתף באחת מישיבות הקבינט ,  מה שהוביל להערכה שהמאמץ לצרפה התחדש ,  אך מאז התקיימו מספר ישיבות קבינט בלעדיה .  
לכל זה אפשר להוסיף את היחסים הקרובים והידועים של רגב עם עד המדינה ניר חפץ ,  שאחראי במידה רבה לתחילת הרומן בינה לבין משפחת נתניהו בבחירות האחרונות ,  וייתכן שההתפתחויות בגזרה הזו נתנו גם כן את אותותיהן .  בשבוע שעבר בראיון לגלי צה"ל רגב אמנם התייצבה כהרגלה להגנת רעיית ראש הממשלה אך היא סירבה להתייחס לחפץ ולעדות שמסר נגד בני הזוג .  
יחד עם זאת ,  זו לא הפעם הראשונה שרגב ונתניהו מתרחקים ומתקרבים ומתרחקים שוב בשנה החולפת - וממש לא בטוח שזה גט כריתות .  בדצמבר האחרון רגב הורידה פרופיל למשך כמה שבועות ,  וגם אז השתיקה שלה פורשה כמאותתת על מתיחות מול נתניהו .  כמה שבועות אחר כך רגב התייצבה אל מול המצלמות בישיבת הממשלה והחמיאה לנתניהו שהוא  " גדול "  בעקבות ביקורו בהודו . " זו רוטינה קבועה של בני הזוג נתניהו ,  הם מקרבים ומרחיקים לפי האינטרסים שלהם ",  אמר לוואלה !  NEWS שר בכיר בליכוד . " אולי גם רגב הבינה שרק בכוח אפשר לקבל מנתניהו משהו ",  אמר שר אחר .  בעוד שבאופן רשמי בלשכת ראש הממשלה מכחישים שיש כעס או התרחקות מרגב ,  מספר מקורבים לנתניהו הודו כי חל שינוי ביחס לרגב וכי ראש הממשלה משתדל להרחיק את עצמו מהסערות שאליהן היא נכנסת .  מחר נתניהו ורגב צפויים להשתתף יחדיו בטקס לציון 70 שנה לפריצה לכלא עכו ,  ולאחר מכן במפגש בביתו של ראש העירייה ,  שמעון לנקרי .  ההשתתפות של נתניהו באירוע אושרה זמן רב מראש ,  ובהשאלה מאמרת הלשון שתבע שר האוצר משה כחלון ,  לבאים תינתן הזדמנות לראות אם רגב ונתניהו  " כבר כן ",   " כבר לא ",  או  " עכשיו לא ".  
מלשכתה של השרה רגב לא נמסרה תגובה .
  ( עדכון ראשון :  19:55 )   

" סיבכה את ראש הממשלה ":  האם עבר חתול שחור בין נתניהו ורגב ? 
בכירים בליכוד אומרים כי בלשכת ראש הממשלה קיים כעס גדול על שרת התרבות והספורט בשל תחושה כי  " היא מחפשת הון פוליטי ומכניסה את ראש הממשלה לבלגן ".  הסימן הראשון להתקררות ביחסים החל בביטול המשחק עם ארגנטינה והמשיך עם סירובה לאשר את העבודות בכותל

