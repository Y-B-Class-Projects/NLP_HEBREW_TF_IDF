 " ביבי ,  אי אפשר לסמוך עליו ":  המתקפה של הח"כ מש"ס נגד נתניהו .  צפו
בפאנל סגור לבחורי ישיבה פתח ח"כ מיכאל מלכיאלי ,  מהדמויות הבולטות במפלגה ,  במתקפה חריפה נגד ראש הממשלה והליכוד . " את נתניהו מעניין רק ההישרדות השלטונית ".  ח"כ אורן חזן שהשתתף באירוע הגיב : " ש"ס תמיד נותנת לו לעשות מה שהוא רוצה "
 המתקפה החריפה של הח"כ מש"ס נגד ראש הממשלה :  ח"כ מיכאל מלכיאלי תקף השבוע באירוע סגור לבחורי ישיבה את ראש הממשלה בנימין נתניהו . " ביבי ,  אי אפשר לסמוך עליו ",  אמר . " את נתניהו מעניין רק ההישרדות השלטונית ".  מלכיאלי נכנס לכנסת בתחילת הקדנציה הנוכחית אבל הוא נחשב לאחת הדמויות הבולטות במפלגה .  
השבוע הוא השתתף יחד עם ח"כ אורן חזן  ( ליכוד )  בפאנל בצפון הארץ ובמהלכו תקף לא מעט את נתניהו ואת הליכוד .  חזן שישב לצדו יצא להגנת נתניהו ,  אך מלכיאלי סירב לקבל את דבריו . " הוא מכתיב בשביל כל המדינה ",  אמר הח"כ על נתניהו . " שעשירים יהיו עשירים יותר ,  שעניים יהיו עניים יותר ,  שהרפורמים יקבלו הכרה ,  שעולם התורה יתגייס  ( לצה"ל )  .  הוא  ( נתניהו ,  י.א .)  חייב את ש"ס לידו כדי לשמור עליו ". 
עוד בוואלה !  NEWS:כחלון על מחאת הדרוזים נגד חוק הלאום : " היינו פזיזים ,  טעינו"חנק בחבל ושכר עובד שיחפור בור לגופה :  פרטים חדשים על רצח אופירה חיים9 שיגורים זוהו לעבר ישראל ;  חמאס העלה רמת כוננות לדרגה עליונה 
חזן יצא להגנת נתניהו ואמר כי  " אי אפשר לבזות ככה את ראש הממשלה ".  בהמשך הוסיף ח"כ חזן כי  " יכול להיות שנתניהו צריך את ש"ס לידו אבל היא תמיד נותנת לו לעשות מה שהוא רוצה ",  ומלכיאלי לא חסך בביקורת גם על הליכוד .  לדבריו , " הליכוד יחזיר שטחים ,  הליכוד יעשה הסכם שלום ,  את ההתנתקות הליכוד עשה ,  שתי מדינות לשני עמים הליכוד עשה ואת ההתנתקות הבאה - גם הליכוד יעשה ".  
מלכיאלי ציין כמה דוגמאות שיוכיחו את טענתו לפיה  " ש"ס לא יכולה לסמוך על אף תנועה ,  וודאי לא הליכוד ",  ובין היתר טען לעבר ח"כ חזן כי  " בקדנציה הזו המפלגה שלך רוצה לקדם את חוק הגיור של ליברמן ,  חוק הגיוס של לפיד ואת הרפורמים בכותל ".  הוא גם ציין את חוק המרכולים שנועד להותיר את המרכולים ברשויות המקומיות סגורים ,  ואף שהחוק אושר טען כי  " נתניהו הלך להפיל את הממשלה בגלל ציוצים .  בלי השר דרעי לא הייתה שבת במדינה .  נתניהו וכל הכ"צים  ( השרים חיים וישראל כץ ,  י.א .)  עשו הכול להפריע לו .  הוא הציל את זה ".  
בתגובה לדבריו ,  ח"כ חזן לא נותר אדיש והשיב כי : " כשאריה דרעי הביא את החוק הזה ,  אתם לא יודעים איזה נזק זה עשה לשבת .  הוא לא קיבל החלטה ולכן היה צריך את החוק הזה .  הוא חוק מסוכן ".  
מלכיאלי החל את כהונתו בכנסת ה-20 מטעם סיעת ש"ס בראשית חודש נובמבר 2016 .  הוא נכנס במקום חבר הכנסת אריה דרעי ,  ראש מפלגת ש"ס ,  שהתפטר מחברותו בכנסת בהתאם לחוק המכונה  " החוק הנורבגי "  כדי למלא את תפקידיו בממשלה .  מלכיאלי נחשב מהצעירים בש"ס והפך מאז כניסתו לאחד הפרלמנטרים המובילים במפלגה .  בעבר כיהן כחבר מועצת עיריית ירושלים וחבר בוועדה המקומית לתכנון ובנייה .  כמו כן היה חבר דירקטוריון הרשות לפיתוח ירושלים . 

" ביבי ,  אי אפשר לסמוך עליו ":  המתקפה של הח"כ מש"ס נגד נתניהו .  צפו
בפאנל סגור לבחורי ישיבה פתח ח"כ מיכאל מלכיאלי ,  מהדמויות הבולטות במפלגה ,  במתקפה חריפה נגד ראש הממשלה והליכוד . " את נתניהו מעניין רק ההישרדות השלטונית ".  ח"כ אורן חזן שהשתתף באירוע הגיב : " ש"ס תמיד נותנת לו לעשות מה שהוא רוצה "
 
