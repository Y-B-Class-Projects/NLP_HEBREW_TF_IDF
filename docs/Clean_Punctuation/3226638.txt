מילה שלו :  כך השפיע נתניהו על אוצר המילים הישראלי
תגידו מה שתגידו על ביבי ,  הוא אחד מאנשי הקריאייטיב הטובים בישראל .  הנה מיטב האמירות שלו שהפכו לחלק בלתי נפרד מאוצר המילים המקומי ,  וניתוח סגנוני שלהן מלמד כי לאורך השנים עמדו מאחוריהן כללים ברורים ,  נוקשים ומרתקים .  דור נתניהו ,  חלק ב' .  פרויקט מיוחד
לא פעם ,  יש פער בין מה שנאמר באמת ובין אימרת השפר שנולדה בעקבות זאת .  טל ברודי ,  למשל ,  בכלל אמר  " אנחנו במפה ",  אבל המשפט שנשתל בזיכרון הציבורי הוא קצת אחר ,  וקליט ומנוסח טוב יותר  - " אנחנו על המפה ". 
דבר דומה קרה גם עם נתניהו .  יש לכך כמה דוגמאות ,  והראשונה שבהן היא אחת ההמחשות הכי עכשוויות ומובהקות ליכולת שלו להכניס ביטויים לשיח הציבורי .  מדובר ,  כמובן ,  במה שהתחיל כ"שלטון הימין בסכנה ,  המצביעים הערבים נעים בכמויות אדירות לקלפי ,  עמותות השמאל מביאות אותם באוטובוסים "  והתקבע בצורה מעט שונה .
 אמנם השורש נ.ה.ר מעולם לא נאמר במקור ,  ואף אחד גם לא דיבר על המונים ,  אבל מה זה משנה - צירוף המילים  " נוהרים בהמוניהם "  נהיה אחד השכיחים ,  שלא לומר אחד הנדושים והמעיקים ,  בלקסיקון הישראלי .
 כך ,  לדוגמה ,  כשלהקות פרפרים הגיעו לביקור בשבוע האחרון ,  היה מובן מאליו שהכותרות יהיו  " הפרפרים נוהרים בהמוניהם ",  ויש לכך עוד מאות דוגמאות - חלקן באירוניה ,  למשל הקמפיין הטרי של חד"ש/תע"ל בראשות עודה וטיבי ,  שנהנה לשחק בהפוך על הפוך עם ביבי .  
דוגמה לצד אחר בפרסונה הרטורית של נתניהו ,  עם משפט שנשמע כמו תורת זן יותר מאשר אמירה פוליטית ,  ויש בו תחכום לשוני חדשני ומתעתע שתופס את הקורא או את השומע - שהרי אנחנו רגילים לכתוב ,  לומר ולקרוא משפטים בהם העבר בא לפני העתיד ,  ואילו כאן ביבי עושה את ההיפך .
  עם זאת ,  מעניין לציין שגם בניסוח מתוחכם ומיופייף יחסית ,  שומר נתניהו בקשיחות על המאפיינים הסגנוניים שלו .  בניגוד למנהיגים רבים אחרים לאורך ההיסטוריה ,  הוא כמעט אף לא משתמש בדימויים ובמטאפורות .  כמו כן ,  שלא כמו הרבה רטוריקנים דגולים ,  לא תמצאו אצלו אמירות מעוררות השראה נוסח  " יש לי חלום "  או  " Yes ,  We Can "  ואפילו לא  " בוא נעשה את ישראל גדולה שוב ". 
נתניהו ,  לעומת זאת ,  לא כל כך נוטה לומר מה כן יהיה ,  אלא להצהיר מה לא ולהסביר למה . " לא יהיה כלום כי לא היה כלום "  הוא ההמחשה המושלמת לכך . " ייתנו - יקבלו ,  לא ייתנו - לא יקבלו "  הוא דוגמה קצת פחות מתוחכמת ואולי גם לא מקורית ,  שכן נדמה כי היא מבוססת על המשפט הידוע  " ירצו - יאכלו ,  לא ירצו - לא יאכלו ".  
הפעם אפילו לא מדובר במשפט שלם ,  אלא בצירוף מילים בתוך משפט אחר  - " מדברים על יוקר המחיה ,  אך אני לא שוכח גם את עניין החיים עצמם "  הצהיר נתניהו ב-2015 בכוונה להסביר למה מבחינתו עומד האיום האיראני בראש סדר העדיפויות .  
מכל זה ,  מה שנשאר היה  " החיים עצמם ",  ועם הזמן הוא גם יצא לחלוטין מחוץ לקונטקסט ,  והפך למשל למחמאה גנרית  - " אתה החיים עצמם "  וכיוצא בכך .  סביר להניח שנתניהו לא התכוון לשמש השראה לכותבי ברכות בפייסבוק ,  אבל גם לראש הממשלה אין תמיד שליטה על כל מה שקורה .  
בנאומו של נתניהו לרגל פתיחת מושב החורף של הכנסת ה-20 לפני כשנה וחצי ,  הסתתרו שתי פנינים .  קודם כל , " תעשיית הדכדוך ",  המונח שבו השתמש כדי להגדיר את חברי האופוזיציה שתוקפים אותו במקום להחניף לכל הישגיו לכאורה .  המושג הזה היה יכול לשמש השראה נהדרת לשם של להקת פוסט-פאנק ,  לאלבום שירי דיכאון או לספר ביכורים ,  אבל לא תפס .
 לעומת זאת ,  באותו נאום הדביק ביבי לנודניקים שמעזים להעיר על מחדליו את התואר  " חמוצים "  - וזה דווקא כן השתרש .  אפילו יועז הנדל ,  מי שהפך לאחד מיריביו הפוליטיים המרים ביותר ,  השתמש בו בטורו כדי לתאר את תעשיית הדוקו הישראלית ,  שמצמיחה סרטים ביקורתיים כמו  " טהורה לעד "  וזוכה איתם באמי ,  במקום להסתפק ביצירת סרטוני תעמולה בזכות המפעל הציוני .  
לא בטוח אם נתניהו היה הראשון שהשתמש במושג הזה .  לא ברור גם אם הוא המציא אותו ,  או אחד מן האנשים המוכשרים האחרים שכתבו את תעמולת הבחירות האפקטיבית שלו במהלך קמפיין בחירות 1996 .  דבר אחד ודאי :  מאז שנתניהו הופיע מול המצלמה ,  מאחוריו הדגל ,  ואמר בפאתוס  " יש לנו ארץ נהדרת ,  יש לנו אנשים נפלאים ",  רק כדי להלעיז מיד לאחר מכן על מדיניות הביטחון של פרס ,  הביטוי הזה הפך נפוץ ושכיח ושימש כמובן גם השראה לתוכנית הסאטירה הטלוויזיונית האהודה והמשפיעה בעידן ביבי .  
ב-2013 ,  הצהיר ח"כ ג'מאל זחאלקה  " היינו כאן לפניכם ונהיה כאן אחריכם ",  בהתייחסו כמובן לוויכוח הטריטוריאלי בין פלסטינים ויהודים .  הוא עשה זאת בצורה פשוטה ונטולת התחכמויות ,  אך נתניהו ,  כדרכו ,  ענה לו באופן מתחכם  - " החלק הראשון לא נכון ,  והחלק השני לא יהיה ",  ניסוח כל כך מוזר ,  מסורבל ולא מקובל ,  עד שלזמן מסוים הוא תפס ונהיה מצוטט גם כן ,  אם כי בסופו של דבר התגלה כמורכב מדי בשביל הלקסיקון היומיומי ולא השתרש באמת .  
והנה כבר ציטוט הרבה יותר פשוט ,  שלא לומר מתלהם .  עם זאת ,  הוא נהיה מפורסם כל כך לא רק בגלל המסר הברור ,  אלא גם בשל הצורה בה נתניהו הביע אותו - ההטעמה של המילים והחזרה התכופה עליהן ,  כאילו היה דמות מחופשת לאריה שמפעילה ילדים במהלך הצגת חנוכה .
 כל זה קרה בשלב מוקדם יחסית בקריירה הפוליטית של נתניהו ,  ודווקא לפני הפסד מוחץ - במהלך קמפיין בחירות 99' ,  בו הובס בידי ברק .  בייאושו ,  השתמש ראש הממשלה הדועך בססמה  " הם מפחדים "  כדי להציג את התקשורת הישראלית והאליטה המקומית בכלל כחלשים ונחותים ,  פרקטיקה שאותה ישכלל עם השנים .  זה לא עבד בזמן אמת ,  אבל צירוף המילים שטבע שימש השראה לאלפי כותרות ,  חלקן חזרו לנתניהו כבומרנג והציגו דווקא אותו כמי שמפחד .  ועל זה נאמר :  אם מרוח לך פחד על הראש ,  אל תצא לשמש .  
סלע קיומנו נשמע כמו מושג שהיה כאן מאז ומעולם .  למעשה ,  כפי שרוביק רוזנטל ציין ,  נתניהו הוא מי שהמציא אותו .  זה קרה ב-1996 ובהתייחס למנהרת הכותל ,  אבל מאז נהיה מונח שגור ,  כמעט מובן מאליו ,  שמשתמשים בו בשלל הקשרים שונים :  אם זה בכותרות על הטניסאי דודי סלע ,  על התנ"ך או על ביבי עצמו . 
" יהודים "  היא מן הסתם מילה שחוזרת על עצמה ברטוריקה של ביבי .  דוגמה מפורסמת אחת לכך היא המשפט שלחש לרב לכדורי  - " אנשי השמאל שכחו מה זה להיות יהודים ".  דוגמה מצוטטת עוד יותר היא הססמה שנבחרה לו במערכה האחרונה של בחירות 1996  - " נתניהו טוב ליהודים ". 
זה קרה ,  לפי הפרסומים ,  כיוון שסקרי העומק זיהו כי בניגוד לתחושה המקובלת ,  יש לו סיכוי לנצח ,  אבל הוא תלוי בהפעלה מסיבית של בסיס התמיכה שלו - והמצביעים האלה ,  כך התגלה ,  הם מי שמזהים את עצמם כיהודים לפני היותם ישראלים ,  מה שהוביל לסיסמה הלאומנית והמדירה .
 שנוי במחלוקת ככל שיהיה ,  לא רק שהסלוגן התגלה כאפקטיבי בזמן אמת ,  אלא שהוא גם נשאר בלקסיקון והפך לשימושי ביותר .  חיפוש  " טוב ליהודים "  בגוגל מעלה חמישים אלף תוצאות ,  מקטע של  " החמישייה הקאמרית "  ועד כתבות על הסילבסטר ודונלד טראמפ ,  שלא לדבר על שימושים שנעשו בהשאלה ,  למשל הכותרת  " טוב לאדומים "  ביחס לתוצאה שהיטיבה עם מצבה של הפועל תל אביב .  
בחזרה לנקודת ההתחלה ,  עם עוד ציטוט משובש .  כבר ב-1997 נדרש נתניהו להתמודד עם רצף חקירות ומתקפות תקשורתיות ,  ובמפגן פאסיב-אגרסיב טיפוסי התקרבן בקצרה לפני שמיהר להבהיר כי אין לו כוונה להתייחס בהרחבה לעניין ,  וכמו מוכר הקרטיבים מחוץ לאיצטדיון הכדורגל שמאיים  " אני הולך ,  אני הולך ",  הפטיר אזהרה דומה .
 במקור ,  הוא אמר  " בואי שרהל'ה ,  אנחנו זזים ",  אבל ה"אנחנו "  הרס את המקצב ותזוזה היא לא פועל דרמטי מספיק ,  אז הקופירייטר הזריז שהפך את אמירתו לסלוגן שיכלל אותה ל"בואי שרהל'ה ,  הולכים ",  וכך זה התקבע .
 כך גם התקבלה דוגמה נוספת לצורה בה הפלפולים הלשוניים של נתניהו יכולים לשמש נגדו ,  שכן במשמעות החדשה שלו ,  הסטיקר  " בואי שרהל'ה ,  הולכים "  נועד להאיץ במצביעים להזיז את ביבי וזוגתו מבית ראש הממשלה ,  מה שאכן קרה ב-1999 .  
מעבר לכל הביטויים שטבע נתניהו במו פיו ,  יש גם את אלה שנאמרו או נכתבו עליו בידי אחרים ,  וזכו גם כן לחיים ארוכים .  המקרה המפורסם ביותר היה ב-2011 ,  בטקס חניכת האנדרטה לזכר אסון הכרמל .  מנחה האירוע ,  דן כנר ,  הציג את נתניהו כמי שעמד על חומרת הקטסטרופה לפני כל אחד אחר .  במקור ,  הוא אמר  " הראשון שהבין ",  אבל כמו שקורה תמיד ,  הציטוט האמיתי התגלגל לכדי משהו דומה אך בכל זאת קצת שונה  - " הראשון שזיהה ",  וזה הפך למטבע לשון פופולרי ,  לעתים במשמעות אירונית ולעתים לא .
 חיפוש גוגל מלמד כי הכותרת  " הראשון שזיהה "  חזרה על עצמה אלפי פעמים בשנים האחרונות ,  אם זה ביחס לפוליטיקה מקומית בראשון לציון ,  ליריביו של נתניהו או לו עצמו .  כמו הרבה דברים הקשורים בו ,  גם הביטוי הזה כבר נראה כאילו היה כאן תמיד .  
ציטוטים של הפוליטיקאים הישראלים מהעשור האחרון ,  לרבות נתניהו ,  מופיעים גם בספר החדש  " לא יהיה כלום - המשפטים הגדולים של הפוליטיקה הישראלית "  של הילה קובו ויניר קוזין ,  בהוצאת  " דני ספרים "  

מילה שלו :  כך השפיע נתניהו על אוצר המילים הישראלי
תגידו מה שתגידו על ביבי ,  הוא אחד מאנשי הקריאייטיב הטובים בישראל .  הנה מיטב האמירות שלו שהפכו לחלק בלתי נפרד מאוצר המילים המקומי ,  וניתוח סגנוני שלהן מלמד כי לאורך השנים עמדו מאחוריהן כללים ברורים ,  נוקשים ומרתקים .  דור נתניהו ,  חלק ב' .  פרויקט מיוחד

