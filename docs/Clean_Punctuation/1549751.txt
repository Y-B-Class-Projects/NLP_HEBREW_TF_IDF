במעלה אדומים תוקם שכונה חדשה בשטח E1
למרות הידיעות על כך שראש הממשלה יקפיא את הבנייה בהתנחלויות ,  ראש עיריית מעלה אדומים מניח עובדות בשטח .  מחר יקיים בני כשריאל טקס הנחת אבן פינה לשכונה במטרה ליצור רצף טריטוריאלי עד לירושלים
 ( צילום :  גדעון צנטנר ,  עריכת וידאו :  גדי וינסטוק ) 
האם הבנייה בהתנחלויות תוקפא או לא ?  בכל הקשור למעשים בשטח נראה כי הבנייה נמשכת .  מחר יערוך ראש עיריית מעלה אדומים בני כשריאל טקס הנחת אבן פינה לשכונה חדשה בשטח E1 השנוי במחלוקת .  בטקס צפויים ליטול חלק גם השר עוזי לנדאו וחברי כנסת נוספים ,  זאת בתגובה לתכנון להקפיא את הבנייה ביהודה ושומרון . " לא נתפשר ולא נוותר על זכויותינו לבנות כאן ",  אמר כשריאל .  השכונה ,  מבשרת אדומים ,  צפויה לכלול כאלפיים וחמש מאות מבנים ,  זאת במטרה ליצור רצף טריטוריאלי מירושלים למעלה אדומים .
 השר לנדאו הגיב הבוקר בפתח ישיבת הממשלה על כוונתו של ראש הממשלה להסכים לדרישה האמריקאית להקפאת הבנייה בהתנחלויות . " אסור להשלים עם הקפאת הבנייה בהתנחלויות .  זה מנוגד לצדק ,  אין בזה תבונה ,  לא פוליטית ולא מדינית .  לא שוחחתי עם ראש הממשלה בנושא ,  אך אסור בשום אופן להסכים להקפאה ". 
ראש הממשלה בנימין נתניהו צפוי להודיע על כוונתו לאשר בנייה של כמה מאות דירות חדשות ביהודה ובשומרון ,  בנוסף על 2,500 הדירות שבנייתן כבר החלה .  בפתח ישיבת הממשלה הגיבו כמה מהשרים על הידיעות לפיהן נתניהו יודיע על הקפאת הבנייה בהתנחלויות למעט המבנים שכבר החלו להיבנות וכמה מאות הדירות החדשות שייבנו ביהודה ושומרון .
 השר אלי ישי אמר כי העובדה שבירושלים לא תהיה הקפאת בנייה היא דבר חשוב .  ההחלטה של נתניהו בנושא הזה נכונה ברמה האסטרטגית .  ישי הוסיף כי  " אני לא רואה שהפלסטינים מעוניינים בשלום אמיתי .  בשני העשורים האחרונים הם הפרו את כל ההסכמים שנחתמו איתם ". 
בהמשך השבוע צפוי להגיע לישראל השליח האמריקאי למזרח התיכון ג'ורג' מיטשל .  במהלך השיחות ידונו נתניהו ומיטשל בתנאיה של ישראל להקפאת הבנייה בהתנחלויות ובתמורה שישראל תבקש לקבל מהפלסטינים וממדינות ערב .
 בתוך כך ,  מפלגת האופוזיציה הראשית קדימה תקפה אמש בחריפות חסרת תקדים את ראש הממשלה בנימין נתניהו ,  על רקע כוונתו לאשר בניית מאות יחידות דיור חדשות בגדה המערבית .  זאם בטרם הכרזתו הצפויה על הקפאת הבנייה .
 בהודעה רשמית של המפלגה נאמר ,  כי  " נתניהו מתנהל בשרלטנות חסרת תקדים ,  הן מול הקואליציה שלו והן מול הטובות שבידידותינו ,  וכל שנותר לראות איזו שרלטנות תפגע יותר בישראל ".  עוד נאמר ,  כי  " התנהלות זו ,  שמנסה לשקר את כולם כל הזמן ,  נידונה לכישלון חרוץ וכל תוצאתה - פגיעה מוכחת באינטרסים המדיניים והביטחוניים של ישראל .  נתניהו קרץ ל'גוש' ופגע בדרכו בגושי ההתיישבות .  ישראל צריכה מנהיגות יוזמת ,  שתוביל דרך עם חזון ולא כזו שגוררת את ישראל בכחש ". 
הודעת המפלגה באה בהמשך לדברים חריפים שאמרה אתמול יו"ר האופוזיציה ציפי לבני .  בכנס ארגון גמלאי צה"ל אמרה לבני ,  כי  " רואים שהממשלה הזאת רק רוצה להסתדר עם כולם ,  זה לא מוביל אותנו לשום מקום ".  לדברי לבני , " בתקופתנו בנו גם בירושלים וגם בגושי ההתיישבות ,  אף פעם לא אהבו את זה ,  אך מעולם זה לא היה בלב הדיון בין ישראל והעולם ".  
היא תלתה את ההבדל בכך שהממשלה הקודמת ,  בראשותו של אהוד אולמרט  " לא עסקה במשיכת זמן ובניסיונות הישרדות ".  לטענתה , " בתהליכים האלה שמנסים לשרוד ולהסתדר עם כולם ,  לא נשמור על האינטרסים של ישראל ועל מה שחשוב לנו ולא נתקדם בדבר ". 

במעלה אדומים תוקם שכונה חדשה בשטח E1
למרות הידיעות על כך שראש הממשלה יקפיא את הבנייה בהתנחלויות ,  ראש עיריית מעלה אדומים מניח עובדות בשטח .  מחר יקיים בני כשריאל טקס הנחת אבן פינה לשכונה במטרה ליצור רצף טריטוריאלי עד לירושלים

