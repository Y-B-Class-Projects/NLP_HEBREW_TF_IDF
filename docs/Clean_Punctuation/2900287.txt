מאמצים גדולים ,  הצלחה מועטה :  הפגישות עם קרי לא יגשרו על הזעם
שר החוץ של ארצות הברית השקיע שבוע של עבודה אינטנסיבית על מנת להוריד את להבות ההסלמה ,  אלא שבסיומו לא ברור אם ניתן להצביע על התקדמות :  אבו מאזן ממשיך להציב תנאים לפגישה עם נתניהו ,  בירושלים מכחישים דיווחים על הקפאת בנייה
מסיבת העיתונאים שערך אמש  ( שבת )  שר החוץ האמריקני ,  ג'ון קרי ,  הגיעה אחרי שבוע של מאמץ אינטנסיבי מצידו להורדת האלימות בין ישראל והפלסטינים .  קרי פגש בימים האחרונים את ראש הממשלה בנימין נתניהו ,  את יו"ר הרשות הפלסטינית אבו מאזן ,  את עבאללה מלך ירדן ,  ושוחח על המצב באזור גם עם שרי חוץ ממדינות אירופאיות ומדינות ערביות אחרות .  למרות המאמצים הניכרים ,  קשה לומר שהדברים שהציג הערב בירדן מעידים על הצלחה .  
לפני כמעט שנה ,  בגל האלימות הקודם בירושלים ,  קרי הצליח אחרי כמה שבועות מדממים במיוחד לכנס פגישה בין נתניהו למלך עבדאללה ,  שסללה את הדרך להרגעת השטח .  קרי קיווה מאוד שיעלה בידו לכנס פגישה כזו גם הפעם  אולי גם בהשתתפותו של אבו מאזן - אבל הכעס והפערים בין הצדדים עדיין גדולים מדי .  הירדנים זועמים על כך שלמרות התחייבות ישראלית מהפגישה הקודמת ,  פוליטיקאים ישראלים חזרו לעלות להר הבית בחגי תשרי .  אבו מאזן ,  מצדו ,  עסוק בפוליטיקה פנימית ומציב לנתניהו תנאים לעצם קיומה של פגישה ,  ועוד כאלה שאין סיכוי שראש הממשלה יקבל .  
בהיעדר פגישת הרגעה ,  קרי הסתפק בהצהרה על  " צעדים מעשיים בשטח "  שנועדו להוריד את המתיחות .  ראש הממשלה נתניהו התחייב לפרוס סביב הר הבית מצלמות שיתעדו את המעשה במתחם 24 שעות ביממה ,  כדי להוכיח לכל מי שזקוק להוכחות ,  שישראל אינה פועלת לשינוי הסטטוס-קוו בהר הבית .  גורמים בלשכתו אמרו הערב שהצעד הזה יסייע לישראל במערכה ההסברתית נגד הטענות השקריות העולות מהצד הפלסטיני ,  לפיהן ישראל פוגעת במסגד אל-אקצא .  
מעבר להבטחה הזו ,  פורסמו בתקשורת הערבית כמה סיכומים כביכול בין ישראל לבית ארצות הברית ,  שהוכחשו על ידי גורמים בירושלים .  כך למשל ,  נכתב כי נתניהו התחייב להקפיא בפועל את הבנייה מעבר לקו הירוק .  גורם מדיני ישראלי מיהר לומר ש"אין שום סיכום זה ",  ואילו בחוגי המתנחלים צחקו למקרא הידיעה - הם הרי טוענים שהממשלה מקפיאה את הבנייה מעבר לקו הירוק כבר חודשים ,  ואף הקימו אוהל מחאה בשל כך מול לשכתו של ראש הממשלה .  
גורם מדיני ישראלי אמר אמש כי במגעים שהתנהלו לכל אורך השבוע האחרון ,  ישראל הדגישה שהיא מחויבת לסטטוס קוו ,  ומצפה מהווקף האיסלאמי על הר הבית - הכפוף לממלכת ירדן  - " לשמור על הסדר בתוך המסגדים ".  קרי העביר מסר דומה לירדנים במהלך ביקורו שם .  כעת ,  יש לראות אם לדברים אכן תהיה השפעה על המצב בשטח .  
ביקורו של קרי בעמאן לא יהיה סוף פסוק .  שר החוץ האמריקני הודיע שהוא משאיר מאחוריו את יועצו הקרוב פרנק לוינשטיין ,  שנושא כבר יותר משנה בתואר חסר המשמעות  " השליח המיוחד לתהליך השלום הישראלי-פלסטיני ".  לוינשטיין ירש את התפקיד הזה ממרטין אינדיק ,  שהתפטר ממנו עם כישלון סבב השיחות שהוביל קרי בשנת 2014 .  אף אחד בירושלים ,  ברמאללה או בוושינגטון לא מעריך בעת הזו שהישארותו של לוינשטיין באזורנו מבשרת על שיחות שלום חדשות .  לכל היותר ,  על המשך המאמץ האמריקני למנוע מגל האלימות הנוכחית להסלים עוד יותר .
  ( עדכון ראשון :  21:40 )  

מאמצים גדולים ,  הצלחה מועטה :  הפגישות עם קרי לא יגשרו על הזעם
שר החוץ של ארצות הברית השקיע שבוע של עבודה אינטנסיבית על מנת להוריד את להבות ההסלמה ,  אלא שבסיומו לא ברור אם ניתן להצביע על התקדמות :  אבו מאזן ממשיך להציב תנאים לפגישה עם נתניהו ,  בירושלים מכחישים דיווחים על הקפאת בנייה

