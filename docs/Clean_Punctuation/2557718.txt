אושרו השינויים שמרחיבים את סמכות ראש הממשלה
הממשלה אישרה את השינויים שצפויים לסייע ביכולת המשילות של ראש הממשלה .  האוזר התייחס לקישור לאירן : " אין בשינויים שבוצעו שום רלבנטיות לשאלות הקשורות להחלטות הרות גורל "
 הממשלה אישרה לפני כשעה  ( ראשון )  שורה של שינויים טכניים בתקנון עבודת הממשלה ,  שצפויים ,  בין היתר ,  לסייע ביכולת המשילות של ראש הממשלה .  השינויים התקבלו לנוכח סחבת ועיכוב החלטות ממשלה ,  שנוצרו כתוצאה מהעבודה לפי התקנון הקיים ,  שהוא אותו תקנון המסדיר את עבודת הממשלה מאז 1948 .  בלשכת ראש הממשלה מדגישים כי מדובר בשינויים טכניים בלבד ,  שנועדו לשפר ולייעל את עבודת הממשלה ,  ובמסגרת זאת ,  בין היתר ,  גם לרכז בידיו של ראש הממשלה סמכויות נוספות .
 תקנון הממשלה הקיים מתבסס על התקנון משנת 1948 .  עם השנים נוספו לו הוראות שונות והנחיות של היועץ המשפטי לממשלה שלא באו לידי ביטוי בתקנון ,  כמו גם ,  נוהגים נוספים שהשתרשו מבלי שהוסדרו בתקנות .  מזכיר הממשלה ,  צבי האוזר ,  שריכז בשנתיים האחרונות את עבודת המטה לקראת שינוי התקנון ,  הבהיר כי השינויים אינם מהותיים ,  והכחיש נחרצות כל קשר בין שינוי התקנון לבין היערכותו של ראש הממשלה לקראת מצב עימות עם אירן . " אני מבקש להשמיע הבהרה חד משמעית שאינה משתמעת לשתי פנים - אין בשינויים שבוצעו היום על ידי הממשלה שום רלבנטיות לשאלות הקשורות להחלטות הרות גורל .  אין לכך שום תוקף או נעשה שום שינוי שהוא רלבנטי לסוג כזה של החלטות ",  אמר האוזר .  
רוב שרי הממשלה הצביעו בעד השינוי בתקנון ,  למעט השרים ליברמן ,  אהרונוביץ' ושמחון .  ההצעה ,  הכוללת בין היתר ,  קביעת נהלים ברורים לקיום משאלי שרים טלפונים וזכות הצבעה במקרה של היעדרות מישיבות ממשלה ,  אושרה במלואה ,  פרט לסעיף אחד שלא התקבל שנוגע להגשת ערר על החלטות ועדת שרים .
 במסמך הארוך הכולל עשרות סעיפים ,  נקבע בין היתר ,  כי הצבעות ממשלה טלפוניות יחתמו תוך 12 שעות ממועד תחילתן ,  וראש הממשלה יוכל לקצר אותן כראות עיניו .  בנוסף ,  מאפשר לו התקנון לקבוע בעת הפצת סדר יום של הצבעה ,  כי שרים שיעדרו מההצבעה לא יוכלו להצביע מרחוק כפי שנהוג היום ,  ותישלל מהם זכות ההצבעה .  סעיף נוסף בתקנון קובע כי סדר היום של ועדות השרים יוכל להשתנות לפי הוראה של ראש הממשלה ,  שיוכל להנחות על דחייה או קיום של ישיבה בנושאים מסוים  " מטעמים מיוחדים שיובהרו לראש הוועדה ".  
היועצת המשפטית של משרד ראש הממשלה ,  שולמית ברנע ,  סקרה את השינויים המוצעים בתקנון ,  וקבעה כי ישנם סעיפים המעוררים קשיים משפטיים .  לכן ,  יש לדבריה מקום לתת את הדעת על השלכותיהם .  
לקריאה נוספת :  הממשלה תצביע על הרחבת סמכויותיו של נתניהוגורמים מערביים : " אין התקדמות חריגה בגרעין האירני"נתניהו : " האיום על העורף מתגמד מול האיום האירני "
 לפניות לכתבת :  tal_sh@walla.net.il 

אושרו השינויים שמרחיבים את סמכות ראש הממשלה
הממשלה אישרה את השינויים שצפויים לסייע ביכולת המשילות של ראש הממשלה .  האוזר התייחס לקישור לאירן : " אין בשינויים שבוצעו שום רלבנטיות לשאלות הקשורות להחלטות הרות גורל "
 
