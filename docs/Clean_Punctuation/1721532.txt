 " התוכנית של נתניהו :  נסיגה מ-90% מהגדה "
 העיתון  " אל-חיאת "  היוצא לאור בלונדון ,  מדווח כי ראש הממשלה גיבש תוכנית מדינית חדשה שבכוונתו להציג לפלסטינים במסגרת משא ומתן ישיר .  לפי הדיווח ,  התוכנית כוללת נסיגה ישראלית מ-90% משטחי הגדה וכן פינוי של יותר מ-50 אלף מתנחלים .  לשכת נתניהו : " שקר מוחלט "
" ראש הממשלה בנימין נתניהו גיבש תוכנית מדינית שבכוונתו להציג לפלסטינים במהלך המשא ומתן הישיר ,  שתכלול נסיגה ישראלית מ-90% מהגדה המערבית אך לא ממזרח ירושלים וכן פינוי של יותר מ-50 אלף מתנחלים "   כך דיווח הבוקר  ( שישי )  העיתון 'אל-חיאת' היוצא לאור בלונדון .  על פי העיתון ,  ההצעה הזו שונה במהותה מהצעות קודמות של נתניהו שכללו נסיגה מ-60 אחוז מהגדה המערבית .  גורמים בלשכת נתניהו קבעו כי מדובר בפרסום שקרי באופן מוחלט .  
על פי הדיווח בעיתון המתבסס על מקורות ברמאללה המוגדרים 'מהימנים' ,  נתניהו נפגש באחרונה עם שני שליחים מערביים ואמר להם כי  " המצב הנוכחי אינו מאפשר גיבוש הסדר קבע "  ולפיכך הוא מתכוון להציג לרשות במהלך השיחות הישירות את תכניתו לגיבוש הסכם מעבר חדש  " אך נדיב ונרחב ".  העיתון דיווח כי במסגרת הסכם המעבר ,  אין בכוונת נתניהו לחייב את הפלסטינים לחתום על הסכם סיום הסכסוך וקץ הדרישות .
 גורמים מערביים ברמאללה העריכו בשיחה עם העיתון כי נתניהו משקיע מאמצים רבים לגיבוש הסכם זמני משום שהוא חושש שפתרון מדינה אחת לשני עמים ישוב לשולחן המשא ומתן אם רעיון שתי המדינות ייכשל .  על פי הדיווח ,  התוכנית של נתניהו מדאיגה את ההנהגה הפלסטינית  " החוששת שהפתרון הזמני יהפוך לפתרון של קבע ".  חלק מהבכירים הפלסטינים לא שללו את האפשרות שההנהגה הפלסטינית תקבל את ההצעה של נתניהו אם יובטחו לוח זמנים ברור למשא ומתן ומעבר לפתרון קבע . " ממשלת ישראל מפעילה לחץ פוליטי וכלכלי כבד על הפלסטינים כדי שייכנסו למשא ומתן ישיר ",  אמרו .  בכיר אחר אמר כי שר הביטחון אהוד ברק אף אמר לראש הממשלה הפלסטיני סלאם פיאד כי כל דרישותיו בנוגע לחיי היום-יום ייענו  " אם יחודשו השיחות הישירות ".  

" התוכנית של נתניהו :  נסיגה מ-90% מהגדה "
 העיתון  " אל-חיאת "  היוצא לאור בלונדון ,  מדווח כי ראש הממשלה גיבש תוכנית מדינית חדשה שבכוונתו להציג לפלסטינים במסגרת משא ומתן ישיר .  לפי הדיווח ,  התוכנית כוללת נסיגה ישראלית מ-90% משטחי הגדה וכן פינוי של יותר מ-50 אלף מתנחלים .  לשכת נתניהו : " שקר מוחלט "
 
