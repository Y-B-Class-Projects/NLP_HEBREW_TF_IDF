ניצחון זה לא הכל
על קו הסיום של הבחירות כבר ממתינים לראש הממשלה ארגזי שמפניה - וכדורים נגד כאב ראש .  את בנט לא יוכל לצערו להשאיר מחוץ לממשלה ,  והמלבין לפיד יעשה לו חיים קשים לא פחות
עוד מערכת בחירות לכנסת ,  ה-19 במספר ,  תסתיים לה היום .  בדיקת דופק במפלגות מעלה את התמונה הבאה :  כמעט אצל כולן טוענים שהמצב מצוין ,  השטח נותן תחושה ממש טובה והציפיות בשמיים .  מה אכפת להם ,  אם מחר המספרים יגידו אחרת - תמיד אפשר יהיה להאשים את הארגון ביום הבחירות ,  את המפלגה החברה לגוש שירתה בתוך הנגמ"ש או את המצביעים ,  שבבחירות הללו לא קלטו את המסר  ( אבל בעוד ארבע שנים יפנימו )  .  הרי בפוליטיקה הישראלית כולם - בעיקר אלו שמפסידים - רצים למרחקים ארוכים .
 אם לא חל שינוי דרמטי בימים האחרונים ,  בנימין נתניהו ירכיב את הממשלה הבאה .  בשורה מצוינת בעבור ראש הממשלה ,  שבתוכה טמון כאב ראש גדול ,  שמערב בין דאגות אלקטורליות לאמוציות מהעבר .  בליכוד ביתנו שאפו בתחילת הקמפיין לראות בליל הבחירות את הקידומת 4 מתנוססת ברשימת המנדטים של המפלגה .  הקמפיין ביקש להציג את נתניהו ואת שר החוץ ,  אביגדור ליברמן ,  ככאלה שעסוקים בניהול המדינה ולא נותנים לזוטות להסיט אותם מדרכם .  מהר מאוד הקונספציה הזו קרסה .  נגד ליברמן הוגש כתב אישום ,  נפתלי בנט נסק ובמפלגה התקשו לעצור את דימום המנדטים .  נכון ,  ככל הנראה זה לא ימנע מנתניהו לשלוט ,  אבל לאן תלך ממשלתו ,  הוא בעצמו לא יודע .
 משדר בחירות מיוחד באולפו וואלה !  חדשות - הערב ב-20:30 
נתניהו ירצה לצרף לממשלתו  " מלבין "  מגוש המרכז-שמאל .  החשודים המיידיים יהיו שאול מופז ויאיר לפיד .  בעוד שסביר להניח שהראשון ייכנס בקלות ,  לפיד עשוי לעורר צרות לנתניהו אם יקבל כמות מנדטים גבוהה מזו שבסקרים .  עבורו הרצון להשאיר את ש"ס מחוץ לממשלה הוא מורשת אבות .  הוא גם יודע שעוד לפני שהפר הבטחת בחירות אחת הוא כבר חשוד כאחד שהתפקיד המיניסטריאלי חשוב לו יותר מכל .  והוא יעשה הכול כדי להתנער מהתדמית הזו .  
עוד אחד שכמות הכיסאות שהוא יקבל מטרידה את ראש הממשלה הוא נפתלי בנט .  כאן כבר לא מדובר רק בשיקולים אלקטורליים .  אנשי ליכוד ,  גם כאלה שמקורבים לנתניהו ,  מתקשים להבין את עומק האנטגוניזם שנושב מכיוון בית ראש הממשלה לעבר מנהיג הבית היהודי .  חלקם משוכנעים שלקמפיין האגרסיבי כלפי בנט מניות רבות בצמיחתו המהירה .  בשני הצדדים הסברה המקובלת היא שלו יתאפשר הדבר ,  ישאיר נתניהו את בנט מחוץ לממשלה .  אבל זהו תסריט כמעט דמיוני .  גם בימים האחרונים המשיך בנט את המומנטום החיובי שבו הוא נמצא ,  וקשה לראות את נתניהו מצליח לוותר על שירותיו .
 לשלי יחימוביץ' יש את כל הכלים להוביל אופוזיציה לוחמנית ופחות מנומנמת מזו של קדימה .  אם העלייה שנרשמה בשבוע האחרון למרצ בסקרים תבוא לידי ביטוי גם בקלפי ,  ביחד ייצרו המפלגות הללו קצת יותר עניין בכנסת .  יחימוביץ' מקווה שהירידה שנצפית לה בסקרים לא תתממש .  עם 15 מנדטים ,  כמו שחלק צופים לה ,  היא עלולה להרגיש מהר מאוד את נחת ידה של האופוזיציה מבית .  
ועניין אחרון לסיום ,  שאולי קצת מתעמעם בימים של מרדף פופוליסטי אחר קולות מתלבטים וצפים :  כשליש מחברי הכנסת היוצאת היו שרים או סגני שרים .  סביר להניח שהכמות המנופחת וחסרת הפרופורציה הזו תישמר גם בכנסת הבאה .  ועדיין זה מותיר לשני שלישים מהכנסת - כ-80 ח"כים - לעסוק בפעילות פרלמנטרית .  הם יחוקקו ,  ינאמו ,  יצביעו ,  יתחבלו תחבולות ,  יקימו קואליציות וייסדו ועדות פרלמנטריות .  חלקם יביאו לנו גאווה ,  חלקם ימיטו עלינו קלון .
 קשה לצפות מראש מי יהיה חבר כנסת טוב .  פעילות ציבורית ענפה אינה מקנה תעודת ביטוח ליעילות פרלמנטרית ,  בדיוק כמו שאנונימיות אינה מבטיחה אפרוריות .  חבר כנסת שפועל בוועדת הכספים ללא משוא פנים חשוב לא פחות מסגן שר לענייני שום דבר .  חברת כנסת שמבוקשת בשל פיה שמפיק שלל אמירות פרובוקטיביות מיטיבה עם הציבור הרבה פחות מזו שמחוקקת בצנעה ,  אבל לעולם לא תזכה לזמן מסך כי היא לא  " מביאה את הסחורה ".  בבואנו להצביע ,  מוטב לקחת גם את השיקול הזה בחשבון .  כדאי שבזמן שכולנו נמוסך על ידי הדלפות מנבכי המו"מ המדיני  ( אם יהיה )  והדיון בשוויון בנטל ,  יהיו מי שישמרו על הקופה הציבורית ועל שלטון החוק .  
יום הבוחר הגיע - כותרות אחרונות:יוצאים להצביע :  מדריך לשירות הבוחרמצביעים ברגליים :  מה יהיה הפעם שיעור ההצבעה ? רובינשטיין : " בקולכם שלכם תלוי עתיד המדינה"שכנעו אותי :  150 מילים מכל מפלגה - במי תבחרו ?  

ניצחון זה לא הכל
על קו הסיום של הבחירות כבר ממתינים לראש הממשלה ארגזי שמפניה - וכדורים נגד כאב ראש .  את בנט לא יוכל לצערו להשאיר מחוץ לממשלה ,  והמלבין לפיד יעשה לו חיים קשים לא פחות

