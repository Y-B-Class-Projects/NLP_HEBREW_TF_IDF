המאמצים מתחילים לשאת פרי
מהילד במרכז הקליטה באשדוד עד לכיסא של שר התיירות ,  אחד המשרדים הכי משבריים בכנסת ישראל .  סטס מסז'ניקוב מספר על השנה הראשונה שלו בתפקיד
חלפה שנה לממשלה ולכהונתי כשר התיירות .  במבט לאחור ,  אני מסתכל על כברת הדרך הארוכה שעברתי כילד חסר כל שהגיע עם הוריו למרכז הקליטה  " פלדות "  באשדוד לפני 29 שנה עד לשולחן ממשלת ישראל ,  ביראת כבוד ובסיפוק רב .  עבורי ובמיוחד עבור הוריי שהגיעו ארצה בעיצומה של מלחמת הלבנון הראשונה ,  כדי לבנות חיים חדשים במולדתם החדשה במדינת היהודים ,  מדובר ביותר מסיפור הצלחה ,  מדובר בהגשמת משאלת לב .  
לשרת כשר בממשלה לאומית ,  ממשלה ש"ישראל ביתנו "  תרמה רבות לכינונה ומהווה את אחד ממרכיביה המרכזיים ,  זהו אתגר וכבוד מיוחד עבורי .  בפני ממשלה ניצבים אתגרים סבוכים ביותר מאז הקמתה של מדינת ישראל הן בזירה הביטחונית ,  הן בזירה המדינית והן בזירה חברתית-כלכלית .  ממשלה זו מתאפיינת בהיותה ממשלת אחדות ,  המבטאת קונצנזוס רחב .  הדבר לא פשוט,שכן מרכיביה מציגים עמדות ותפיסות עולם שונות ועם זאת ,  מדובר בממשלה שפועלת על סמך קווי יסוד לאומיים ,  מדברת ומתפקדת בשפה אחידה תוך שהיא מתרכזת במוסכם ובמשותף לכל .  
השנה החולפת עמדה כולה ,  באופן טבעי וברור ,  בסימן המשבר הכלכלי העולמי .  אמנם המשק הישראלי הגיע לתקופה זו במצב טוב יותר ממרבית המשקים בעולם אך סימני ההשלכות של המשבר ,על שני היבטיו  פיננסי וכלכלי  ,  ניכרו היטב גם אצלנו ,  בחיי היומיום של כל אזרח ,  בחברות ובגופים עסקיים .  הממשלה ביחד עם כלל הגורמים המשק ,  פעלה למציאת אפיקים חדשים ,  עידוד תעשייה ,  התעסוקה ומסחר ,  השקעה בחינוך כדי לייצר את התנופה שתאפשר ליצור כלכלה יציבה ,  איתנה שתתרום לחוסן חברתי-כלכלי והלאומי של מדינת ישראל .  העברת תקציב דו שנתי ,  שהוכיח את עצמו הוא הדוגמא המובהקת לתפקודה היעיל של ממשלה זו .  
בעת הרכבת הממשלה ,  ביקשתי לקבל לידי את משרד התיירות משום שאני משוכנע כי מדובר במשאב לאומי ובקטר הצמיחה מרכזי במשק .  תנאי היסוד והפוטנציאל של תרומת התיירות למשק הישראלי הנם ייחודיים :  תרומה ישירה של התיירות לתמ"ג נאמד ב- 25 מיליארד ¤ ,  90,000 מועסקים ישירות בתיירות ו-160,000 מועסקים בפעילות הנובעת מתיירות .  תרומה חשובה נוספת שאין להמעיט בערכה היא היכולת של התיירות לתרום לשיפור הדימוי והתדמית של מדינת ישראל .  שיווק נכון של מדינת ישראל משפיע השפעה חיובית רבה על דעת הקהל בכל הקשור לנושאים מדיניים ,  ובמיוחד בעת הזאת .
 חרף זאת ,  מדינת ישראל נמצאת במשבר אמיתי וחריף בכל הנוגע לתיירות .  בעשור אחרון התחלפו במשדר התיירות למעלה מ-14 שרים  דבר שגרם לחוסר יציבות ,  היעדר מדיניות אחידה ורציפה והתוצאה הלא משמחת לפנינו - בשנת 2008 ,  בשנת השיא של התיירות הנכנסת לישראל ,  ביקרו בה רק 3 מיליון תיירים .  זאת לעומת 7 מיליון אצל שכינו בקפריסין או 27 מיליון בטורקיה .  
מדינת ישראל היא פנינה תיירותית ,  שהתברכה בעושר עצום של משאבים תיירותיים טבעיים הפזורים בכל הארץ .  מרחב ארצנו משופעים בפינות קסומות בטבע לצד אתרי היסטוריה ומורשת מצפון ועד דרום והם מחכים לקבלת התיירים מחו"ל ומבקרים מהבית .  האתגר של משרד התיירות הוא להביא למימוש הפוטנציאל התיירותי של מדינת ישראל .  לשם כך ,  גיבשנו את התוכנית תלת-שנתית שיעדה המרכזי הוא  עוד מיליון תיירים ב-3 השנים הקרובות .  משמעותם של עוד מיליון תיירים היא יצירת 40,000 מקומות עבודה חדשים ,  הוספת 4.5 מיליארד ¤ הכנסות לקופת המדינה ,  משיכת משקיעים זרים ומקומיים ושיפור תדמיתה של ישראל בעולם בהיותה יעד בטוח ,  אטרקטיבי וידידותי .  על כולנו מוטלת החובה לשלב ידיים כדי לקדם את התיירות -למען הכלכלה ,  התעסוקה ותדמיתה של מדינת ישראל .  
המאמצים הרבים שהשקענו מתחילים לשאת פרי ומהפכת התיירות שמשרד התיירות בראשותי מוביל קורמת עור וגידים  :  מאז חודש ספטמבר האחרון מגמת הגידול בתיירות הנכנסת יציבה ורציפה ומדי חודש נשברים שיאים חדשים בתיירות הנכנסת .  בשנה הקרובה נפעל למנף ולהעצים את הישגים אלה- נוסיף לייעל ולמקצע את השיווק של מדינת שיראל בעולם ,  לעודד בניית בתי המלון החדשים ,  שיפוצם ושדרוגם של אלה הקיימים ,  נשלים את מערכת דירוג בתי המלון,נכשיר כח אדם מקצועי ואיכותי בתיירות ,  נשפר את השירות ונשביח את המוצר התיירותי של מדינת ישראל .  זו המשימה הלאומית של כולנו .   בהזדמנות הזו ,  ברצוני לברך את כל עם ישראל בברכת חג שמח ולאחל לכולנו שבחג הפסח הקרוב נצא לטייל ברחבי הארץ ,  נתחבר לשורשים ,  נחווה את הטבע ,  נהנה מהנופים ובכך נסייע לתעשיית התיירות ,  לעובדיה ולמשק ישראלי כולו להתחזק ולצמוח .
 
המאמצים מתחילים לשאת פרי
מהילד במרכז הקליטה באשדוד עד לכיסא של שר התיירות ,  אחד המשרדים הכי משבריים בכנסת ישראל .  סטס מסז'ניקוב מספר על השנה הראשונה שלו בתפקיד

