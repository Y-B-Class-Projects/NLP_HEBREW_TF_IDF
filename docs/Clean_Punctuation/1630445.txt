נתניהו לפלסטינים :  די להסתה נגד ישראל
לדברי רה"מ ,  הפסקת ההסתה הפלסטינית היא תנאי הכרחי להבשלת המו"מ ולשלום בין הצדדים .  על הרקטות והפצמ"רים שנורו מעזה : " כל ירי על שטחנו ייענה בעוצמה "
  ( צילום :  רויטרס ,  עריכה :  יאיר דניאל ) 
ראש הממשלה בנימין נתניהו התייחס הבוקר  ( ראשון )  לירי הנמשך מרצועת עזה ולחידוש המשא ומתן בין ישראל לפלסטינים .  לדבריו , " בשבוע שעבר נורו שתי רקטות ופצצות מרגמה מרצועת עזה .  אני רואה זאת בחומרה רבה  צה"ל הגיב מיד ותקף מפעלים לייצור רקטות ומנהרות להברחת טילים ורקטות .  מדיניות ממשלת ישראל ברורה :  כל ירי על שטחנו ייענה בעוצמה ". 
נתניהו הוסיף ,  כי  " לא רק ירי על אזרחינו ,  גם מלים יכולות להיות מסוכנות .  בעניין זה חלה נסיגה לאחרונה ברשות הפלסטינית .  מי שנותן חסותו לקריאת שם של כיכר ברמאללה על שם טרוריסטית שרצחה עשרות ישראלים בכביש החוף ,  מעודד טרור .  מי שמצהיר שהאחראים לרצח הרב מאיר שלום-חי שאהידים ,  מרחיק את השלום .  מעשים חמורים אלה מהווים הפרה בוטה של ההתחייבות הפלסטינית הבינלאומית למנוע הסתה ". 
ראש הממשלה פנה לראשי הרשות הפלסטינית ואמר : " הפסיקו את ההסתה ,  כך לא עושים שלום .  שלום עושים על ידי חינוך לפיוס ועידוד ליחסי שכנות טובה .  הפסקת ההסתה הפלסטינית היא תנאי הכרחי ,  כדי שהשיחות יוכלו להבשיל כך שיביאו שלום בין שני העמים ". 
דבריו של נתניהו באים בהמשך לדבריו אמש כי הסירוב לחידוש המשא ומתן מגיע מצד הרשות הפלסטינית . " כולם יודעים שהרשות הפלסטינית מסרבת לחדש את שיחות השלום ",  אמר ראש הממשלה . " בעוד שישראל עשתה צעדים משמעותיים להנעת התהליך .  מי שצריכה לשנות את דרכה זו הרשות הפלסטינית ובוודאי לא ממשלת ישראל ".  הדברים נאמרו בעקבות דברי השליח האמריקאי למזרח התיכון ,  ג'ורג' מיטשל ,  לפיהם וושינגטון עלולה להקפיא את הערבויות האמריקאיות לישראל ,  אם לא יחודש המשא ומתן .
 
נתניהו לפלסטינים :  די להסתה נגד ישראל
לדברי רה"מ ,  הפסקת ההסתה הפלסטינית היא תנאי הכרחי להבשלת המו"מ ולשלום בין הצדדים .  על הרקטות והפצמ"רים שנורו מעזה : " כל ירי על שטחנו ייענה בעוצמה "
 
