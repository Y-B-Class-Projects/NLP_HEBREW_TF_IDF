הציבור ישלם :  נתניהו וליברמן טסים לניו יורק בנפרד
ראש הממשלה ושר החוץ ממריאים בהפרש של שעות לאותו היעד במטוסים נפרדים ,  אף שבמטוסו של נתניהו יש 200 מקומות ופמליית ליברמן מונה רק 6 אנשים .  לשכת ליברמן : " הלו"ז שלהם שונה "
 הציבור ישלם :  ראש הממשלה ,  בנימין נתניהו ,  ימריא הבוקר  ( ראשון )  לניו יורק ,  שם הוא צפוי לנאום בפני מליאת העצרת הכללית של האו"ם .  לצורך כך ,  חכר משרד ראש הממשלה כנהוג מטוס שבו יישבו אנשי הפמליה ,  המאבטחים והעיתונאים .
 עוד בוואלה !  חדשות:ארוחת הערב הנדירה של לבני ובכירי העולם הערביחגי נהרג שבוע לפני הטריאתלון : " רוכב זהיר מאוד"מחקר :  מפולת  " בגודל של פריז "  גרמה לצונאמי ביפן
במקביל ,  יצא כבר הלילה שר החוץ ,  אביגדור ליברמן ,  יחד עם אנשי פמלייתו המונה לפחות שישה אנשים נוספים לאותו המקום בדיוק .  ליברמן צפוי לערוך בשולי עצרת האו"ם שורה של פגישות עם מדינאים בכירים בהם שרי החוץ של קנדה ,  רואנדה ,  הודו ,  יוון ,  ומדינות נוספות .  
המטוס שבו יטוס נתניהו ,  מסוג בואינג 767 ,  מכיל לא פחות מ-200 מקומות ישיבה - הרבה מעבר למספר אנשי הפמליה שיוצאים לניו יורק ,  ורגילים על פי רוב לשבת לבד בספסלים של שניים או שלושה מקומות .  ועם זאת ,  השניים ממריאים מהארץ לניו יורק בהפרש של שעות בודדות ,  בנפרד כאמור .  בזמן שראש הממשלה יטוס במטוס השכור והריק למחצה ,  יעשה שר החוץ את דרכו למטה האו"ם בטיסה מסחרית ,  שתביא ,  כך נראה ,  לבזבוז בכספי ציבור .
 בלשכת ליברמן לא ידעו לומר מה תהיה העלות למשלם המסים על טיסה בנפרד של שבעה אנשים ,  אולם על פי הערכות מדובר לכל הפחות ב-7,000 דולר ,  וזאת עוד לפני חישוב עלות הכרטיס של שר החוץ ,  שמתוקף תפקידו נוסע במחלקת העסקים .  לכל אלה יש גם להוסיף את עלות אבטחתו של ליברמן כאשר הוא טס בנפרד ,  בחברה מסחרית ,  ולא בטיסה מיוחדת של משרד ראש הממשלה .  
בלשכת ליברמן דחו את טענות וואלה !  חדשות על בזבוז לכאורה של כספי ציבור ,  ומסרו בתגובה : " לשר החוץ יש לו"ז שונה ונפרד משל ראש הממשלה במהלך הביקור באו"ם .  כבר מחר ,  עוד בטרם מגיע ראש הממשלה לניו יורק ,  מקיים השר ליברמן פגישות עם שרי החוץ של קנדה ,  יוון ואוסטריה .  בנוסף ,  שר החוץ חוזר לארץ יום לפני ראש הממשלה ". 
מלשכת ראש הממשלה טרם נמסרה תגובה .
 לפניות לכתבים:עמרי נחמיאס - omri_n@walla.net.ilאמיר תיבון - amir.tibon@walla.co.il
 ( עדכון ראשון :  27.9.14 ,  22:45 )  

הציבור ישלם :  נתניהו וליברמן טסים לניו יורק בנפרד
ראש הממשלה ושר החוץ ממריאים בהפרש של שעות לאותו היעד במטוסים נפרדים ,  אף שבמטוסו של נתניהו יש 200 מקומות ופמליית ליברמן מונה רק 6 אנשים .  לשכת ליברמן : " הלו"ז שלהם שונה "
 
