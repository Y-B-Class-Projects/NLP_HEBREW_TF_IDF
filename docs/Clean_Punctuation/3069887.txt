ברק ב"שבתרבות ":  הימין המתנחלי השתלט על הליכוד בדרכי עורמה
ראש הממשלה לשעבר תקף את התנהלות הנוכחי והתייחס גם לסוגיה האיראנית ,  שלדבריו הייתה הסיבה להצטרפותו לממשלת נתניהו בשנת 2009 .  הליכוד : " ברק מנסה ללקט פירורי תשומת לב ,  אבל שירת תחת נתניהו ארבע שנים ללא ציוץ "
 ראש הממשלה לשעבר אהוד ברק התארח היום  ( שבת )  באירוע  " שבתרבות "  בתל אביב ותקף את התנהלותה של הממשלה בראשות בנימין נתניהו .  ברק התייחס לטענות כי ראש הממשלה שינה את עמדותיו לאחרונה ואמר כי  " אני לא אוהב את השיח שנתניהו השתנה .  הוא לא בלון שרק יודע לדבר .  הוא נתון בשנים האחרונות בהלך רוח שראשיתו בבית הוריו ".  לדבריו , " זה לא התחיל אתמול .  זה מצטרף לעובדה שהימין המתנחלי השתלט על הליכוד בדרכי עורמה .  זה מתכון לא טוב לקבלת החלטות אסטרטגיות ,  הוא מוביל לשיתוק ,  ויוצר נבואות פסימיות שמאמתות את עצמן כי אתה לא עושה דבר למנוע אותן ".  
ברק התייחס בדבריו גם לסוגיה האיראנית ואמר כי  " הצטרפתי לממשלה כי הערכתי שהנושא האיראני יטופל יותר באחריות אם אהיה שם .  הערכתי שאפשר יהיה לשכנע את נתניהו וליברמן ולטפל בנושא הפלסטיני ,  אבל לא הצלחתי .  עזבתי את הממשלה כשהתברר שאין לזה תוחלת ".  לדבריו , " אף אחד לא רצה לתקוף את איראן .  היה צירוף של נסיבות שלא התגשם ". 
עוד בוואלה !  NEWS:היועמ"ש מנדלבליט על ההפגנות מול ביתו : " חופש הביטוי יישמר"בניגוד להבטחתו :  טראמפ דחה את העברת שגרירות ארה"ב לירושליםברקע אישור ההקלות לפלסטינים :  כחלון וחמדאללה נועדו ברמאללה 
מהליכוד נמסר בתגובה לדברי ראש הממשלה לשעבר כי  " ברק הולך ונעשה פאתטי .  מדובר בראש הממשלה הכושל ביותר בתולדות ישראל ,  שסולק בבושת פנים על ידי הציבור אחרי שנה וחצי בלבד שבה הפקיר למוות את מדחת יוסוף ,  הפגין חוסר אונים מול לינץ' של ישראלים ברמאללה וברח מלבנון ".  עוד נמסר כי  " כדי ללקט כמה פירורי תשומת לב בתקשורת הוא נאלץ עכשיו לנגח משמאל את ראש הממשלה נתניהו ,  שתחתיו הוא שירת ללא ציוץ במשך ארבע שנים שלמות ".  
באירוע  " שבתרבות "  בנס ציונה התייחס יו"ר האופוזיציה יצחק הרצוג לנאום שנשאה שרת התרבות מירי רגב בפסטיבל ישראל בירושלים ואמר כי  " ההתבהמות של ממשלת נתניהו נגד כל דבר שהוא חופש יצירה ,  והניסיון שלהם להלך אימים על כל מי שמביע עמדה נגדית הם האסון הגדול של הדמוקרטיה הישראלית ".  לדבריו , " מירי רגב מחפשת ריב יום אחר יום ושבוע אחר שבוע ,  ואי אפשר תחת האצטלה של שינוי העולם לפגוע בחירות היצירה ,  המחשבה והביטוי .  רק אם נדע להתווכח בתוכנו ,  תהיה לנו חברה ומדינה חזקה ".  
יו"ר האופוזיציה הוסיף כי  " החוסן של מדינת ישראל שגרם לכך שהיא יותר חזקה מאויביה הוא העובדה שיש פה דמוקרטיה בריאה עם מערכת משפט עצמאית ,  עם העובדה שכל אחד יכול להגיד מה שהוא רוצה ועם חופש יצירה עצמאי ובלתי תלוי של סופרים ,  אמנים ,  משוררים ,  שחקנים ומחזאים ".  
המועמד לראשות מפלגת העבודה אבי גבאי התארח באירוע  " שבתרבות "  ברמת גן והתייחס בדבריו להחלטתו של נשיא ארצות הברית דונלד טראמפ לדחות את האפשרות להעברת השגרירות האמריקנית מתל אביב לירושלים . " אי העברת השגרירות מהווה הצהרה אמריקנית שטראמפ לא עובד אצל נתניהו ",  אמר גבאי ,  והוסיף כי  " אם ממשלת ישראל תמשיך לשבת בחיבוק ידיים ולא תיזום בהקדם מהלך מדיני ,  היא תיאלץ להיכנע להסכמים שיכפו עליה על ידי גורמי חוץ .  האתוס הציוני התבסס על יוזמה ומקוריות .  נתניהו הולך נגד האתוס הציוני ובמקום לקבוע את ההיסטוריה  הוא רודף אחריה ".  
על חקירות נתניהו אמר גבאי : " השחיתות גלויה לעין כשהאיש הכי קרוב אליך מייצג את יצרנית הצוללות ובמקביל מתנהל משא ומתן קואליציוני שבו מוחלף שר הביטחון שהתנגד לעסקה .  מוסרית - נתניהו היה צריך לקום וללכת ".  גבאי הוסיף : " אני ,  כיו"ר מפלגת העבודה ,  אציב בראש סדר היום את הטיפול בשחיתות .  כראש ממשלה ,  אני אשים סוף למינויים הפוליטיים ואמנה שרים מקצועיים .  רק אם נבוא עם תכניות ענייניות ואלטרנטיביות  הציבור יבחר בנו ".  
המועמד לראשות המפלגה ח"כ עמר בר-לב התארח אף הוא באירוע  " שבתרבות "  בפתח תקווה ,  שם התייחס לנושא העברת השגרירות לירושלים .  לדבריו , " בכל העולם השגרירויות נמצאות בבירה ,  ורק בישראל לא .  האשם היחידי בכך הוא נתניהו .  נתניהו במשך עשור לא עשה דבר בעניין ,  וממשיך להתעקש ש-350 אלף פלסטינים יהיו בעלי תעודת תושב כחולה ויבחרו ראש עיר פלסטיני לבירת ישראל .  התוצאה היא לא רק שטראמפ לא העביר את השגרירות לירושלים ,  הוא אף התעקש שאף נציג ישראלי לא ילווה אותו לביקור בכותל ". 
בנושא פרשת הצוללת ,  קרא בר-לב לשר הביטחון לשעבר משה יעלון לחשוף מידע שלכאורה קיים בידיו . " יעלון טוען שיודע פרטים חשובים על פרשת הצוללות .  אני קורא ליעלון לפתוח את הפה בפרשה ,  עוד היום .  לא ברור למה הוא מחכה ",  אמר .
  ( עדכון ראשון :  12:53 )  

ברק ב"שבתרבות ":  הימין המתנחלי השתלט על הליכוד בדרכי עורמה
ראש הממשלה לשעבר תקף את התנהלות הנוכחי והתייחס גם לסוגיה האיראנית ,  שלדבריו הייתה הסיבה להצטרפותו לממשלת נתניהו בשנת 2009 .  הליכוד : " ברק מנסה ללקט פירורי תשומת לב ,  אבל שירת תחת נתניהו ארבע שנים ללא ציוץ "
 
