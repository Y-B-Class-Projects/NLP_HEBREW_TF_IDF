אכזבה בצד הפלסטיני : " לא שוחררו אסירים 'סמלים' "
 26 אסירים פלסטינים ישוחררו מחרתיים ,  אולם בכיר בפתח אמר לוואלה !  חדשות כי  " לא לזה אבו מאזן קיווה ".  לדבריו ,  אחד האסירים לא מוכר להם  ." זו מחווה להנייה ולא ליו"ר הרשות "
 שחרור 26 האסירים הראשונים מתוך 104 ,  שצפוי מחרתיים כמחווה לקראת חידוש המשא ומתן בין ישראל והרשות הפלסטינית ,  גרר עמו כצפוי גל של תגובות נסערות ,  בשני הצדדים .  בעוד הכותרות הראשיות של העיתונים בישראל עסקו בהרחבה בביקורת של בני משפחות הנרצחים על השחרור ,  בצד הפלסטיני נשמעו לא מעט קולות שהביעו אכזבה גלויה מהרכב הרשימה . " לא לזה קיווה אבו מאזן ",  אמר לוואלה !  חדשות בכיר בפתח . 
" אתמול בשעות הלילה ניסינו להבין מי הוא אחד המיועדים לשחרור שאף אחד אפילו לא הכיר .  זה לא נראה כמו מחווה לאבו מאזן אלא לאיסמעיל הנייה .  ציפינו לשחרור של חלק מה'סמלים' ,  האסירים המוכרים ,  מאחר שאבו מאזן צריך להראות כעת הישג לציבור הפלסטיני - בעיקר לנוכח ההצהרות של ממשלת ישראל על הרחבת הבנייה בהתנחלויות ",  אמר .  חרף הדברים ,  איש מבכירי הרשות לא ייבחר כעת להשמיע השגות כאלה באופן גלוי .  שחרור האסירים הוותיקים ,  חלקם חולים ,  חייב להתקבל בברכה .  
ועדיין  האכזבה ניכרת בצד הפלסטיני .  מקורה נעוץ לא רק בשמות ה"לא מפורסמים "  של המשוחררים אלא גם בהודעות המתגרות של הצד הישראלי בדבר המשך הבנייה בהתנחלויות ,  כך אמר הבכיר בפתח .  עבור בכירי הרשות הפלסטינית ובראשם יו"ר הרשות ,  ההודעות האחרונות של ממשלת ישראל בדבר בניית 1,200 יחידות דיור חדשות בגושי ההתנחלויות ,  נתפסות כהתגרות מכוונת ,  וכניסיון בוטה להכשיל את השיחות עוד טרם החלו .  חברת הוועד הפועל של אש"ף חנאן עשראווי וחבר צוות המשא ומתן מוחמד שטייה כבר אמרו אמש כי ישראל היא האחראית להכשלת המשא ומתן .  
בצד הפלסטיני ידעו כמובן שישראל אינה מתכוונת לעצור את הבנייה בגושים ,  אולם אף אחד לא ציפה לכך שהישראלים  " ירוצו לספר על זה לחבר'ה "  יומיים לפני תחילת השיחות ובמקביל להגעתו לאזור של השליח האמריקני מרטין אינדיק .  בצמרת הרשות שכחו שאפילו בזמן שראש הממשלה מחלים מהניתוח ועומד לקראת חידוש השיחות - ראשו עדיין טרוד בתרגילים שיותירו את המחנה הימני בליכוד לצדו .  מנגד ,  גם האיומים המרומזים שנשמעו בצד הפלסטיני ש"לא יישבו לשיחות ",  נראים בשלב זה ריקים מתוכן .  
אם יחליט אבו מאזן לא לשלוח את צוותו כבר לפגישה הראשונה עם שרת המשפטים ציפי לבני ואנשיה ,  הצד הפלסטיני הוא שיואשם בהכשלת השיחות - הרי ישראל עמדה בהתחייבויותיה :  לשחרר אסירים ולבנות רק בגושי ההתנחלויות .  לפיכך ,  מעטים בלבד יקנו את הגרסה הפלסטינית כי עצם פרסום ההחלטה לבנות מאות יחידות דיור הוא עילה לביטול השיחות .  
לקריאה נוספת:האסירים שישוחררו :  רוצחי ישראלים ומחסלי בוגדיםכך נערכים בשבס לשחרור האסירים הפלסטינים 

אכזבה בצד הפלסטיני : " לא שוחררו אסירים 'סמלים' "
 26 אסירים פלסטינים ישוחררו מחרתיים ,  אולם בכיר בפתח אמר לוואלה !  חדשות כי  " לא לזה אבו מאזן קיווה ".  לדבריו ,  אחד האסירים לא מוכר להם  ." זו מחווה להנייה ולא ליו"ר הרשות "
 
