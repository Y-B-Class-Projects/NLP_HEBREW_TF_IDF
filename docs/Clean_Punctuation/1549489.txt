לבני : " ביבי מנסה למשוך זמן ולא להחליט "
 במערכת הפוליטית מיהרו להגיב על כוונת רה"מ לאשר מאות דירות חדשות בשטחים ,  לפני הקפאת הבנייה .  ח"כ לבני : " הממשלה הקודמת בנתה והנושא לא עמד במרכז "
 חברי כנסת מימין ומשמאל הגיבו היום  ( שישי )  על תוכנית ראש הממשלה בנימין נתניהו לאשר בניית מאות יחידות דיור חדשות בגדה המערבית ,  לפני הכרזתו על הקפאה זמנית של הבנייה .  יו"ר האופוזיציה ,  ח"כ ציפי לבני  ( קדימה )  ביקרה את הדיווחים ואמרה כי  " רואים שהממשלה הזאת רק רוצה להסתדר עם כולם ,  זה לא מוביל אותנו לשום מקום ".  לדברי לבני ,  שנאמה בכנס ארגון גמלאי צה"ל , " בתקופתנו בנו גם בירושלים וגם בגושי ההתיישבות ,  אף פעם לא אהבו את זה ,  אך מעולם זה לא היה בלב הדיון בין ישראל והעולם ".  
היא תלתה את ההבדל בכך שהממשלה הקודמת ,  בראשותו של אהוד אולמרט  " לא עסקה במשיכת זמן ובניסיונות הישרדות ".  לטענתה , " בתהליכים האלה שמנסים לשרוד ולהסתדר עם כולם ,  לא נשמור על האינטרסים של ישראל ועל מה שחשוב לנו ולא נתקדם בדבר ". 
לדברי חבר הכנסת אחמד טיבי  ( רע"ם-תע"ל )  ,  החלטת נתניהו שמה את בקשת ההקפאה של הממשל האמריקאי ללעג ולקלס . " למעשה מדובר בישראבלוף טיפוסי ,  מבית המדרש של נתניהו ,  ללכת עם ולהרגיש בלי ",  אמר טיבי .
 גם חבר הכנסת איתן כבל  ( עבודה )  התייחס לתוכנית נתניהו .  בשיחה עם וואלה !  חדשות אמר כבל ,  כי  " למרות הפרסום אודות הקפאת הבנייה בהתנחלויות ,  שזהו מהלך חיובי ונחוץ ,  נראה שהממשלה מתעקשת בכל זאת להמשיך במדיניות סרבנות השלום .  אם נתניהו יראה נכונות אמיתית לקיים משא ומתן ,  להקפיא התנחלויות ולעשות פעולות נדרשות לקדם שלום עם הפלסטינים ,  הרי שיזכה לתמיכה .  אבל כשרואים את המשך הבנייה נראה שלא זו כוונתו ". 
ח"כ אופיר פינס  ( עבודה )  אמר בתגובה כי  " מדובר בשני מהלכים המנטרלים זה את זה ,  ומעידים שנתניהו מנסה לאכול את העוגה ולהשאיר אותה שלמה .  שרק ייזהר שלא יתקע לו בגרון ". 
לעומתם ,  שר ההסברה יולי אדלשטיין בירך את ראש הממשלה על  " עמידתו נגד הדרישות להקפיא את הבנייה ".  לדבריו , " נתניהו מוכיח שניתן לשים קץ ל'מתן ומתן' ושישראל לא תסכים בשום אופן להתכחש לריבוי הטבעי בגדה המערבית ותמשיך לבנות שם ". 
לדברי חבר הכנסת אופיר אקוניס , " לאחר מערכת הלחצים האדירה שהופעלה על ישראל להקפאה מוחלטת של הבנייה ,  קיבל ראש הממשלה החלטה אמיצה שמוכיחה שוב כי הליכוד לא מפקיר את הבנייה ביהודה ושומרון .  הבנייה ביהודה ושומרון תימשך גם אם יחודש המשא ומתן המדיני .  סיעת הליכוד כולה צריכה לעמוד מאחורי ראש הממשלה ולחזקו במאבק הקשה שמתנהל בזירה הבינלאומית ". 
מוקדם יותר דווח ,  כי נתניהו צפוי לאשר בניית מאות דירות בגדה המערבית ,  זאת בנוסף ל-2,500 דירות שכבר נמצאות בבנייה .  כך מסר גורם בלשכתו .  לדבריו ,  לאחר מכן יסכים נתניהו להשעיה זמנית בבנייה בגדה ,  בתמורה לצעדי נורמליזציה מצד מדינות ערב .
 
לבני : " ביבי מנסה למשוך זמן ולא להחליט "
 במערכת הפוליטית מיהרו להגיב על כוונת רה"מ לאשר מאות דירות חדשות בשטחים ,  לפני הקפאת הבנייה .  ח"כ לבני : " הממשלה הקודמת בנתה והנושא לא עמד במרכז "
 
