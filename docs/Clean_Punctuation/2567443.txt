הליכוד נגד ברק : " הוא היה ונשאר איש שמאל "
 בכירים בליכוד מתחו ביקורת חריפה על שר הביטחון בשל דבריו על הקשר עם ארה"ב : " היחסים בין נתניהו לברק בחצי שנה האחרונה לא היו כאלה אינטימיים ,  מדובר בשותפות אינטרסים "
  ( צפו בדבריו של נתניהו בנושא היחסים עם ארה"ב )  
בליכוד לא התרשמו מדברי הביקורת המרומזים אמש  ( שלישי )  של שר הביטחון אהוד ברק כלפי ראש הממשלה בנימין נתניהו בנושא היחסים עם ארה"ב בקשר לגרעין האירני .  בכירים בליכוד טענו היום בשיחה עם וואלה !  חדשות כי הסיבה להתבטאויותיו היא העובדה שמפלגתו ,  העצמאות ,  תרוץ ברשימה נפרדת והוא מנסה ליצור בידול בינו לבין הליכוד .
" ברור שברק רץ באופן עצמאי ,  כי הוא מבין שהספקולציות לפיהן הוא ירוץ בליכוד התפוגגו ",  אמרו הבכירים . " הוא בוודאי לא ישוריין והסיכוי שירוץ יחד עם הליכוד שואף לאפס .  לכן הוא מנסה להתמודד עם העצמאות בדרך עצמאית :  להיות שותף בממשלה ,  אבל לנסות לייצר זהות עצמאית שלא קיימת לעצמאות .  אבל לא צריך להגזים ולא צריך לתאר צל הרים כהרים .  היחסים בין ראש הממשלה לברק מאוד הדוקים ".   
" אז הוא ביקר את ראש הממשלה ,  גם ליברמן ביקר בעבר את ראש הממשלה ",  הוסיפו . " מפה ועד לעשות מזה קרע ביחסים המרחק גדול .  עם זאת ,  ברור שהוא מנסה ליצור זהות עצמאית לעצמאות .  בתוך זה הוא גם מחדד את ההבדלים .  ברור לנתניהו שבמצב הנוכחי ,  נוכח התנגדות כל צמרת הליכוד לשילובו בליכוד ,  זה לא היה עובר בשום מסגרת בליכוד .  אהוד ברק גם מבין את זה ,  וזה בא לידי ביטוי באמירות עצמאיות תרתי משמע ".  
כאמור ,  דבריהם הגיעו על רקע התבטאויותיו של ברק ,  שאמר בשיחות סגורות כי  " ישנן בין ארה"ב לישראל הבדלים מסוימים בעמדות .  הבדלים אלה יש ללבן בינינו בפתיחות בחדרים סגורים .  אין לשכוח כי ארה"ב היא בעלת הברית העיקרית של ישראל ,  קיימים בינינו קשרי מודיעין אינטימיים וארה"ב היא מקור הגיבוי החשוב ביותר לישראל בתחום הביטחון .  יחסים אלה מושתתים על יסודות של ידידות ארוכת שנים וערכים שמשותפים לישראל ולכל העם האמריקאי .  חרף ההבדלים וחשיבות השמירה על עצמאות הפעולה של ישראל ,  יש לזכור גם את חשיבות השותפות עם ארה"ב וככל הניתן לא לפגוע בה ". 
ההפתעה בשל התבטאויותיו של ברק נבעה מהעובדה שנוצר רושם בקדנציה המשותפת של השניים ,  שהיחסים ביניהם הדוקים ושברק  למרות חולשתו הפוליטית  ( ראש מפלגה בת חמישה מנדטים בלבד .  פ.ו )   הוא אולי השר המשפיע ביותר בממשלה ועל ראש הממשלה .  כשזאת המציאות ,  ביקורת מצד אחד מהם כלפי השני מעוררת הרמת גבות .  
אלא שבניגוד למה שנראה וידוע ,  בכירים נוספים בליכוד טענו כי , " היחסים בין נתניהו לברק בחצי שנה האחרונה לא היו כאלה אינטימיים כפי שנראה .  היתה שותפות אינטרסים ,  זה לא מצב של שניים שקשורים זה בזה והכל מתפרק .  הם אף פעם לא היו אינטימיים עד כדי ביטחון מלא אחד בשני .  יכול להיות שברק מרגיש כבר בחירות ומתנהג בהתאם לכך .  ברק היה ונשאר איש שמאל .  אנחנו לא מצפים ממנו להיות איש ימין .  זו התנהגות טבעית לאיש שמאל שמעדיף חיבוקים ואהדה בעולם על פני אינטרס ביטחוני ולאומי של מדינת ישראל ". 
בלשכת ברק סירבו להגיב לדברים .  מנכ"ל מפלגת עצמאות ,  אושי אלמליח ,  אמר בתגובה ,  כי  " שר הביטחון ויו"ר מפלגת העצמאות ,  אהוד ברק ,  פועל אך ורק מתוך שיקולי טובת המדינה .  כך פעל בעבר וכך יפעל גם בעתיד ". 
לפניות לכתב :  pinhas_wolf@walla.co.il
עוד באותו נושאיעלון נגד ברק : " מעדיף אינטרסים פוליטיים צרים"ברק : " את המחלוקת מול ארה"ב יש ללבן בחדרים סגורים"נתניהו : " ללא קו אדום לאירן ,  אין לעצור את ישראל "  

הליכוד נגד ברק : " הוא היה ונשאר איש שמאל "
 בכירים בליכוד מתחו ביקורת חריפה על שר הביטחון בשל דבריו על הקשר עם ארה"ב : " היחסים בין נתניהו לברק בחצי שנה האחרונה לא היו כאלה אינטימיים ,  מדובר בשותפות אינטרסים "
 
