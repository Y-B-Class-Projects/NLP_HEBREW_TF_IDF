 " נתניהו סירב לחדש את המו"מ בשבועיים הקרובים "
 רשת הטלוויזיה ABC מדווחת מפי גורם ישראלי בכיר כי נתניהו סירב לבקשה לחדש המו"מ לפני נאומו הצפוי של אובמה במצרים
ראש הממשלה בנימין נתניהו סירב לבקשת נשיא ארצות הברית ברק אובמה לחדש את המו"מ עם הפלסטינים כבר בשבועיים הקרובים ,  כך דווח לפני זמן קצר  ( רביעי )  ברשת הטלוויזיה האמריקאית ABC .  הרשת ציטטה גורם ישראלי בכיר אשר סיפר כי בארצות הברית שאפו כי המגעים ייחלו עוד טרם נאומו של אובמה כאשר יבקר במצרים בתחילת יוני ,  בו צפוי אובמה להציג את תוכנית השלום שלו למזרח התיכון .  נתניהו סיים את ביקורו בארצות הברית וצפוי לנחות אחר הצהריים בישראל .
 אתמול נועד נתניהו עם הנהגת בית הנבחרים בגבעת הקפיטול בוושינגטון .  לפני הפגישה עם יו"ר בית הנבחרים האמריקאי ננסי פלוסי ועם ראש המיעוט בבית הנבחרים ג'ון בוהנר אמר נתניהו ,  כי  " טוב לחזור לכאן ולהיפגש עם ידידי האמת של ישראל .  יש בארה"ב קונצזנוס רחב על היחסים המיוחדים בין ישראל לאמריקה ,  המבוססים על ערכים ואינטרסים משותפים ".  
לדברי נתניהו , " אנחנו ניצבים בפני הזדמנויות אך גם בפני אתרים ,  ובראשם תוכנית חימוש הגרעין האירנית ,  שהיא סכנה גדולה עבורנו ,  אך גם עבור ארה"ב .  אם אירן תשיג נשק גרעיני התוצאות יהיו הרות אסון ".  על המשא ומתן עם הפלסטינים אמר נתניהו ,  כי  " אנו מעוניינים לקדם את השלום ביננו לבין הפלסטינים ובינינו לבין העולם הערבי כולו .  הגיע הזמן שמדינות ערב ימלאו את חלקן ויפעלו לנורמליזציה מלאה ביחסים עם ישראל .  שמחתי לשמוע שזאת גם המדיניות האמריקאית .  אם נפעל ביחד ,  נצליח להשיג יותר ".  
מוקדם יותר נועד נתניהו עם חברי ועדת החוץ בסנאט ,  ואמר כי ישראל מתכוונת להמשיך בתהליך השלום ,  ללא קשר לגרעין האירני .  יו"ר הוועדה הסנאטור ג'ון קרי ,  אמר כי חשוב להתקדם בתהליך השלום ולהפסיק את הבנייה הבתנחלויות .  קרי הוסיף כי  " גם על העולם הערבי לנקוט בצעדים שיוכיחו שהוא מעוניין להתקדם בדרך השלום ".  

" נתניהו סירב לחדש את המו"מ בשבועיים הקרובים "
 רשת הטלוויזיה ABC מדווחת מפי גורם ישראלי בכיר כי נתניהו סירב לבקשה לחדש המו"מ לפני נאומו הצפוי של אובמה במצרים

