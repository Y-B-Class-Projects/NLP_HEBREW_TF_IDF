מופז :  נתניהו סיכל תידרוך חסוי בנושא הפיגוע בדרום
ראש הממשלה נתניהו ושר הביטחון ברק הורו לראש אמ"ן ,  אלוף אביב כוכבי ,  שלא למסור מידע לוועדת המשנה למודיעין ולשירותים חשאיים .  כך טען הבוקר  ( ראשון )  יו"ר הוועדה ,  חבר הכנסת שאול מופז מקדימה .  לדבריו ,  המידע שנאסר לסקירה עוסק בממצאים שעלו מחקירת הפיגוע שהיה סמוך לאילת לפני כשבועיים .  בתגובה ,  החליט מופז לבטל לחלוטין את הדיון בוועדה .  לדברי מופז ,  החלטתם של ברק ונתניהו פוגעת פגיעה משמעותית בעצמאות הוועדה ובביטחון המדינה ,  כלשונו ,  וביכולתה למלא את תפקידה כגוף פרלמנטרי . " ברור לחלוטין שבהחלטה אין דבר או חצי דבר של היבט מקצועי ",  אמר מופז , " כל החלטה כזו נובעת משיקולים זרים ,  שנועדו למנוע מהוועדה למלא את חובותיה כלפי הציבור ".  הוא אמר כי לא יאפשר את  " המשך המגמה הזו ",  והודיע כי דרש מיו"ר הכנסת ראובן ריבלין לכנס מפגש דחוף עם ראש הממשלה נתניהו ועם שר הביטחון ברק ,  כדי להימנע מתקריות דומות .
 
מופז :  נתניהו סיכל תידרוך חסוי בנושא הפיגוע בדרום
nan
