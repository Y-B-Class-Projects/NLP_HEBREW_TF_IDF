אמונה עיוורת ?  עובדי כיל כבר לא בטוחים שיצביעו לליכוד
עובדים רבים במפעלי ים המלח ובתרכובות ברום נהגו להצביע מחל במשך שנים רבות ,  אולם בעקבות המשבר האחרון ,  חלקם אינו הולך בעיניים עצומות אחרי מפלגת השלטון . " לפיד הוא היחידי שממש הרגשתי אותו בשטח ,  לטובתנו "
  ( צפו :  הפגנת עובדי כיל מול מעון ראש הממשלה בתחילת החודש )  
המאבק של עובדי מפעלי כיל בדרום הארץ בתקופה האחרונה הביא למשבר חסר תקדים בין ועדי העובדים למפלגת הליכוד .  למרות המשבר החריף ,  החליט היום  ( שלישי )  ארמונד לנקרי ,  יו"ר ועד מפעלי ים המלח ,  חבר מרכז הליכוד ויו"ר סניף המפלגה בדימונה ,  להצביע עבור הליכוד . " עברתי יום עם הרגשה מעורבת ",  סיפר . 
" בחרתי בליכוד למרות המשבר ,  אבל יש עובדים במפעל שלא היו מוכנים לבחור בהם ",  הוסיף לנקרי .  עובד נוסף במפעלי ים המלח הסביר : " הפגנו נגד עידן עופר - ולא נגד נתניהו .  הצבעתי מחל למרות המשבר ,  ואני מקווה שלאחר הבחירות ,  נתניהו ינהל את המשבר וימנע את פיטורי העובדים בתאגיד כיל ". 
עוד בוואלה חדשות :" ניצחנו ,  אבל לא בנוק-אאוט ":  גיבורי המאבק של עובדי כיליום לפני השביתה :  עובדי כיל הפגינו מול משרד ראש הממשלהאלף עובדי כיל מפגינים בתל אביב : " נשבש את יום הבחירות "  
בניגוד אליהם ,  ג'רום זרוביב ,  עובד במפעל תרכובות ברום שהצביע בבחירות האחרונות למפלגת הבית היהודי ,  הבהיר כי הוא שם את האידאולוגיה מאחור ,  ומצביע למי שסייע במאבק העובדים . " הפעם התייחסתי בבחירתי בקלפי אך ורק לשביתה בכיל ",  אמר . " הצבעתי ליאיר לפיד ,  כי הוא היחידי שממש הרגשתי אותו בשטח ,  לטובתנו .  הוא וחבריו הגיעו לאוהל המחאה שלנו ,  והוא השאיר חותם חיובי ואמיתי .  לכן ,  אני ומשפחתי הצבענו עבורו ".  
בתחילת השבוע שעבר ,  נפגש ראש הממשלה בנימין נתניהו עם יו"ר ועד העובדים של תרכובות ברום ,  אבנר בן סניור ,  ועם לנקרי .  בפגישה סיפרו השניים לראש הממשלה על מצב החברות ועל מצוקת העובדים הצפויים להיוותר ללא עבודה ,  וטענו כי הוא הבטיח להתערב בסכסוך .
" אנחנו שמחים שראש הממשלה ישב אתנו .  אנו מקווים כי התערבותו תשים סוף למצב הבלתי-נסבל בקבוצת כיל ",  אמר לנקרי לוואלה חדשות אחרי הפגישה . " נתניהו שמע את טענותינו במשך שעה וחצי ואמר לנו בפירוש כי אם לא יהיה שינוי בקרב ההנהלה בנוגע לפיטורים הוא יתערב בנושא ".  
לפני כחודש ,  באחד מרגעי השיא של הפגנת העובדים במאהל המחאה בבאר שבע ,  שרפו חברי מרכז הליכוד העובדים במפעל את תעודות החבר שלהם .  מאות מעובדי תרכובות ברום הם חברי ליכוד ,  ו-17 מהם חברי מרכז הליכוד . " אנחנו נמצא את עצמנו מצביעים למפלגות אחרות וחלקנו אף נלך רחוק עד כדי מפלגת העבודה ",  אמרו אז חלק מהעובדים .
" הם נטשו אותנו ",  אמר בן סניור ,  שנחשב עד לאחרונה לאחר מהאנשים החזקים של הליכוד בדרום . " מאז שהתחלתי לבחור אני בליכוד .  יש לנו 17 חברי מרכז במפעלי הברום .  כל חברי הכנסת באים לפה אבל רק הליכוד לא .  ביבי שכח אותנו ,  טלפון אחד שלו לעידן עופר והכל מסתדר .  אני מרגיש מושפל .  זאת הפעם הראשונה שלא אצביע לליכוד .  זה קשה לי מאוד ,  אבל זה המצב ". 
לפניות לכתב :  yanir9310@walla.com 

אמונה עיוורת ?  עובדי כיל כבר לא בטוחים שיצביעו לליכוד
עובדים רבים במפעלי ים המלח ובתרכובות ברום נהגו להצביע מחל במשך שנים רבות ,  אולם בעקבות המשבר האחרון ,  חלקם אינו הולך בעיניים עצומות אחרי מפלגת השלטון . " לפיד הוא היחידי שממש הרגשתי אותו בשטח ,  לטובתנו "
 
