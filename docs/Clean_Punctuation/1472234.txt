רשמית :  שליח רה"מ עופר דקל פורש מתפקידו
לשכת נתניהו הודיעה כי מתאם המו"מ לשחרור גלעד שליט יסיים את שליחותו ,  לפי בקשתו .  ראש השב"כ צפוי להחליפו באופן זמני
עופר דקל ,  מתאם המו"מ לשחרור החייל החטוף גלעד שליט ,  פורש מתפקידו .  כך נמסר הערב  ( שלישי )  באופן רשמי מלשכת ראש הממשלה בנימין נתניהו .  בהודעת הלשכה נאמר ,  כי השניים נפגשו הערב ,  וכי נתניהו נענה לבקשת דקל לסיים את תפקידו .  נתניהו צפוי להודיע היום בישיבת הקבינט כי ראש השב"כ יובל דיסקין יחליף את דקל באופן זמני .
 בפגישה בין השניים ,  שהתקיימה לפי בקשת דקל ,  אמר השליח לנתניהו כי הוא ממלא את תפקידו למעלה משנתיים וחצי וכי כבר לפני חודשים ספורים פנה לראש הממשלה הקודם אהוד אולמרט וביקש לשחררו מתפקידו .  עם זאת ,  הוא נעתר לבקשת אולמרט להמשיך עד לאחר הבחירות ותום כהונתו .  דקל ,  לשעבר סגן ראש השב"כ ,  נחשב למקורבו של אולמרט .  מלשכת נתניהו נמסר עוד כי  " ראש הממשלה הביע צער על החלטתו של דקל ועל הפרסומים האחרונים השגויים בחלקם .  ראש הממשלה הביע את הערכתו לדקל ולפועלו ".  בימים בימים האחרונים דווח כי נתניהו מתכוון לסיים את כהונתו של דקל ,  בכוונת הממשלה החדשה לבחון דרכים חדשות לטיפול בנושא .
 לדברי נתניהו , " עופר דקל הקדיש ימים ולילות מזמנו למשימה חשובה שאין נעלה ממנה וכל זאת בהתנדבות מלאה וללא תמורה .  במהלך התקופה בה שימש בתפקידו ,  סיים דקל בהצלחה את המו"מ עם החזבאללה והחזיר לישראל את גופותיהם של שני חיילי צה"ל אודי גולדווסר ואלדד רגב ".  נתניהו הוסיף כי בכוונתו להמשיך ולהיעזר בדקל גם בעתיד ולהיוועץ עימו בסוגיות שונות הקשורות לתחום ניסיונו .
 
רשמית :  שליח רה"מ עופר דקל פורש מתפקידו
לשכת נתניהו הודיעה כי מתאם המו"מ לשחרור גלעד שליט יסיים את שליחותו ,  לפי בקשתו .  ראש השב"כ צפוי להחליפו באופן זמני

