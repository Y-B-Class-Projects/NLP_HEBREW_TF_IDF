אלשיך :  חוקרים פרטיים אספו מידע נגד קצינים שמעורבים בתיקי רה"מ
מפכ"ל המשטרה התראיין לאילנה דיין ב"עובדה "  והתייחס לחקירות ראש הממשלה . " כשיתפרסמו סיכומי החקירה ,  יהיה מי שיופתע ",  אמר והוסיף כי נתניהו הבטיח למנותו לראש שב"כ אחרי המפכ"לות 
" חוקרים פרטיים אספו מידע נגד קצינים שמעורבים בתיקי נתניהו ",  כך אמר הערב  ( רביעי )  מפכ"ל המשטרה רוני אלשיך ,  בריאיון לאילנה דיין ב"עובדה ".  לדבריו החוקרים נשכרו על ידי  " גורמים רבי כוח ".  
עוד הוסיף המפכ"ל על חקירות ראש הממשלה ,  שהמלצות בנוגע אליהן צפויות להתפרסם בקרוב ,  ואמר כי  " כשיתפרסמו סיכומי החקירה ,  יהיה מי שיופתע ",  והוסיף כי  " אני מכיר כל מילה מהעדויות בחקירת נתניהו ".  אלשיך סיפר גם כי ראש הממשלה בנימין נתניהו הבטיח למנותו לראש שב"כ אחרי המפכ"לות .
 הערב התקיימו דיונים בלשכתו של המפכ"ל בנוכחות כל צמרת החקירות של ראש הממשלה ,  ובהם הוצגו לאלשיך סיכומי החקירות .  המשטרה צפויה להמליץ להגיש כתב אישום נגד נתניהו בשני התיקים ,  בעבירות של מרמה והפרת אמונים ,  וייתכן שגם בשוחד .  את סיכומי החקירה הציגה סגן-ניצב לילית טייבר ,  ראש מפלג חקירות ביחידה הארצית לחקירות הונאה ,  שחיברה את הסיכומים .
 עוד בוואלה !  NEWS:תשובת המחץ של נתניהו לארץ נהדרת ולחקירות היא אחת :  טראמפנתניהו בגבול הצפון : " פנינו לשלום - אך לא כדאי לאיש לנסות אותנו"נתניהו מכין את הקרקע : " יהיו המלצות ,  יהיו לחצים ,  אבל אין כלום "  
לפי שעה לא ברור אם תתקיים ישיבה נוספת בנושא בשתי היממות הקרובות ,  וגורם במשטרה העריך כי סיכומי תיקי החקירה בשתי הפרשות יועברו לפרקליטות במהלך השבוע הבא ,  או לכל המאוחר בתוך כשבועיים . " יש כמה דברים לעשות ,  ואחרי שנסיים יועברו התיקים .  אז גם נוציא הודעה מסודרת בעניין ",  אמר הגורם .  
נתניהו אמר הערב לקראת פרסום ההמלצות בתיקים שבהם הוא חשוד בעבירות של מרמה ,  שוחד והפרת אמונים ,  כי הן לא רלוונטיות . " אל תהיו במתח ",  אמר לציבור בפנייה בעמוד הפייסבוק שלו . " יהיו המלצות ,  שלטים בנוסח 'אשם עד שתוכח חפותו' גם יהיו ,  לחצים פסולים גם יהיו ,  אבל אני בטוח שבסופו של יום ,  הגורמים המשפטיים המוסמכים יגיעו למסקנה אחת - אין כלום ".  
את ההודעה פתח נתניהו כשאמר : " רבים מכם שואלים מה יהיה ,  ואני רוצה להרגיע אתכם ,  לא יהיה כלום ,  כי אני יודע את האמת .  מדינת ישראל היא מדינת חוק .  החוק אומר שמי שקובע אם יש ראיות לכאורה נגד ראש הממשלה ,  זה היועץ המשפטי לממשלה והוא מתייעץ עם פרקליט המדינה ,  שאמר רק לאחרונה בכנסת שמחצית מהמלצות המשטרה מסתיימות בלא כלום ".  

אלשיך :  חוקרים פרטיים אספו מידע נגד קצינים שמעורבים בתיקי רה"מ
מפכ"ל המשטרה התראיין לאילנה דיין ב"עובדה "  והתייחס לחקירות ראש הממשלה . " כשיתפרסמו סיכומי החקירה ,  יהיה מי שיופתע ",  אמר והוסיף כי נתניהו הבטיח למנותו לראש שב"כ אחרי המפכ"לות

