איש הקשר עם התקשורת והמגן האנושי של שרה הולך הביתה :  ניר חפץ נפרד מלשכת נתניהו
עוד עזיבה בלשכת רה"מ :  ניר חפץ ,  יועץ התקשורת של משפחת נתניהו בשנים האחרונות ,  פורש מתפקידו .  לא ברור האם הממצאים בתיקי 1,000 ו-2,000 הובילו לפרישתו
עוד עזיבה בלשכת רה"מ :  ניר חפץ ,  יועץ התקשורת של משפחת נתניהו בשנים האחרונות ,  פורש מתפקידו .  לא ברור האם הממצאים בתיקי 1,000 ו-2,000 הובילו לפרישתו של חפץ מהתפקיד אליו מונה בשנת 2014 .  חפץ נחשב למקורב ביותר לבני הזוג נתניהו בשנים האחרונות .  
בתחילת שנות ה-2000 שימש חפץ כעורך הראשי של רשת המקומונים ידיעות תקשורת ,  והיה עורך אחראי על מדור הספורט ב"ידיעות אחרונות ".  ב-2006 התמנה לעורך המוסף השבועי  " 7 ימים ".  ב-2009 עזב את ידיעות ומונה לראש מערך ההסברה הלאומי במשרד רה"מ במשך כשנתיים .  
באוגוסט 2011 מונה חפץ על ידי בעלי  " מעריב "  לשעבר נוחי דנקנר לעורך הראשי של העיתון ,  וכיהן בתפקיד עד לרכישתו בידי שלמה בן צבי ב-2012 .  בנוסף לכך ,  חפץ גם משמש כיועץ בתשלום של ארגונים וחברות מתחום הבריאות .  לאחרונה אף פורסם כי חפץ יעסוק בייעוץ אסטרטגי לקבוצת הכדורגל בית"ר ירושלים ,  וחלק מתפקידו יהיה לגייס חסויות ופרסומות לקבוצה .  
חפץ ,  שנחשב למקורב ביותר לבני הזוג נתניהו ,  נחשב ל"מגן האנושי "  של רעיית רה"מ ליווה את רעיית רה"מ לאירועים שונים .  אפילו לחגיגת היומולדת האחרונה של ניקול ראדימן הוא הגיע עמה ,  ואף ליווה אותה בהשקות שונות ובאירועים חברתיים כמו פתיחת שבוע האופנה בקניון גינדי .  
בתחילת 2017 ,  עם פרסום פרשת ביבי-נוני ,  דרשה עמותת הצלחה ,  באמצעות עורכי הדין אלעד מן ויובל יועז ,  מהיועמ"ש לפתוח בחקירה בעניין הקשרים בין חפץ לבין נתניהו .  המכתב של הצלחה ליועמ"ש נשלח לאחר שהפרקליטות הודיעה כי לא תפתח בחקירה בשל  " עמימות "  הדברים ומשום שיש הסדר ניגוד עניינים בין השניים .  ואולם ,  לאחר שבחדשות 10 נשמע חפץ משתמש לכאורה בקשריו עם לשכת רה"מ בפגישה מול לקוחות פוטנציאליים ,  דרשו בהצלחה מהיועמ"ש לבחון שוב פתיחת חקירה .  
באחד הקטעים שנחשפו חפץ מספר על איש עסקים ישראלי מוכר : " זרקתי את השם שלו באיזה הקשר שקשור לכלי תקשורת לביבי ,  ביבי אמר קח צעד מ ( איש העסקים )  אמרתי לו מה ,  מה הבעיה עם  ( איש העסקים )  ?  הוא אמר לי הדרך שבה הוא עשה את הכסף .  לא פירט לי ,  עכשיו אני מבין ,  ביבי יודע ". 
חפץ לא הגיב ,  אך מקורביו אישרו את הפרטים .  

איש הקשר עם התקשורת והמגן האנושי של שרה הולך הביתה :  ניר חפץ נפרד מלשכת נתניהו
עוד עזיבה בלשכת רה"מ :  ניר חפץ ,  יועץ התקשורת של משפחת נתניהו בשנים האחרונות ,  פורש מתפקידו .  לא ברור האם הממצאים בתיקי 1,000 ו-2,000 הובילו לפרישתו

