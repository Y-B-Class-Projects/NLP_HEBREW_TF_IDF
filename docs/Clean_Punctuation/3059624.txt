מרוחק מנתניהו ,  מקורב לטראמפ :  לאודר לוחש על אוזן הנשיא
רון לאודר היה בעבר ידידו הקרוב של ראש הממשלה ,  אך יחסיו עם נתניהו עלו על שרטון בעשור האחרון .  עם זאת ,  גורמים ישראלים ואמריקאים מגדירים אותו כ"שליח לא רשמי ,  אבל משפיע "  של טראמפ בנושא תהליך השלום .  במקביל ,  אדלסון  " מאוכזב "  מהתנהלותו של הנשיא האמריקני
במארג היחסים החדש בין ישראל לבית הלבן יש לא מעט שחקני משנה מעניינים ,  כאלה שלא נוכחים בפגישות הרשמיות מול המצלמות ,  אבל שייכים למעגלים פנימיים של פקידים ומקורבים ,  ומשחקים תפקיד בדינמיקה הנרקמת בימים אלה מאחורי הקלעים עם הממשל החדש .  בין הלוחשים על אוזנו של הנשיא דונלד טראמפ בנושא הישראלי יש גם שני יהודים אמריקנים בכירים ,  שלכל אחד קשר מיוחד גם עם ראש הממשלה בנימין נתניהו .
 אלה הם המיליארדר ואיל הקזינו שלדון אדלסון ,  שתרם עשרות מיליונים לקמפיין של טראמפ ,  ורון לאודר ,  נשיא הקונגרס היהודי העולמי ובנה של מייסדת ענקית הקוסמטיקה אסתי לאודר ,  שנמנה על חוג ידידיו הקרובים של טראמפ זה עשרות שנים .  בעוד שאדלסון צוטט בתקשורת האמריקנית בימים האחרונים כמי שמאוכזב מהממשל ,  הקשר של לאודר לחדר הסגלגל כנראה רק מתחזק ,  ושורה של גורמים ישראלים ואמריקנים אמרו לוואלה !  NEWS כי לאודר מתפקד כ"שליח לא רשמי ,  אבל משפיע ",  שמייעץ לנשיא טראמפ בנושא התהליך המדיני .
 עוד בוואלה !  NEWS:ערב פגישת טראמפ ואבו מאזן :  נתניהו דורש להפסיק את התשלומים למחבליםשר ההגנה האמריקני בביקור בישראל : " יש לאסד עוד נשק כימי"פקיד בבית הלבן :  לא גיבשנו עמדה בנוגע להקמת אי מלאכותי בעזה 
גם מבחינת הקשר שלהם ללשכת ראש הממשלה בירושלים ,  יש בין לאודר ואדלסון הבדל מהותי :  בעוד הראשון ,  המוציא לאור של  " ישראל היום ",  הפך בעשור האחרון לפטרונו הפוליטי העיקרי של נתניהו ,  היחסים של השני עם רחוב בלפור רק החמיצו .  לאודר היה בעבר אחד מידידיו הקרובים של ראש הממשלה ,  ובכהונתו הראשונה בשנות ה-90 אף שימש שליח מטעמו במשא ומתן חשאי שניהל עם המשטר הסורי על רמת הגולן .  
עם זאת ,  בשנת 2011 היחסים בין השניים הידרדרו ,  בעקבות סדרה של פרסומים ביקורתיים כלפי ראש הממשלה ומשפחתו בערוץ 10 .  כיום ,  לאודר נחשב לאחד האנשים הנתעבים ברחוב בלפור ,  אך בה בעת ,  נראה שהשפעתו בחדר הסגלגל רק הולכת וגוברת .  ביום ראשון האחרון ,  טראמפ מסר ברכה מיוחדת לרגל פתיחת כנס הקונגרס הציוני העולמי ,  שבראשו עומד לאודר ,  בניו יורק ,  ובה שיבח את ידידותם ואת  " העבודה הנהדרת שהוא עושה ".  
החברות בין טראמפ ללאודר היא היסטורית ,  וראשיתה בלימודים משותפים באוניברסיטה בשנות ה-50 .  הם המשיכו בחוגים משותפים בעשורים שלאחר מכן כאנשי עסקים בחוגים משותפים ,  ואמו של לאודר הייתה מהראשונות לקבל את טראמפ לחברה הניו יורקית שבבעלותה כאיש נדל"ן צעיר .  ב-2004 חברת הקוסמטיקה של המשפחה אף השיקה בושם על שמו : " דונלד טראמפ - הניחוח ".  
לאודר הבן תמך בטראמפ במרוצת הקמפיין ,  ומאז בחירתו הגן עליו בעקביות מפני ההאשמות החוזרות באנטישמיות . " אין בו עצם אחת של אנטישמיות ",  אמר בראיון לרשת MSNBC בדצמבר האחרון .  חודש לאחר מכן ,  כשהבית הלבן השמיט את היהודים מהודעת יום השואה הבינלאומי וזכה לגינוי של כל הקבוצות היהודיות האמריקאיות ,  לאודר היה היחיד שהתייצב מאחורי הנשיא ותקף את המבקרים כמי שמשחקים  " משחקים פוליטיים על גבי זיכרון הנספים ".  הוא יצא בהודעות תמיכה וגיבוי גם למינויו השנוי במחלוקת של דייוויד פרידמן לשגריר ארצות הברית בישראל .  
בנושא הישראלי-פלסטיני ,  לאודר נחשב לתומך בפתרון שתי המדינות ,  ולאחר בחירתו של טראמפ הוא טען כי הנשיא יהיה מסוגל להצליח איפה שכולם נכשלו . " נשיאים רבים נכנסו למשרד כשהם מדברים על זה וכולם נכשלו ",  אמר אז . " הם נכשלו כי כולם ניסו לעשות הסכם בין שני עמים ,  לאף אחד לא היה ניסיון בלסגור עסקה .  לטראמפ יש את הניסיון וההבנה איך עושים 'דיל' ,  ואם למישהו יש סיכוי  זה לו ".  
יתרה מכך ,  עוד לפני כניסתו של טראמפ לבית הלבן ,  כלי תקשורת ערביים דיווחו כי הפלסטינים פנו ללאודר בניסיון ליצור ערוץ שיח עם הממשל .  לדברי גורמים ישראלים ואמריקנים ,  בשבועות האחרונים הוא מגביר את מעורבותו בנושא .  
בסוף החודש שעבר ,  לאודר נפגש עם נשיא מצרים עבד אל-פתאח א-סיסי במצרים ,  כשבוע לפני פגישתו של הנשיא המצרי עם טראמפ בבית הלבן .  לוואלה !  NEWS נודע כי הוא ערך פגישה גם עם יו"ר הרשות הפלסטינית אבו מאזן בשבועות האחרונים ,  במיקום מחוץ לרמאללה .  
בדיווח באתר  " ג'ואיש אינסיידר "  שפורסם אתמול ,  הוגדר לאודר  " הלוחש על אוזנו "  של טראמפ בנושא הישראלי-פלסטיני .  מספר מקורות טענו ,  על פי אותו דיווח ,  כי לאודר הוא זה ששכנע את טראמפ שאפשר להשיג את  " הדיל האולטימטיבי "  בין ישראל והפלסטינים ,  וכי בין היתר ,  לאודר אמר לנשיא כי  " ישראל היא הבעיה ",  ולא הפלסטינים .  
מקורב ללאודר אמר לוואלה !  NEWS כי המידע על פגישה עם אבו מאזן  " אינו מדויק ",  אך לא הכחיש את עצם קיומה . " כחלק מתפקידו כנשיא הקונגרס היהודי העולמי ,  לאודר נפגש עם מנהיגים בכל האזור ורחבי העולם ,  והקשרים האלה נושאים פירות ממשיים ",  אמר המקורב ,  שציין כי משלחת מבחריין השתתפה השבוע לראשונה בכנס הקונגרס בניו יורק .  
עם או בלי קשר ללאודר ,  לנתניהו יש קשר ישיר וחם לחדר הסגלגל ,  ונציג מטעמו שלוחש במקביל על אוזניהם של יועצי הנשיא .  שגריר ישראל בארצות הברית רון דרמר נחשב לבן בית בחדר הסגלגל ,  ומקורב מאוד לחתנו של טראמפ ,  ג'ארד קושנר ,  ולשליח האמריקני לענייני תהליך השלום ,  עורך הדין ג'ייסון גרינבלט .  בלשכת ראש הממשלה סירבו להתייחס לפניות וואלה !  NEWS בנושא מעורבותו האפשרית של לאודר בניסיונות להנעת התהליך ,  אולם מקורבים לנתניהו אמרו כי בימים האחרונים הוא נראה  " מוטרד "  מהלחץ המסתמן מכיוונו של טראמפ בנושא .  
היחסים הקרירים בין נתניהו ללאודר הפכו מאז ספטמבר האחרון לנתק מוחלט .  לאודר הגיע אז לארץ להשתתף בהלווייתו של חבר קרוב נוסף שלו ,  הנשיא לשעבר שמעון פרס .  במהלך הביקור ,  התבקש איש העסקים היהודי הניו יורקר לתת עדות במשטרה ,  בבדיקה שאחר כך הפכה לחקירת תיק 1000 , " פרשת המתנות ".  
בה בעת שלאודר מתקרב לטראמפ ,  מסתמן אדלסון ,  שזכה לכבוד מלכים כשעמד עם רעייתו מירי מאחורי הנשיא בטקס ההשבעה בוושינגטון בחודש ינואר ,  כמי שמאוכזב מהתנהלותו של הממשל האמריקני במאה ימיו הראשונים .  על פי דיווח באתר  " פוליטיקו ",  אדלסון  " מאוכזב וכועס ",  בין היתר על זניחת הבטחת הקמפיין של טראמפ להעביר את השגרירות לירושלים .  דובר מטעמו של אדלסון הכחיש כי הוא כועס על הנשיא או אינו מרוצה ממנו ,  אך דווח כי מאז ינואר הפסיק אדלסון לתרום לארגונים וקבוצות הפועלים למען טראמפ .  

מרוחק מנתניהו ,  מקורב לטראמפ :  לאודר לוחש על אוזן הנשיא
רון לאודר היה בעבר ידידו הקרוב של ראש הממשלה ,  אך יחסיו עם נתניהו עלו על שרטון בעשור האחרון .  עם זאת ,  גורמים ישראלים ואמריקאים מגדירים אותו כ"שליח לא רשמי ,  אבל משפיע "  של טראמפ בנושא תהליך השלום .  במקביל ,  אדלסון  " מאוכזב "  מהתנהלותו של הנשיא האמריקני

