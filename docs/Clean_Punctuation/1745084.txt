רה"מ נכנע :  הצהרת נאמנות גם למתאזרחים יהודים
הלחץ עשה את שלו :  נתניהו הורה לשר המשפטים להכין הצעת חוק ממשלתית לפיה גם מתאזרחים יהודים שעלו לארץ מכוח חוק השבות ,  יצהירו אמונים לישראל כ"מדינה יהודית ודמוקרטית "
 ראש הממשלה בנימין נתניהו הנחה הערב  ( שני )  את שר המשפטים יעקב נאמן להכין הצעת חוק ממשלתית ,  לפיה גם מתאזרחים יהודים יצהירו אמונים לישראל כ"מדינה יהודית ודמוקרטית ".  בכך אימץ נתניהו הצעה שנאמן עצמו העלה לפני כשבוע ,  לפיה התיקון לחוק האזרחות המתנה קבלת אזרחות ישראלית בשבועת אמונים למדינה ,  יחול גם על יהודים שעלו לארץ מכוח חוק השבות וטרם התאזרחו .
 ביום ראשון שעבר אישרה הממשלה את התיקון שהוצע לחוק האזרחות ,  לפיו מתאזרחים שאינם יהודים יצטרכו להצהיר אמונים לישראל כ"מדינה יהודית ודמוקרטית ".  22 שרים הצביעו בעד ההצעה ,  ואילו שמונה שרים התנגדו לתיקון :  כל שרי מפלגת העבודה ,  כולל שר הביטחון אהוד ברק ,  ושרי הליכוד דן מרידור ,  בני בגין ומיכאל איתן .  התיקון המוצע שאושר בממשלה טעון את אישור הכנסת .
 בישיבת הממשלה בשבוע שעבר שאישרה את שינוי חוק הנאמנות ,  ראש הממשלה הביע תמיכה עקרונית בהחלת השינוי גם על מתאזרחים יהודים לפי חוק השבות ,  כפי שהציע שר המשפטים יעקב נאמן .  בעקבות הסתייגות שהעלה שר ההסברה והתפוצות יולי אדלשטיין  ( ליכוד )  ,  נתניהו ביקש מנאמן לבחון את הסוגיה בנפרד .  גורמים בלשכת ראש הממשלה אמרו הערב כי נעשתה בחינה נוספת שבעקבותיה ראש הממשלה החליט להנחות את שר המשפטים לקדם את היוזמה לכדי הצעת חוק ממשלתית .
 ברק התנגד לתיקון המוצע ,  לאחר שהממשלה סירבה לקבל את הצעתו לשנות את נוסח הצהרת האמונים ,  כך שהמתאזרחים יצהירו אמונים ל"מדינה יהודית ודמוקרטית ברוח מגילת העצמאות ".  ברק אמר כי  " מי שלא מקבל את עקרונות המילים 'ברוח מדינת העצמאות' ,  ספק אם הוא ראוי לשבת מול שולחן הממשלה ".  בסביבתו הוסיפו כי היה ברור שאילו ראש הממשלה היה מעלה להצבעה את הצעת התיקון של ברק ,  היה לכך רוב ברור .
 במוצאי שבת הפגינו אלפי בני אדם בתל אביב נגד התיקון המוצע לחוק האזרחות ונגד מה שהם מכנים  " מגמות הפאשיזציה הפושות בחברה הישראלית ".  המפגינים צעדו מגן מאיר לכיוון בסיס הקריה בקריאה  " די לחקיקה הגזענית ".  במהלך התהלוכה אמר יו"ר מרצ ח"כ חיים אורון כי , " מתקפת החקיקה האנטי אזרחית ודמוקרטית נועדה להדיר את האוכלוסייה הערבית מהמשחק הדמוקרטי ולהנציח שלטון ימני אתנוקרטי לדורות .  טוב שהמחנה האזרחי מתעורר ".  ח"כ אורון הוסיף כי ההפגנה יוצאת  " נגד שני נושאים עקרוניים שהם בלתי נפרדים מבחינתי .  האחד הוא עצירת הגזענות והפאשיזם והשני כניסה למשא ומתן עם הפלסטינים  הקפאת החוקים הגזעניים והקפאת הבנייה בהתנחלויות ". 

רה"מ נכנע :  הצהרת נאמנות גם למתאזרחים יהודים
הלחץ עשה את שלו :  נתניהו הורה לשר המשפטים להכין הצעת חוק ממשלתית לפיה גם מתאזרחים יהודים שעלו לארץ מכוח חוק השבות ,  יצהירו אמונים לישראל כ"מדינה יהודית ודמוקרטית "
 
