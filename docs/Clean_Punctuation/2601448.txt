פרשנות :  גם נתניהו ישמח אם משפט ליברמן יהיה מהיר
נתניהו מצהיר תחת כל עץ רענן כי הוא מגבה את ליברמן וישמח אם ישוב לעבודתו .  כעת השאלה היא אם יעביר את תיק החוץ כ"פיקדון "  לאחד מהשרים ,  או ימלא זמנית את התפקיד בעצמו
בשבוע האחרון הצהיר ראש הממשלה בנימין נתניהו מעל כל במה אפשרית כי הוא מגבה את שר החוץ אביגדור ליברמן ,  ומקווה ומייחל לשובו המהיר לעבודה לצדו .  בשורה של ראיונות טלוויזיונים ותדרוכי כתבים שב נתניהו והבהיר כי הוא מתכוון לשמור לליברמן את תיק החוץ ,  למרות כתב האישום שהוגש נגדו בגין מרמה והפרת אמונים ,  והוגש אתמול  ( חמישי )  שוב במתכונת מתוקנת .  
אף מילה על נורמות ציבוריות ,  אף משב רוח קר לא יצא מכיוונו של נתניהו עד כה לנוכח הסתעפויות פרשות ליברמן ,  אלא להיפך בלבד ,  ובאירוע פתיחת הקמפיין של הליכוד-ביתנו השבוע הרבה נתניהו בשבחי סיסמאות ההנהגה היציבה והאיתנה ,  והצורך ביד חזקה לצדו שתנווט את המדינה ,  כשהוא מחבק בהפגנתיות את מספר 2 ברשימתו .  
לפני כחודשיים ,  עם ההחלטה על חיבור  " הליכוד ביתנו "  סיכמו נתניהו וליברמן כי יו"ר ישראל ביתנו יוכל לבחור באחד משלושת התיקים הבכירים בממשלה הבאה - ביטחון ,  חוץ או אוצר .  כך הפך ליברמן למי שמחזיק בידו את מפתח הפיצוח לכל חלוקת התיקים של הממשלה הבאה ,  ובמובן מה למי שמחזיק בידיו גם את גורלם של מרבית שרי הליכוד ,  המקווים לשדרוג אחרי ה-22 בינואר .  ככל שמתקרב מועד הבחירות ,  הולכות וגוברות הספקולציות על חלוקת התיקים המסתמנת - כששלושת התיקים הבכירים הם הסחורה הכי לוהטת שיש ,  אך גם ליברמן וגם נתניהו שבו והצהירו כי הכוונה היא לשמור בידיו של ליברמן את תיק החוץ .  
אתמול נכתב ב"הארץ "  כי נתניהו הכחיש בתוקף את הדיווחים על כוונתו לתת לציפי לבני תפקיד מדיני בכיר בממשלתו הבאה ושוב הציב את ליברמן בכיסא הדיפלומט הבכיר בממשלתו הבאה .  גורמים בליכוד ביתנו העריכו היום כי כתב האישום המתוקן שהוגש נגד ליברמן לא ישנה כוונה זו .  אתמול ,  כאמור ,  הוגשה טיוטת כתב האישום החדש ליושב ראש הכנסת ,  ראובן ריבלין ,  שבו הוחמרו פרטי האישום ,  אולם סעיף האישום  מרמה והפרת אמונים  נותר על כנו .  בנוסף הודיע ליברמן כי לא יבקש שלא תוסר חסינותו הפרלמנטרית ולכן כתב האישום יוגש ביום ראשון הקרוב לבית משפט השלום בירושלים .
 אם אכן יתממשו תקוותיו של ליברמן למשפט מהיר שיסתיים ללא קלון  ( שקיבלו חיזוק ברור מנתניהו )  הקלפים עשויים להסתדר היטב עבור נתניהו וליברמן עשוי לחזור תוך חודשים ספורים לבירות אירופה ,  אך במידה ולא - התכניות של שמירת תיק החוץ אצל נתניהו עשויות להשתבש .  במידה וההליכים המשפטיים יתארכו או יסתעפו ,  עשויות לצוץ עתירות לבג"ץ נגד אי מילוי מקום שר החוץ .  כדי להימנע מעתירות עתידיות שכאלה ,  טוב יעשה נתניהו אם יפסיק להצהיר רשמית על  " שמירת התיק "  לליברמן .  
במקביל ,  נתניהו עשוי לבחור לתת את תיק החוץ לאחד משרי הליכוד ל"פיקדון ",  עד לאחר סיום ההליך המשפטי של ליברמן ,  ולא בטוח שזה ממתק שגדעון סער ,  סילבן שלום או משה  ( בוגי )  יעלון יתנגדו לקבל ,  במיוחד לנוכח הסיכוי שהתיק של ליברמן יסתיים בהרשעה עם קלון ,  אז הפיקדון יכול להפוך לבית קבע .  עם זאת ,  בליכוד-ביתנו העריכו כי נתניהו אינו מתכוון להשתמש באופציית הפיקדון , " גם אם זה ייקח שנה נתניהו ינסה להחזיק את התיק אצלו ,  הוא דיפלומט ותיק ואין לו בעיה להיות גם ראש ממשלה וגם שר חוץ ",  אמר היום גורם במפלגה .  

פרשנות :  גם נתניהו ישמח אם משפט ליברמן יהיה מהיר
נתניהו מצהיר תחת כל עץ רענן כי הוא מגבה את ליברמן וישמח אם ישוב לעבודתו .  כעת השאלה היא אם יעביר את תיק החוץ כ"פיקדון "  לאחד מהשרים ,  או ימלא זמנית את התפקיד בעצמו

