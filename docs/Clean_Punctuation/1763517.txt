נתניהו : " זו לא בושה לבקש עזרה מהעולם "
 רה"מ נתניהו הודה על הסיוע שקיבלה ישראל ממדינות העולם במלחמתה בשריפה : " צריך מערך אווירי ואין שום מדינה שאני מכיר שחוותה שריפות כאלה ולא נעזרה במדינות אחרות .  זה כפר גלובאלי "
  ( באדיבות הערוץ הראשון ) 
ראש הממשלה בנימין נתניהו דיבר הערב  ( שבת )  על המאמצים המתמשכים להשתלט על שריפת הענק במורדות הכרמל . " מרגע שפרצה השריפה הצבתי שני יעדים ",  אמר נתניהו . " הצלת חיים וכיבוי שפועל תוך שיתוף פעולה בינלאומי .  היעד הזה מושג ,  ואחרי הטרגדיה של אובדן 41 בני אדם ,  לא איבדנו נפש נוספת וזה לזכות הכבאים ,  הטייסים ,  עובדי העיריות המתנדבים ".  
" עם ישראל יודע להתלכד ברגעי מבחן וזה קורה כאן בצורה הטובה ביותר .  לבקשתי היה פינוי יישובים עם 'שוליים רחבים' ,  ועכשיו יש גם חזרה של אנשים בהתאם למצב האש .  אנחנו בדרך להשתלט על האש אבל אני לא רוצה לפתוח פה לשטן ולרוחות ".  
" היעד השני הוא כאמור ,  הכיבוי אווירי ",  המשיך ראש הממשלה . " זה אירוע ייחודי ,  שיש לו הקבלות בעולם בשריפות הענק של רוסיה ארצות הברית  ,  קליפורניה ,  יוון וכמה מדינות אחרות .  אלה שריפות ענק שמחייבות הפעלת כוחות ייחודיים ופעולה אווירית כי כוחות הקרקע אינם מספיקים ואינה יכולה לעזור אפילו בהתחלה ".   
" צריך מערך אווירי ואין שום מדינה שאני מכיר שחוותה שריפות כאלה ולא נעזרה במדינות אחרות .  זו לא בושה ,  זה חלק מהקיום בכפר הגלובאלי .  ישראל נטלה סיוע בחילוץ נפגעים במדינות אחרות ,  ואנחנו מקבלים עכשיו סיוע בהיקף רחב מאד .  דיברתי עם 30 מדינות וההתגייסות של המנהיגים ,  החום והנכונות להגיש מיד עזרה מחממים את הלב של כל אזרח בישראל ".  
" הייתה לי שיחה מאד חמה וטובה עם ראש הרשות אבו מאזן ,  על ההזדהות ושליחת התנחומים .  הם שלחו לנו שלוש כבאיות ואמרתי לו שאנו נמצאים באותה שכונה והאש פעם כאן ופעם שם ". 
בנוסף אני מתכוון לרכוש לישראל מערך מוטס  .  אנו צריכים את היכולת הזאת שתשנה לחלוטין את יכולתנו להתמודד עם שריפות ענק .  אלוף לוקר בקשר עם צה"ל וחיה"א כדי להביא הצעה מתוקצבת לבניית הכוח הזה ",  הוסיף נתניהו .
" נותרה משימה שלישית וגדולה - לשקם את הבתים והיערות שניזוקו .  מטרתי לטפל בזה במהירות האפשרית ,  לשקם תשתיות ולשמור על הביטחון .  נקבל מחר בממשלה החלטה על תוכנית לשיקום יערות הכרמל .  זה דבר יקר שנפגע וניתן לשקמו .  יש פה משבר קשה אבל עם ישראל עומד ביחד ועמים רבים בעולם עומדים יחד איתו וזה לא דבר קטן ,  זו נקודת אור לחג החנוכה ",  סיכם ראש הממשלה .
 
נתניהו : " זו לא בושה לבקש עזרה מהעולם "
 רה"מ נתניהו הודה על הסיוע שקיבלה ישראל ממדינות העולם במלחמתה בשריפה : " צריך מערך אווירי ואין שום מדינה שאני מכיר שחוותה שריפות כאלה ולא נעזרה במדינות אחרות .  זה כפר גלובאלי "
 
