כמעט חצי מהישראלים חושבים שיש להכיר ברפורמיים ובקונסרבטיביים
מסקר חדש עולה כי קרוב ל-50 אחוז מהציבור בישראל חושב שיש להכיר בזרמים הרפורמיים והקונסרבטיביים ,  מה שעשוי לתרום לחיזוק הקשר עם יהודי ארה"ב
כמעט 50% מהציבור הישראלי חושב שיש להכיר בזרמים הרפורמיים והקונסרבטיביים ,  דבר שעשוי לתרום לחיזוק הקשר עם יהודי ארה"ב ,  שרבים מהם משתייכים לזרמים אלו .  כך עולה מסקר חדש שערכה  " קרן משפחת רודרמן "  בקרב הציבור בישראל בסוגיות הקשורות ליהדות ארצות הברית ובהן הכרה בזרמים הרפורמיים והקונסרבטיביים והתייחסות לעמדת יהודי ארה"ב בקביעת מדיניות הממשלה לגבי תהליך השלום .  הקהילה היהודית-אמריקאית היא הקהילה היהודית הגדולה והמשפיעה ביותר מחוץ לגבולות ישראל .  חשיבותה באה לידי ביטוי בתמיכה הפוליטית האדירה המשתקפת בקשר המיוחד שבין ישראל וארה"ב ,  הכוללת מעל 3 מיליארד דולר בסיוע חוץ אמריקני למדינת ישראל ובתרומות של יהדות ארה"ב לישראל מדי שנה בסך מאות מיליוני דולרים .  
על פי הסקר שנערך בקרב 500 משיבים ,  גברים ונשים ,  בני 18 ומעלה ,  עמדותיו של הציבור בישראל מסויגות ביחס למעורבותם של יהודי ארה"ב בענייניה הפנימיים של ישראל כמו תהליך השלום או ניהול משרדי ממשלה וועדות בכנסת .  רוב הציבור גם לא חושב שיהודי התפוצות צריכים להיות מיוצגים בכנסת .  אזרחי ישראל מקנים חשיבות לשמירה על קשר עם יהדות ארה"ב .  
בהתאם לכך ,  הם מעוניינים שהממשלה תשקיע משאבים בהפחתת הניכור לישראל בקרב צעירי ארה"ב היהודים .  בנוסף ,  כמחצית סבורים שהמדינה צריכה להכיר בזרמים הרפורמיים והקונסרבטיביים של היהדות ,
 אחת השאלות המעניינות שנשאלו המשתתפים בסקר היא מי מנבחרי הציבור הבאים מבין לדעתך בצורה הטובה ביותר את מורכבות יחסי ישראל וארה"ב ?  ראש הממשלה ,  בנימין נתניהו קטף את המקום הראשון עם 43.8% ,  אחריו במקום ה-2 שר החוץ אביגדור ליברמן ובמקום ה-3 יו"ר האופוזיציה ח"כ בוז'י הרצוג .  השרים נפתלי בנט ויאיר לפיד הגיעו למקומות האחרונים .  
הסקר מתפרסם לקראת יציאת משלחת  " עמיתי רודרמן "  הכוללת שישה חברי כנסת מ-5 מפלגות ,  המייצגים קשת רחבה של עמדות פוליטיות ,  לשבוע אינטנסיבי של הרצאות ומפגשים בבוסטון וניו יורק ,  שבמהלכו יקיימו פגישות עם בכירים בקהילה היהודית האמריקאית ,  במטרה להכיר לעומק את התפוצה היהודית הגדולה והחשובה ביותר .  חברי הכנסת המשתתפים במשלחת הם :  נחמן שי ואיציק שמולי מ"העבודה ",  מיכל רוזין מ"מרצ ",  שולי מועלם מ"הבית היהודי ",  שמעון אוחיון מ"הליכוד-ישראל ביתנו "  ושמעון סולומון מ"יש עתיד ". 
לדברי ג'יי רודרמן ,  נשיא קרן משפחת רודרמן : " מטרת תכנית עמיתי רודרמן היא ללמד מנהיגים ישראלים על הקהילה היהודית-אמריקאית .  הסקר האחרון שביצענו מראה שהציבור הישראלי מבין שהקהילה היהודית-אמריקאית הינה חברה פלורליסטית ,  והקשר ההדוק עמה הינו הכרחי לביטחונה העתידי של מדינת ישראל ".  

כמעט חצי מהישראלים חושבים שיש להכיר ברפורמיים ובקונסרבטיביים
מסקר חדש עולה כי קרוב ל-50 אחוז מהציבור בישראל חושב שיש להכיר בזרמים הרפורמיים והקונסרבטיביים ,  מה שעשוי לתרום לחיזוק הקשר עם יהודי ארה"ב

