האיחוד האירופי לנתניהו : " גלה מנהיגות "
 שרת החוץ של האיחוד האירופי גינתה את הבנייה במזרח ירושלים . " אני מאוד מודאגת מכך שישראל הודיעה זאת בדיוק כששיחות הקרבה אמורות היו להתחיל "
 האיחוד האירופי דחק היום  ( שבת )  בישראל לחדש בדחיפות את המשא ומתן לשלום עם הפלסטינים .  זאת ערב ביקורה של שרת החוץ של האיחוד האירופי קתרין אשטון באזור .  
אשטון אשר תגיע לאזור ביום ראשון גינתה את הודעת ישראל על התוכנית לבנות 1,600 יחידות דיור נוספות במזרח ירושלים . " אני מאוד מודאגת מכך שישראל הודיעה זאת בדיוק כששיחות הקרבה אמורות היו להתחיל ".  בשוליו של כינוס של שרי החוץ מהאיחוד האירופי בפינלד קראה אשטון לראש ממשלת ישראל בנימין נתניהו ל"הפגין מנהיגות "  ואמרה כי  " יש צורך בהסכם שלום "  וכי  " יש להגיע אליו במהרה ".  
אשטון אמרה עוד כי תמסור לנתניהו כי  " הוא נמצא בעמדה מיוחדת ,  יש לו תמיכה חזקה בישראל מה שלא תמיד קורה וכן שבאזור שורר שקט יחסי בחודש האחרון ".  היא אמרה שעל ראש ממשלת ישראל לנצל את ההזדמנות ולקחת את עמו ל"אפשרות של שקט ושגשוג לטווח ארוך .  ולכך ניתן להגיע רק על ידי חתימה על הסכם שלום ",  אמרה .
 שר החוץ של ספרד ,  אשר מחזיקה בנשיאות האיחוד האירופי ,  הסכים עם דבריה של אשטון . " עדיין לא מאוחר מידי אך אם נחכה יותר משנתיים ייתכן ויהיה מאוחר מידי ",  אמר שר החוץ הספרדי מיגל מורטינוס .  הוא הזהיר כי בעוד שנתיים לא תהיה יותר אדמה לנהל עליה משא ומתן וכי יהיה קשה ביותר לקבוע גבולות בין מדינת ישראל למדינה הפלסטינית .  בנוסף הזהיר מורטינוס כי  " ההנהגה הפלסטינית המתונה לא תוכל להישאר כפרטנר בשיחות ולכן יש לפעול בדחיפות קדימה ".  שר החוץ הפיני אלכסנדר סטאב אמר כי  " בטווח הארוך צריך שניים לטנגו וכי בטווח הארוך יהיה צורך בדיאלוג עם חמאס ".  
שר החוץ השבדי קרל בילדט הצטרף לגינוי של הודעת ישראל על בניית 1,600 יחידות הדיור במזרח ירושלים ואמר כי ממשלת ישראל אומרת שהיא מעוניינת בחידוש המשא ומתן לשלום אך המסר שנשלח באותו היום עם ההודעה על בניית יחידות הדיור הנוספות לא היה טוב ".  בילדט אמר עוד כי  " המסר ששלחה ישראל היה מסר רע באופן מוחלט וכי עכשיו על ממשלת ישראל להוכיח שהיא באמת רוצה שלום ".  
אשטון תבקר במצרים ,  סוריה ,  לבנון ,  ירדן ,  ישראל והרשות הפלסטינית . " הביקור שלי הוא סימן לחשיבות שנותן האיחוד האירופי לקשרים עמוקים עם שותפינו במזרח התיכון ובעולם הערבי ",  אמרה אמש .  היא הוסיפה כי תעביר  " הודעה ברורה "  שיש להתקדם בתהליך השלום .
 
האיחוד האירופי לנתניהו : " גלה מנהיגות "
 שרת החוץ של האיחוד האירופי גינתה את הבנייה במזרח ירושלים . " אני מאוד מודאגת מכך שישראל הודיעה זאת בדיוק כששיחות הקרבה אמורות היו להתחיל "
 
