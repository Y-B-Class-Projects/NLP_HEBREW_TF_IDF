147 פרויקטים ב-116 מיליארד שקל :  תכנית התשתיות הלאומית נחשפת
בתכנית מרוכזים המיזמים המתוכננים בישראל עד שנת 2021 שעלותם נאמדת ביותר ממאה מיליון שקלים .  כחצי מהפרויקטים קשורים ברכבות הקלות בערים .  נתניהו : " התכנית תאפשר לממשלה להעניק שירות טוב יותר לאזרחים "
 בשורה בתחום התשתיות :  ממשלת ישראל תפרסם לראשונה תכנית רב שנתית המרכזת את פיתוח 147 הפרויקטים המתוכננים בישראל לשנים 2017-2021 בתחום התשתיות .  לצד זאת ,  יוקם צוות מיוחד למעקב וליישום הפרויקטים .  התכנית מרכזת את כלל הפרויקטים הפיזיים המתוכננים - בביצוע ,  בתקצוב או באישור משרדי הממשלה ויחידות הסמך .
 ברשימה נכלל כל פרויקט תשתית הקיים בישראל ,  בהתאם לקריטריונים הבאים :  עלותו נאמדת ביותר ממאה מיליון שקלים ,  התקיימה עבורו בדיקת כדאיות כלכלית ,  וקיימת לגביו החלטת ממשלה או סיכום תקציבי .  מהרשימה נגרעו פרויקטים בסך 40 מיליארד שקלים ,  שלא עמדו בכל התנאים .  
לצד התכנית תעלה בישיבת הממשלה הקרובה החלטה על מינוי צוות ליווי ובקרה ,  בהשתתפות מנכ"ל משרד ראש הממשלה ,  החשב הכללי ,  הממונה על התקציבים והיועץ המשפטי של משרד האוצר .  הצוות יעקוב אחר ביצוע התכניות וירחיב את בחינת ההתאמה של כל הפרויקטים לביצוע ולמימון ,  בשילוב המגזר הפרטי .  כמו כן ,  הצוות ידאג לטיוב מבנה המכרזים ,  וכן להגברת השקיפות בתחום התשתיות בפני הממשלה ,  הציבור והמשקיעים .
 עוד בוואלה !  NEWS:שבע תאונות המערבות גשרים בחודש : " האסון הבא הוא עניין של זמן"קוקה קולה בישראל :  מהקרב נגד התפוזים ועד לחיקוי של שופרסלבפרלמנט בשכונה ד' בטוחים בכתב אישום נגד ביבי - לכאורה 
בתכנית 147 פרויקטים בעלות הקמה כוללת של 116 מיליארד שקלים ,  מרביתם בתחומי התחבורה והאנרגיה .  בתחום התחבורה למשל ,  51% מעלויות ההקמה מגיעות מפרויקטים הקשורים ברכבות הקלות בתל אביב ,  ירושלים וחיפה ,  22% מבניית כבישים חדשים ,  15% של מסילות רכבות כבדות .  בתחום האנרגיה 61% מעלויות ההקמה הן של פרויקטים בתחום החשמל ,  14% במערכות הולכת מים ,  12% תשתיות גז ,  11% מערכות הולכת ביוב ו-2% דלק וגז בישול .  
מבחינת שיעורי ההשקעה בתשתיות בתכנית לפי מחוזות עולה כי 31% מהעלויות יושקעו במרכז ,  27% בתל אביב ,  17% בצפון ,  10% בדרום ,  9% בירושלים ,  5% בחיפה ,  ו-1% ביהודה ושומרון .  
ראש הממשלה בנימין נתניהו אמר כי  " אנו ממשיכים בתנופת השקעה ובנייה בתשתיות בכל רחבי הארץ .  נמשיך לקרב את הפריפריה למרכז לטובת כלל אזרחי ישראל ,  נבנה עוד כבישים ,  מחלפים ומסילות רכבת .  התכנית תאפשר לממשלה להעניק שירות טוב יותר לאזרחים בתחבורה ,  באנרגיה ,  בבריאות ובתחומים רבים נוספים ".  
מנכ"ל משרד ראש הממשלה אלי גרונו אמר כי  " מיפוי הפרויקטים מהווה צעד ראשון וחשוב בתהליכי גיוס השקעות זרות בתשתיות ,  בהגדלת היקף ההשקעות ובפיתוח הכלכלה הישראלית .  התכנית גובשה לאור תובנות שעלו בפגישות שקיימנו עם גופי השקעה בינלאומיים הרואים במדינת ישראל יעד מועדף להשקעה בתשתיות .  פרסום התכנית לציבור הוא רכיב נוסף בהטמעת תרבות ארגונית אפקטיבית בשירות המדינה של תכנון ובקרה ".  

147 פרויקטים ב-116 מיליארד שקל :  תכנית התשתיות הלאומית נחשפת
בתכנית מרוכזים המיזמים המתוכננים בישראל עד שנת 2021 שעלותם נאמדת ביותר ממאה מיליון שקלים .  כחצי מהפרויקטים קשורים ברכבות הקלות בערים .  נתניהו : " התכנית תאפשר לממשלה להעניק שירות טוב יותר לאזרחים "
 
