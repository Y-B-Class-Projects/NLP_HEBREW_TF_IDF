פרשת הצוללות :  הוארך בארבעה ימים מעצרו של ראש לשכת רה"מ לשעבר
דוד שרן ,  שהיה ראש לשכתו של נתניהו ,  נעצר במסגרת חקירת תיק 3000 ובית המשפט האריך את מעצרו עד יום חמישי .  שרן חשוד כי קיבל כספי שוחד בזמן היותו עובד ציבור .  בין העצורים הנוספים שמעצרם הוארך :  מפקד השייטת לשעבר
 *  הבוקר עוכבו לחקירה שישה חשודים בפרשה ,  ביניהם דוד שרן - לשעבר ראש לשכת רה"מ *  שרן שותק לפי שעה בחקירתו *  מעצרו הוארך עד ליום חמישי בשעה 16:00 ,  גם מעצרם של ארבעה חשודים נוספים הוארך *  החשד - אנשי התאגיד טיסנקרופ ניסו לגייס בכירים בלשכת נתניהו במטרה לקדם את רכישת הצוללות תוצרת החברה 
דוד שרן ,  לשעבר ראש לשכת ראש הממשלה בנימין נתניהו ,  הוא הבכיר שנעצר הבוקר  ( ראשון )  במסגרת חקירת פרשת הצוללות - כך הותר הערב לפרסום .  שרן חשוד כי קיבל כספי שוחד בזמן היותו עובד ציבור ,  ומעצרו הוארך עד יום חמישי ב-16:00 .  יחד איתו עוכבו גם מפקד שייטת 13 לשעבר וארבעה חשודים נוספים .
 השישה עוכבו לחקירה במסגרת תיק 3000 ,  ומעצרם התאפשר לאחר חקירתו של עד המדינה מיקי גנור ,  שתיווך בעסקת הצוללות מטעם התאגיד הגרמני  " טיסנקרופ ".  המשטרה ערכה חיפושים בבתיהם של השישה ובמשרדיהם ,  במטרה להגיע למסמכים הרלוונטיים לחקירה .  בכוונת היאל"כ בלהב 433 לזמן בהמשך נחקרים ועדים נוספים .
 בדיון בהארכת מעצרו של שרן ,  אמרו עורכי דינו : " הנושא ידוע וישן ,  לא ברור מדוע מבקשים הארכת מעצר .  הוא העיד בתיק כבר לפני חודשיים ".  נציגת המשטרה אמרה כי 30 מתוך 33 פעולות החקירה בתיק נתונות לשיבוש ,  ולכן יש להשאירו במעצר .  השופטת עינת רון ,  נשיאת בית משפט השלום בראשון לציון ,  קבעה כי הפעולות נחוצות להמשכה של החקירה ,  וכי לא ניתן להסתפק בחלופת מעצר .  
עוד בוואלה !  NEWS:חוזים פיקטיביים ומזומנים :  כך ניסו לגייס את לשכת רה"מ בעסקת הצוללותנתניהו על מבקשי המקלט : " רובם מחפשים עבודה - זכותנו לגרש"טראמפ על הניסוי הגרעיני : " צפון קוריאה - סכנה לארה"ב "  
נתן מור ,  אחד המעורבים הנוספים בפרשה שנעצר הבוקר ,  חשוד בתיווך בשוחד והעברת כסף לעובד ציבור .  פרקליטו ,  עו"ד אורי קינן ,  אמר בדיון : " אתם עוצרים אדם סתם ,  למה עצרתם אותו בשדה התעופה ?  בהשפלה רבתי ?  למה בלשים של המשטרה מגיעים לסלון ביתו בשעה 6:30 ללא אישור חיפוש ?  הלקוח שלי אמר לכם בבירור שאינו מכיר את מיקי גנור ".  נציגת המשטרה סירבה לענות על שאלות עו"ד קינן ,  אך ציינה : " הלקוח שיתף פעולה וענה על שאלות החוקרים  רוב התשובות היו 'שטויות במיץ' עגבניות' ". 
קינן ביקש חלופת מעצר ,  והוסיף :  חלקו של הלקוח שלי בפרשה קטן מאוד .  ככל שהחקירה סודית יותר ,  בית המשפט נוטה להתערב כעין בוחנת ,  לכן אני מבקש מבית המשפט להורות על שחרורו ממעצר ".  השופטת רון קבעה כי  " יש בחומר החקירה שנאסף לענות על החשד הסביר ,  ולא ניתן להסתפק בחלופת מעצר ".  מעצרו הוארך עד יום רביעי ב-16:00 .
 היועץ האסטרטגי צחי ליבר ,  שותפו של מור ,  חשוד בתיווך בשוחד והעברתו לעובד ציבור .  עו"ד יאיר רגב ,  המייצג אותו ,  שאל בדיון : " האם לדעת המשטרה הפגישה שהייתה ללקוח שלי עם מיקי גנור נועדה לשבש חקירה ?  ",  אך נציגת המשטרה סירבה להגיב .  מעצרו הוארך עד יום חמישי ב-16:00 .
 מפקד השייטת לשעבר בחר שלא לשכור ייצוג משפטי ,  והשופטת מינתה עבורו עו"ד מהסניגוריה הציבורית לצורך דיון הארכת המעצר בלבד .  נציג הסנגוריה אמר בדיון כי מפקד השייטת ניסה להקים עסק עם גנור ,  שלא צלח . " הוא חש שגנור לא ישר איתו ,  ביקש לסגור את העסקה והם הגיעו להסכמה .  הם הכניסו עסקה באמצעות דוד שמרון ".  לדבריו , " אנחנו לא מסוגלים שהאדם הזה יישאר ולו לילה אחד במעצר ".  השופטת האריכה את מעצרו עד יום רביעי ב-16:00 ,  והתירה לפרסם את שמו  אך עיכבה את הפרסום ב-24 שעות ,  עד לדיון בערעור בנושא .  מעצרו של חשוד נוסף הוארך עד מחר ,  ושמו הותר לפרסום אך גם עליו הוצא צו עיכוב ביצוע .  
שרן שימש ראש לשכת ראש הממשלה מסוף 2014 ועד אוגוסט 2016 ,  כשבמקביל שימש גם ממלא מקום ראש הסגל בלשכה .  קודם להצטרפותו לכוורת של נתניהו ,  מילא שורה של תפקידים בלשכתו של השר יובל שטייניץ ,  ונחשב לאחד האישים המקורבים אליו במהלך 14 השנים שליווה אותו .
 הוא החל לעבוד עם שטייניץ ב-1999 והיה יועצו הבכיר כשהיה יו"ר ועדת החוץ והביטחון של הכנסת ,  ובתקופה זו עבד גם עם אבריאל בר יוסף ,  מקורב נוסף של שטייניץ ששימש מנהל ועדת חוץ וביטחון ומעורב גם הוא בפרשת הצוללות .  כששטייניץ מונה לשר האוצר ב-2009 שרן התמנה לראש המטה שלו והחזיק בתפקיד זה כשלוש וחצי שנים ,  עד 2012 כאשר עזב את לשכת שטייניץ ומונה למזכיר חברת הדלקים קצא"א ,  תפקיד אותו עזב ב2014 כשהצטרף ללשכת ראש הממשלה .
 במאי 2016 הודיע ראש הממשלה נתניהו על כוונתו למנות את שרן לתפקיד מזכיר הממשלה ,  במקביל להודעה על מינויו של יואב הורביץ לתפקיד ראש הלשכה וראש הסגל .  עם זאת ,  נתניהו שב בו מכוונתו המקורית ושרן הודיע כי הוא עוזב את הלשכה וחוזר לתפקידו הקודם כמזכיר קצא"א .  
בבסיס הפרשה נמצאות שתי עסקאות רכש .  העסקה הראשונה עוסקת ברכישת שלוש צוללות מסוג  " דולפין "  בעלות של 1.2 מיליארד אירו מתאגיד  " טיסנקרופ "  הגרמני .  צוללות אלו אמורות להגדיל את מספר הצוללות בצי של חיל הים הישראלי לתשע ,  אלא ששר הביטחון לשעבר משה יעלון טען כי אין לישראל צורך בתשע צוללות .
 העסקה השנייה עוסקת ברכישת ספינות טילים שנועדו להגן על אסדות הגז .  על רקע גילוי מאגרי הגז ב-2012 עלה הצורך ברכישת ספינות מסוג  " סער 6 "  שיגנו על האסדות .  אלה נקנו בעלות של 430 מיליון אירו מחברת טיסנקרופ הגרמנית בעסקה שנחתמה ב ? 2015 .  ממשלת גרמניה מימנה 115 מיליון אירו מתוך העסקה .
 עסקה זו עוררה שאלות ,  בין היתר כיוון שטיסנקרופ כלל אינה מייצרת ספינות כאלה ושכרה לשם כך שירותים של חברה אחרת .  בעקבות זאת ,  עלה צורך לבצע התאמות בין המערכת האזרחית של החברה הגרמנית לזו הצבאית הישראלית ,  בעלות של עוד כ ? 50 מיליון אירו .  הטענה היא כי במשרד ראש הממשלה ובמועצה לביטחון לאומי  ( מל"ל )  לחצו על משרד הביטחון לסכל את המכרז לקניית הספינות שנפתח עבור כמה חברות ,  כך שההתקשרות תבוצע עם תאגיד  " טיסנקרופ "  הגרמני ,  המיוצג בידי גנור ,  שעורך דינו הוא דוד שמרון - עורך הדין של נתניהו ובן דודו .
 גיוסו של גנור הגיע במסגרת מאמציה של המשטרה להתמקד בחשיפת מנגנון העברת הכספים והאנשים המרכזיים במערכת הביטחון והממשלה שנהנו לכאורה מכספי השוחד בקניית הצוללות מהתאגיד הגרמני .  ההבנה הייתה שגם אם רק חלק מן החשדות נכונים מדובר בפרשה חמורה ביותר ,  שכן רכישת הצוללות והספינות מהקונצרן הגרמני  " טיסנקרופ "  היא מהלך אסטרטגי שצריך להיות נקי מכל אינטרס זר .
  ( עדכון ראשון :  18:51 )  

פרשת הצוללות :  הוארך בארבעה ימים מעצרו של ראש לשכת רה"מ לשעבר
דוד שרן ,  שהיה ראש לשכתו של נתניהו ,  נעצר במסגרת חקירת תיק 3000 ובית המשפט האריך את מעצרו עד יום חמישי .  שרן חשוד כי קיבל כספי שוחד בזמן היותו עובד ציבור .  בין העצורים הנוספים שמעצרם הוארך :  מפקד השייטת לשעבר

