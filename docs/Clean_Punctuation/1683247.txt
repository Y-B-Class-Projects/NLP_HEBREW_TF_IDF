נתניהו : " הבריונים ב'מרמרה' עלו בנפרד "
 ראש הממשלה נתניהו התייחס לקבוצת הפעילים שהתעמתה על גבי הספינה הטורקית עם לוחמי השייטת .  לדבריו , " הבריונים החמושים עלו בנפרד מיתר נוסעי הספינה בעיר אחרת "
  ( עריכת וידאו :  יאיר דניאל )  
" אני רוצה להודות ללוחמים ולכוחות הביטחון ולמשרדי הממשלה שטיפלו במסירות רבה במניעת כניסת הספינה אתמול לעזה ",  כך אמר הבוקר  ( ראשון )  ראש הממשלה בנימין נתניהו בפתח ישיבת הממשלה . " אתמול העולם יכול היה לראות את ההבדל בין משט הומניטרי למשט של שנאה .  בשני המקרים ישראל נהגה בנוהל מקדים זהה .  במשט הקודם הצענו אפילו לבדוק את המטען בידי גורמים בינלאומיים באל-עריש ".  
נתניהו הדגיש כי  " בספינה בסוף השבוע ובחמש הספינות מתוך שש במשט הקודם ,  התהליך הסתיים ללא אירועים מיוחדים .  רק לספינה אחת נכנסו עשרות בריונים חמושים ,  מצוידים בברזלים ,  גרזנים ונשק קר ".  נתניהו הוסיף כי  " מהמידע המצוי ברשותנו כעת עולה שהקבוצה עלתה בנפרד מיתר נוסעי הספינה בעיר אחרת ,  הקבוצה התארגנה והצטיידה בנפרד ועלתה ללא הבידוק שעברו אחרים ". 
גם אתמול התייחס נתניהו להשתלטות צה"ל על הספינה  " רייצ'ל קורי ",  שעשתה את דרכה לעזה . " איננו מסכימים עם פעילי השלום האלה אבל אנו מכבדים את זכותם להביע דעה שונה משלנו ",  אמר נתניהו .
 שר הרווחה יצחק הרצוג קרא בפתח ישיבת הממשלה להקל על הסגר על רצועת עזה . " אנו לא אדישים לביקורת הבינלאומית ואנו מודעים לחשיבות לנסות ולהקל על המצב בעזה .  אין ברירה נצטרך למצוא פתרונות להסרת הסגר בהימצא חלופה מתאימה למניעת הברחות נשק .  כאשר ימצאו הפתרונות ,  ישראל תהיה פתוחה לנסות להקל על עזה ובאותו זמן להכביד על חמאס ",  אמר הרצוג , " אפשר לנהל דו שיח עם מדינות ידידותיות על כיצד ניתן להסיר את הסגר ".  
הרצוג התייחס גם להקמת ועדת חקירה על אירועי המשט , " מה שבטוח הוא שהוועדה צריכה לחקור את הדרג המדיני ולא המבצע ".  עוד הוסיף הרצוג והתייחס לדיווחים כי ראש ממשלת טורקיה מתכנן לצאת בעצמו במשט לכיוון עזה וטען : " קשה לי לראות שטורקיה תהיה במשט כזה .  אני מקווה שבדיאלוג רציני איתם ניתן יהיה למנוע זאת ". 
שר האוצר יובל שטייניץ טען גם הוא כי אין צורך בהקמת ועדת חקירה בינלאומית . " הפתרון הכי טוב הוא חקירה פרלמנטרית .  יש ועדת חוץ וביטחון בכנסת ,  שאינה גורם ממשלתי ,  וזהו הפורום הטוב ביותר לבדיקת האירועים ",  אמר שטייניץ . " אני מסתכל בדאגה על יחסי ישראל-טורקיה ",  הוסיף .
 ביחס לארדואן והדיווחים על כוונותיו אמר שר האוצר כי הוא  " מקווה שאף אחד לא יעשה שטויות ומהלכים פופוליסטים .  היחסים בינינו חשובים גם לישראל וגם לטורקיה ". 
שטייניץ גם בחר לענות לשר הרצוג וטען בפניו כי הסגר על עזה חיוני . " הסרת הסגר פירושו טילים וטרור על אזרחי ישראל ".  שר האוצר הקשה ושאל את הרצוג על מהותה של חלופה הוגנת . " הטילים מעזה כבר מגיעים לתל אביב גם כאשר יש סגר .  כמותם ואיכותם רק תתעצם בלעדיו .  אין ברירה ,  אנו חייבים להגן על עצמנו אחרת המצב יהיה גרוע יותר ובסוף הצעדים שנאלץ לבצע יהיו יותר קשים ואלימים - לכן ההסגר הוא הכרח ". 
גם שר המדע והטכנולוגיה דניאל הרשקוביץ ,  התייחס לוועדת החקירה שעתידה לקום וקרא לקיום חקירה פנימית ללא גורמים בינלאומיים .  הרשקוביץ אמר כי  " בדרך כלל ישראל חוקרת את הדברים בצורה אובייקטיבית .  אני לא רואה מקום לקיים ועדה עם גורמים לא ישראלים ,  מה גם שאני שומע על חלק מאלו אותם רוצים לצרף לוועדה ואיני בטוח במהימנותם .  הדרך הטובה ביותר היא חקירה פנימית שלנו ". 
השר הרשקוביץ התייחס גם לדיווחים על ראש ממשלת טורקיה וכוונותיו לצאת במשט נוסף .  לדבריו , " לאור העובדה שהמשט בשבוע שעבר היה של טרוריסטים ,  קשה לי להאמין שטורקיה תרצה להצטייר כמדינה תומכת טרור ". 

נתניהו : " הבריונים ב'מרמרה' עלו בנפרד "
 ראש הממשלה נתניהו התייחס לקבוצת הפעילים שהתעמתה על גבי הספינה הטורקית עם לוחמי השייטת .  לדבריו , " הבריונים החמושים עלו בנפרד מיתר נוסעי הספינה בעיר אחרת "
 
