נתניהו :  הקמפיין נגד הכרזת אתרי המורשת - צבוע
לשכת נתניהו התייחסה לדבריהם של אבו מאזן ואסמעיל הניה נגד ההחלטה להכליל את מערת המכפלה וקבר רחל ברשימת אתרי המורשת . " קבר רחל ומערת המכפלה הם אתרי קבורה עתיקים שראויים לשימור "
" זהו קמפיין שקרי וצבוע "  - כך הגדיר הערב  ( שלישי )  ראש מערך ההסברה הלאומי במשרד ראש הממשלה ניר חפץ בשמו של ראש הממשלה בנימין נתניהו את מחאותיהם של מנהיגים פלסטינים על החלטת הממשלה להכליל את מערת המכפלה ואת קבר רחל ברשימת אתרי המורשת הלאומיים של ישראל .  
לדבריו , " מדינת ישראל מחויבת לחופש הפולחן של בני כל הדתות בכל האתרים הקדושים וכך היא פועלת הלכה למעשה .  קבר רחל ומערת המכפלה הם אתרי הקבורה מלפני יותר מ-3,500 שנה של אבות העם היהודי אברהם יצחק ויעקב ,  ואמהות האומה שרה רבקה ורחל בוודאי ראויים לשימור ולשיפוץ ". 
דברים אלה של לשכת נתניהו מגיעים לאחר שראש ממשלת חמאס ברצועת עזה ,  איסמעיל הניה ,  קרא היום לתושבי הגדה המערבית לצאת באינתיפאדה חדשה על רקע החלטת הממשלה להכליל את מערת המכפלה ואת קבר רחל ברשימת אתרי המורשת הלאומיים של ישראל . " מה שדרוש הוא צעד מעשי חד-צדדי ,  כמו הפעולות להסרת המצור על עזה ",  אמר .  הניה קרא עוד שלא לחדש את המשא ומתן המדיני עם ישראל לאור ההחלטה  " ולאור חיסול בכיר חמאס מחמוד אל-מבחוח בדובאי ".  בנוסף קרא הניה לעולם הערבי לתמוך בהתנגדות הפלסטינית .
 במקביל ,  גם יו"ר הרשות הפלסטינית אבו מאזן אמר כי החלטת ישראל להכליל את מערת המכפלה ואת קבר רחל ברשימת אתרי המורשת הלאומיים של ישראל הינה  " פרובוקציה מסוכנת המאיימת להוביל למלחמה דתית ".  בדברים שנשא בפני הפרלמנט הבלגי אמר אבו מאזן עוד כי החלטה זו באה דווקא לאחר שנשיא ארה"ב ברק אובמה ביקש מראש הממשלה נתניהו  " לנקוט בצעדים של רצון טוב "  כלפי הפלסטינים .
 נתניהו לא היה היחיד בישראל שמיהר לגנות את הדברים של ראשי הפלסטינים .  במועצת יש"ע תקפו את דבריו של אבו מאזן ואמרו בתגובה : " אבו מאזן ,  האיש שבדוקטורט שלו הכחיש את השואה ,  מגדיל עכשיו לעשות ומנסה להכחיש את ההיסטוריה של העם היהודי .  מה לעשות ?  אבל כשהאבות והאמהות שלנו נקברו במערת המכפלה ודוד המלך בחר בחברון כבירתו הם לא ביקשו רשות מאבו מאזן .  מערת המכפלה וקבר רחל היו אתרי מורשת יהודית אלפי שנים לפני שהפלסטיני הראשון הומצא ". 
בוועד היישוב היהודי בחברון הגיבו בזעם לדברים ואמרו כי  " אבו מאזן מוכיח שהוא מומחה בטרור ובהכחשת השואה ,  אך בהיסטוריה הוא בור מוחלט .  מערת המכפלה היתה אתר יהודי ,  אלפי שנים לפני שנוצר האיסלם והמבנה שמעל המערה ,  קרי המסגד נבנה לפני 2,000 שנה ,  600 שנה לפני היווסדות האיסלם ". 
גם ח"כ אופיר אקוניס  ( ליכוד )  הגיב ואמר כי  " דברי אבו מאזן הן הוכחה נוספת שהמורשת היחידה של הפלסטינים היא דם אש ותמרות עשן ,  שהעולם כולו יראה שבזמן שישראל משמרת מורשת של אלפי שנים ההנהגה הפלסטינית עסוקה בהצתת אש מסוכנת שמתחילה במילים ועלולה להתדרדר למעשים המפסידים היחידים יהיו כרגיל רק הפלסטינים ".  גם יו"ר הבית יהודי ,  השר דניאל הרשקוביץ התייחס לדבריו של אבו מאזן .  לדבריו , " מערת המכפלה וקבר רחל הם חלק ממורשת ישראל וזוהי עובדה היסטורית שאיש לא מערער עליה .  מוטב שאבו מאזן יחנך את עמו ולא את עם ישראל ". 

נתניהו :  הקמפיין נגד הכרזת אתרי המורשת - צבוע
לשכת נתניהו התייחסה לדבריהם של אבו מאזן ואסמעיל הניה נגד ההחלטה להכליל את מערת המכפלה וקבר רחל ברשימת אתרי המורשת . " קבר רחל ומערת המכפלה הם אתרי קבורה עתיקים שראויים לשימור "
 
