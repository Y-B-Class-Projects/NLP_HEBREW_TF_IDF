החרדים זעמו על אמירות נתניהו ;  ההכרעה בחוק הפונדקאות נדחתה
ש"ס ויהדות התורה יצאו נגד דבריו של ראש הממשלה לפיהם הוא תומך בפונדקאות לאבות יחידנים ואיימו : " אם נתניהו פוגע בנו ככה ,  לא נתמוך גם בחוק הלאום ".  הסערה התעצמה אחרי שח"כים מכולנו ביקשו להצביע על השינוי .  בעקבות כך ,  הוחלט לדחות את הדיון בחוק עד להשגת הסכמות
ש"ס ויהדות התורה הביעו אמש  ( שני )  זעם על דבריו של ראש הממשלה בנימין נתניהו ,  לפיהם הוא תומך בפונדקאות לאבות יחידנים ודרשו מנתניהו שיחזור בו .  האיום של החרדים ניתן בשיחות סגורות בפאתי מליאת הכנסת ,  לאחר שח"כים בקואליציה ,  בהם ח"כ מרב בן ארי מכולנו ,  דרשו לתמוך בהסתייגות שמאפשרת פונדקאות לאבות יחידנים .  
הח"כים בקואליציה הסבירו כי אם נתניהו תומך במהלך אין סיבה שהם לא יצביעו בעד .  חלק מנציגי החרדים שהתגודדו במליאה דרשו למשוך את החוק והצהירו כי  " אם נתניהו פוגע בנו ככה ,  אז אנחנו לא נתמוך גם בחוק הלאום ".  בעקבות זאת ,  יו"ר הקואליציה ח"כ דודי אמסלם החליט להוריד את החוק מסדר היום וההצבעה על החוק נדחתה להמשך השבוע עד להשגת הסכמות בנושא .
 עוד בוואלה !  NEWS:לא מחכים יותר על הקו :  חברות יחויבו לתת מענה אנושי תוך שש דקותבתגובה להצתות :  ישראל סוגרת את כרם שלום גם למעבר גז ודלק"לא פחות מבגידה ":  טראמפ פקפק בגופי המודיעין וספג ביקורת חריפה 
התרעומת של החרדים הגיעה אחרי שנתניהו אמר אמש כי  " אם אפשר לתקן עכשיו אז עכשיו ואם לא ,  אז בהמשך באמצעות הצעת החוק של ח"כ אמיר אוחנה ".  אולם ,  על אף שנתניהו הביע תמיכה בפונדקאות לאבות יחידנים ,  לוואלה !  NEWS נודע כי הוא לא התכוון לערוך את השינוי בחוק .  זאת למרות שהייתה אפשרות כזו . " יש כאן שאלה האם יהדות התורה תתמוך ",  אמר נתניהו בישיבת סיעת הליכוד ,  כשח"כ אמיר אוחנה אמר שיש לו הסתייגות שמתקנת את החוק באופן שיאפשר פונדקאות לאבות יחידנים .  
יו"ר הקואליציה אמסלם מיהר לדחות את האפשרות להצביע בעד ההסתייגות הזו וטען כי  " אי אפשר להכניס את שעה שעה לפני שזה עולה למליאה בקריאה שניה ושלישית .  אנחנו לא יכולים להצביע בעד התיקון לחוק בניגוד גמור לעמדת החרדים ".  אמסלם הוסיף כי  " אמרתי לאמיר אוחנה שיגיש הצעת חוק ואנחנו נתחיל להתגלגל איתה ".  אוחנה תהה באותו הזמן בפני הנוכחים  " האם זה יעבור ועדת שרים ",  אך לא נענה .  
אוחנה ,  שהבין כי התיקון לפונדקאות לאבות יחידנים לא יעבור בקואליציה עם המפלגות החרדיות ,  ביקש מנתניהו להסתפק באמירת תמיכה בלבד . " זה נתפס רע מאד ",  אמר אוחנה לנתניהו . " לבוא ולחוקק שוב חוק מפלה זה נתפס רע .  זה לא רק ברשת זה גם ברחובות .  2,500 איש הגיעו להפגנה במוצאי שבת .  לא יודע מתי הפגנה נגד מסתננים הוציאה לרחובות 2,500 איש או אפילו רבע מזה .  אם אין ברירה ,  אולי אדוני יכול לרכך לפחות ,  באמירה שאדוני רואה את הדבר הזה כדבר חיובי ושיפעל לשפר את זה בהמשך .  זה ירכך את הביקורת ". 
תיקון החוק נוצר בעקבות בג"ץ שהגישו איתי פנקס ארד מעמותת  " אבות גאים "  ואמהות יחידניות בדרישה לתקן את האפליה בחוק .  בג"ץ הורה למדינה לבצע תיקון בחוק .  אלא שהחוק המתוקן נתפס כלא שיווני מפני שהוא מונע מגברים את הליך האבהות .  בעקבות דבריו של נתניהו אמר פנקס ארד כי  " דבריו החד-משמעיים עשויים להיות היסטוריים ".  
עשרות מפגינים חסמו אמש את רחוב קפלן בתל אביב במחאה על החוק שעתיד לעבור . " חוק הפונדקאות שעומד לעבור ,  בחסות ראש הממשלה הוא חוק שמדיר את ההורות הגאה בכוונה ברורה .  אם ראש הממשלה תומך בתיקון החוק שיעצור אותו עכשיו ,  אין שום בהילות להעביר אותו במתכונת הנוכחית ",  אמרו מארגני המחאה . " השנה היא 2018 ,  זו שנה שבכל העולם להטב"ים מתקדמים לשוויון ורק במדינת ישראל מחוקקים נגד הקהילה הגאה ".  

החרדים זעמו על אמירות נתניהו ;  ההכרעה בחוק הפונדקאות נדחתה
ש"ס ויהדות התורה יצאו נגד דבריו של ראש הממשלה לפיהם הוא תומך בפונדקאות לאבות יחידנים ואיימו : " אם נתניהו פוגע בנו ככה ,  לא נתמוך גם בחוק הלאום ".  הסערה התעצמה אחרי שח"כים מכולנו ביקשו להצביע על השינוי .  בעקבות כך ,  הוחלט לדחות את הדיון בחוק עד להשגת הסכמות

