נתניהו על שליט : " אין עסקה ולא ברור אם תהיה "
 בעקבות חיסול חוליית מחבלים בשכם ,  שאחד מחבריה שוחרר מהכלא הישראלי ,  אמר נתניהו כי  " הבעיה של מרצחים בשטח שיכולים לשוב לפעילות היא שיקול מרכזי בסוגיית שחרור שליט "
 ראש הממשלה בנימין נתניהו התייחס הבוקר  ( ראשון )  למאמצים לשחרור החייל החטוף גלעד שליט .  בישיבת שרי מפלגתו לפני ישיבת הממשלה השבועית ,  אמר נתניהו : " בשלב זה אין עסקה ולא ברור אם בכלל תהיה עסקה .  אם זה יגיע להצבעה מעשית ,  אביא זאת לממשלה ,  אך אנחנו עדיין לא שם ,  ואינני יודע אם נהיה שם ". 
בעקבות חיסול חוליית מחבלים בשכם ,  שאחד מחבריה השתחרר באחרונה מהכלא הישראלי ,  אמר נתניהו כי  " הבעיה של מרצחים ומחבלים בשטח שיכולים לשוב לפעילות היא שיקול מרכזי במו"מ על שליט ".  לדברי נתניהו ,  הממשלה רוצה לפדות שבויים ועושה הכול כדי להחזיר את גלעד שליט ,  אבל  " במקביל אנחנו צריכים לצמצם למינימום את הסיכון לאזרחינו ". 
בפתח ישיבת ההמשלה השבועית אמר נתניהו כי הוא  " מבקש לברך את השב"כ ואת צה"ל על הפעולה המהירה נגד החוליה שביצעה את הפיגוע כלפי הרב מאיר חי ז"ל .  המדיניות נגד הטרור ברורה .  אנו נמשיך להגן בתקיפות ולהגיב על כל פגיעה באזרחי ישראל ועל כל ירי רקטות לעבר ישראל ". 
נתניהו גם הודיע ,  כי ייפגש השבוע עם נשיא מצרים חוסני מובארק .  לדבריו , " ביום שלישי אפגש עם נשיא מצרים לבקשתי .  יש לנו עניין לקדם את תהליך השלום בכל מיני דרכים .  היה כאן שר המודיעין המצרי עומאר סולימאן .  אמשיך בדיאלוג החשוב הזה ".  נתניהו אמר כי הוא ביקש גם משר התמ"ת בנימין בן אליעזר להצטרף אליו לנסיעה .
 באשר להצעתו למפלגת קדימה להצטרף לממשלה ,  אמר נתניהו ,  כי  " נפגשתי עם יו"ר האופוזיציה ציפי לבני .  אמרתי לה שאני נחוש להרחיב את הממשלה .  אני מקווה שקדימה תיענה לקריאתי כמו שבגין נענה לצו השעה ב-67' והצטרף עם 26 חברי הכנסת לממשלה מכהנת .  היום כמו אז המאחד יותר גדול ממה שמפריד ". 
שר התשתיות עוזי לנדאו  ( ישראל ביתנו )  התייחס אף הוא בפתח הישיבה לסוגיית הצטרפות קדימה לממשלה .  לדבריו , " יש אתגרים חשובים וחשוב שתהיה הסכמה רחבה עליהם .  אני בעד הרחבת הממשלה אך בלי שינוי קווי היסוד ".  על חיסול רוצחי הרב מאיר חי אמר : " צריך היה לפגוע בהם לפני שהם רוצחים .  אני שמח שפגעו בהם לפחות אחרי .  צריך להיזהר שכוחות הפלסטינים לא ינצלו את האימונים שלהם למעשי רצח נגדנו ". 

נתניהו על שליט : " אין עסקה ולא ברור אם תהיה "
 בעקבות חיסול חוליית מחבלים בשכם ,  שאחד מחבריה שוחרר מהכלא הישראלי ,  אמר נתניהו כי  " הבעיה של מרצחים בשטח שיכולים לשוב לפעילות היא שיקול מרכזי בסוגיית שחרור שליט "
 
