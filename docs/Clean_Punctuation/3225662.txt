ההחלטה הדרמטית של גנור - והקשר לנתניהו :  מדריך לפרשת הצוללות
במרכז תיק 3000 עומדים שורת בכירים שחשודים בעסקאות שוחד הקשורות לרכש כלי שיט מהתאגיד הגרמני טינסקרופ .  מי הם החשודים שאותם המליצה המשטרה להעמיד לדין ,  מה הקשר למכירת הצוללות למצרים ומה ההשלכות של חזרתו של גנור מהסכם עד המדינה ?  כל התשובות
במרכז  " תיק 3000 "  עומדות עסקאות בשווי מיליארדי שקלים לרכישת צוללות וכלי שיט עבור מדינת ישראל מתאגיד גרמני בשם  " טיסנקרופ "   ( Thyssenkrupp )  .  החשד הוא כי העסקאות הושפעו מהצד הישראלי על ידי שורה של אנשי ציבור וקצינים בכירים במיל' שביצעו עבירות של שוחד ,  מרמה והפרת אמונים ,  וביקשו לגזור לעצמם קופוני עתק .  התקופה שנחקרה היא בין השנים 2009 ל-2017 .
 פרשת הצוללות - סיקור מיוחד בוואלה !  NEWSסחיטה או הקלה בעונש :  במשטרה בודקים למה מיקי גנור שינה גרסתולפני שנתניהו יטבע בפרשת הצוללות :  סירת ההצלה של גנור"טרם נאמרה המילה האחרונה בפרשה ":  הוארך מעצרו של מיקי גנור 
הפרשה נחשפה בערוץ 10  ( היום 13 )  בסוף 2016 ,  והפכה לחקירה משטרתית חודשים ספורים לאחר מכן .  בחודש נובמבר הודיעה המשטרה כי סיימה את החקירה ,  וכי נתגבשה תשתית ראייתית להעמדה לדין של שורת בכירים .  דמות המפתח בפיצוח הפרשה הייתה מיקי גנור ,  יוצא חיל הים שכיהן כנציג טיסנקרופ בישראל ,  והפך לעד מדינה .
 המשטרה המליצה להעמיד לדין את עו"ד דוד שמרון ,  בן דודו של ראש הממשלה בנימין נתניהו ואחד האנשים המקורבים אליו ביותר .  על פי החקירה פעל לקדם את העסקה ו"פתח דלתות "  לגנור ,  ובתמורה היה אמור לקבל  " שכר הצלחה "  בגובה של כ-270 אלף שקל .  לפי המשטרה נתגבשה נגדו תשתית ראייתית להעמדה לדין בעבירת תיווך בשוחד  ( "שוחד הנעה ")  בפרשה זו .  
מקורב נוסף לנתניהו שנחקר באזהרה הוא שותפו של שמרון ,  עו"ד יצחק מולכו .  על פי המשטרה ,  בשנת 2012 הוא אף נפגש עם גנור ,  שדן איתו בדרישת גרמניה להסרת חסמים מדיניים שונים שעמדו בפני עסקאות רכישת כלי השיט .  עם זאת ,  המשטרה המליצה לסגור את התיק נגדו ,  לאחר שהגיעה למסקנה שאין די ראיות להעמדתו לדין .
 תא"ל  ( מיל' )  אבריאל בר יוסף שימש בתקופה הרלוונטית מנהל ועדת חוץ וביטחון של הכנסת ובהמשך המשנה לראש המל"ל  ( המועצה לביטחון לאומי )  .  על פי החשד ,  בר יוסף הוא שהציע לגנור להפוך לנציג טיסנקרופ בישראל ,  ולהחליף את תא"ל  ( מיל' )  שייקה ברקת ,  שמילא את התפקיד במשך יותר משני עשורים .  בר יוסף ,  לפי המשטרה ,  פעל לקדם את עסקאות הרכש של כלי השיט ודרש לקבל תשלום מגנור .  
שני קצינים נוספים שמעורבים בפרשה הם אלוף  ( מיל' )  אליעזר מרום  ( "צ'ייני ")  ותא"ל  ( מיל' )  שייקה ברוש .  שניהם ,  על פי המשטרה ,  סייעו לבר יוסף להוציא לפועל את מינויו של גנור ,  וקיבלו בתמורה 120 אלף דולר כל אחד ,  שהוסוו כשירותי ייעוץ .  נגד בר יוסף ,  מרום וברוש מצאה המשטרה תשתית ראייתי בעבירות שוחד ,  מרמה והפרת אמונים ,  וקשירת קשר לביצוע פשע .  לשני האחרונים נוספו עבירות של הלבנת הון והוצאת חשבונית שלא כדין .
 מצד הפוליטיקאים ,  המליצה המשטרה להעמיד לדין את השר לשעבר אליעזר  ( מודי )  זנדברג ואת דוד שרן ,  ששימש בתקופה הרלוונטית ראש המטה של השר יובל שטייניץ ובהמשך ראש הסגל של נתניהו .  שניהם ,  על פי ממצאי החקירה ,  ניצלו את מעמדם ותפקידיהם כדי לקדם את העסקאות ,  ובכך את האינטרס של גנור ,  וקיבלו ממנו בתמורה 100-130 אלף שקלים כל אחד .  נגד שניהם נמצאה תשתית ראייתית בעבירות של שוחד ,  מרמה והפרת אמונים .  
מיד עם תחילת חקירת הפרשה מיהר היועץ המשפטי לממשלה ,  אביחי מנדלבליט ,  להודיע כי ראש הממשלה עצמו אינו חשוד בדבר .  נתניהו אמנם מסר עדות פרשה ,  אך לא נחקר באזהרה משום שנכון להיום אין בידי המשטרה ראיה כי היה מודע למעשים החמורים שמיוחסים לכמה מהאנשים המקורבים אליו ביותר . 
" ענף "  נוסף של הפרשה נוגע לאישור שהעניקה ישראל לגרמניה למכור צוללות כלי שיט נוספים למצרים .  אף שבאופן רשמי לגרמנים אין צורך באישור ישראלי ,  בשל היחסים המיוחדים בין המדינות ,  גרמניה ביקשה אישור כזה .  נתניהו הוא מי שכביכול נתן את האישור ,  ללא ידיעתם של בכירים במערכת הביטחון .  
בימים האחרונים נחשף בחדשות 13 כי ראש האגף המדיני-ביטחוני לשעבר במשרד הביטחון ,  עמוס גלעד ,  העיד לאחרונה במשטרה במסגרת הפרשה .  לפי הדיווח ,  גלעד הסתייג ממכירת כלי השיט והצוללות למצרים ופנה ליועץ של קנצלרית גרמניה בשם כריטוף אויסגן .  היועץ ,  לפי הדיווח ,  אמר לו שנתניהו הוא שאישר את המהלך .  
גנור נעצר ביולי 2017 עם תחילת החקירה הגלויה בפרשה ,  ונחשד במתן שוחד .  הוא הכחיש ,  אולם לאחר עשרה ימים הסכים להפוך לעד מדינה .  במשך כחודשיים הוא העיד מבוקר עד ערב ,  ומסר גרסאות שהפלילו אותו ואת החשודים המרכזיים האחרים בפרשה .  את עדותו גיבה בראיות חיצוניות רבות .  גורם שמכיר את פרטי הפרשה אף אמר שלשום לוואלה !  NEWS כי מדובר בעדות  " מפורטת ומגובה במסמכים וראיות בצורה יוצאת דופן ".  בתמורה לעדותו הוסכם כי גנור יורשע בעבירות מס וייגזרו עליו שנת מאסר וקנס בגובה עשרה מיליון שקלים .
 בחודשים האחרונים שקל גנור לחזור בו מההסכם ,  ככל הנראה משום שחש שהוא יכול לשפר את תנאי העסקה שהשיג .  אתמול אכן עשה זאת .  הוא נחקר במשך שעות במשרדי להב 433 ,  ומסר גרסה חדשה-ישנה לפיה לא נתן שוחד ,  וכל הכספים שהעביר לגורמים המעורבים בפרשה היו שכר תמורת ייעוץ .  אתמול הוארך מעצרו בחמישה ימים והוא נלקח שוב לחקירה במשרדי להב 433 .  
בדומה להסכמי עד מדינה אחרים ,  פרקליטות המדינה כללה בהסכם עם גנור סעיף הקובע כי אם יפר את ההסכם או יחזור בו ,  הפרקליטות תוכל להשתמש בבית המשפט בגרסאות ובראיות שמסר כעד מדינה .  כלומר ,  במקרה שאכן יוגש נגדו כתב אישום ,  הנאשם גנור שייטען שלא נתן שוחד צפוי להיות מעומת עם הגרסאות ,  הראיות והמסמכים שמסר הוא עצמו כשעוד היה עד מדינה .  הפרקליטות תוכל לעשות שימוש באותן ראיות גם נגד הנאשמים האחרים .  
כבר לפני שנתיים נחשף ב"כאן "  כי בן דודו של נתניהו ,  נתן מיליקובסקי ,  היה בשנים 2010-2015 בעל מניות משמעותי בחברת  " גרפטק "   ( GrafTech )  שסיפקה תוספי פלדה ל"טיסנקרופ ".  בסוף החודש ,  כאשר ועדת ההיתרים דחתה את בקשת נתניהו לקבל מימון ממיליקובסקי ומאיש עסקים נוסף לצורך הגנתו המשפטית ,  היא חשפה כי גם נתניהו החזיק בשנת 2009 מניות בחברה פלדה יחד עם בן דודו .  
מתברר כי החברה שבה החזיק נתניהו מניות יחד עם מיליקובסקי הייתה מפעל תוספי פלדה בשם  " Seadrift ",  שעבד עם גרפטק ובהמשך אף מוזג לתוכו .  נתניהו ,  כפי שחשף העיתונאי אביעד גליקמן ,  מכר למיליקובסקי את מניותיו ב-Seadrift תמורת כ-16 מיליון שקלים בנובמבר 2010 .  יום לאחר מכן הושלם מיזוג החברה לתוך גרפטק .
 במילים אחרות ,  הטענה שנשמעת בימים האחרונים היא כי נתניהו יכול היה להרוויח מעסקאות כלי השיט באופן אישי ,  משום שהחזיק במניות של חברה שהייתה ספקית של התאגיד הגרמני טיסנקרופ ,  שמייצר את כלי השיט .  
נתניהו עצמו טען בתחילה שלא היה לו כל קשר לעסקיו של מיליקובסקי .  לאחר מכן ,  טען שרכש את המניות בחברת הפלדה כשהיה אזרח פרטי ,  כלומר לפני 2002 ,  ולאחר מכן שינה שוב את גרסתו וטען כי רכש אותן ב-2007 ,  כאשר היה ראש האופוזיציה .  
במשרד המשפטים לומדים כעת את החומרים כדי להחליט האם ניתן לפתוח בחקירה פלילית בעניין .  בכל מקרה,נתניהו מכחיש בתוקף כי הרוויח מעסקת הצוללות . " אלו השמצות מצוצות מהאצבע ",  אמר שלשום . " אני לא קיבלתי אפילו שקל מעסקת הצוללות .  הדבר הזה נבדק במסרקות ברזל על ידי הפרקליטות ועל ידי היועץ המשפטי לממשלה .  הם קבעו חד משמעית שאני לא חשוד בדבר ושאין שום דבר במעשיי ".  

ההחלטה הדרמטית של גנור - והקשר לנתניהו :  מדריך לפרשת הצוללות
במרכז תיק 3000 עומדים שורת בכירים שחשודים בעסקאות שוחד הקשורות לרכש כלי שיט מהתאגיד הגרמני טינסקרופ .  מי הם החשודים שאותם המליצה המשטרה להעמיד לדין ,  מה הקשר למכירת הצוללות למצרים ומה ההשלכות של חזרתו של גנור מהסכם עד המדינה ?  כל התשובות

