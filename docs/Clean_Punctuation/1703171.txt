בתום שבוע לצעדה : " הופתענו מכמות המשתתפים "
 אביו של החייל החטוף סיפר כי המשפחה הופתעה מכמות האנשים שהצטרפו לצעדה לשחרור בנם במהלך השבוע הראשון . " ציפינו למאות והגיעו עשרות אלפים ",  אמר .  בנוגע להתנצחות עם רה"מ אמר שליט כי הוא נבחר כדי להגיע להחלטות גורליות
הצעדה לשחרור גלעד שליט סוגרת את השבוע הראשון על רקע התנצחות תקשורתית בין בני המשפחה לראש הממשלה בנימין נתניהו ובמשפחה מביעים שביעות רצון ואפילו הפתעה נוכח מספר המשתתפים הרב . " צפינו שיגיעו מאות והגיעו עשרות אלפים במצטבר ,  כך שאנחנו מרוצים מאוד ומופתעים מהתמיכה הרחבה שלא ציפינו לה ",  אמר הבוקר  ( שבת )  נעם שליט לוואלה !  חדשות , " התקשרו אנשים וקבוצות אך לא ידענו כיצד זה יתורגם ",  הסביר .  לגבי הדיאלוג המתנהל בתקשורת עם ראש הממשלה מבהיר שליט כי המשפחה אינה עוסקת בפוליטיקה ושראש הממשלה נבחר בכדי להגיע להכרעות גורליות . " אין לנו משהו אישי נגד ראש הממשלה ",  אמר , " אנחנו שמחים להיפגש איתו ולהשמיע את עמדתנו ,  לא נחרים אף אחד ,  זה לא ב'ארגז הכלים' השלנו ".  
שליט שב על עמדת המשפחה ששחרור מחבלים בעסקה לשחרור בנו היא אתגר איתו מדינת ישראל יכולה להתמודד . " אין סיבה לחשוש משחרור מחבלים ,  גורמי ביטחון בהווה ובעבר אמרו זאת ",  אמר נעם שליט . " מדינה כמו ישראל ,  עם שירותי ביטחון כמו שלה ,  צריכה לדעת להתמודד עם שחרור מחבלים ",  הדגיש .
 היום נחים בני המשפחה והצועדים המלווים אותם בקיבוץ שפיים ,  ובצהרים ייערך לכבודם אירוע בפארק רעננה .  מחר תצא הצעדה משפיים לכיוון המרכז הבינתחומי בהרצליה ומשם יצעדו המשתתפים לבית חיל האוויר בעיר .  בחלקו השני של היום תמשיך הצעדה מהרצליה לקיבוץ גליל ים שם תיעשה חניית הלילה .  
משפחת שליט ואלפי בני האדם המשתתפים במצעד לשחרור החייל החטוף קיימו אמש קבלת שבת מול בית משפחת נתניהו בקיסריה .  במהלך האירוע אמרה אביבה שליט כי  " דבר לא קרה בארבע השנים האחרונות וגלעד עדיין יושב בבור בעזה וגורלו ידוע מראש .  אמו של החייל החטוף הדגישה כי המשפחה יצאה למסע ארוך ומפרך ו"לא תשקוט עד אשר ישוב גלעד לביתו ".  
בראיון שערך אמש ראש הממשלה בערוץ הראשון חזר נתניהו על העמדה שהביע בנאומו ואמר כי הוא מוכן לשלם מחיר כבד כדי לשחרר את שליט , " לשחרר אלף עצירים ביטחוניים ביניהם מחבלים קשים - אך לא ליהודה ושומרון ".  הוא הוסיף כי הוא יכול להבין את הקריאה של אב או אם שאומרים שהם רוצים את הבן שלהם בכל מחיר . " אין מחיר שאב או אם לא מוכנים לשלם ואני יכול להבין את זה ",  אמר נתניהו . " אני חייב לשקול גם את הנכונות שלנו לשחרר את גלעד אבל גם את האחריות שלנו למנוע רצח ישראלים נוספים ". 

בתום שבוע לצעדה : " הופתענו מכמות המשתתפים "
 אביו של החייל החטוף סיפר כי המשפחה הופתעה מכמות האנשים שהצטרפו לצעדה לשחרור בנם במהלך השבוע הראשון . " ציפינו למאות והגיעו עשרות אלפים ",  אמר .  בנוגע להתנצחות עם רה"מ אמר שליט כי הוא נבחר כדי להגיע להחלטות גורליות

