נתניהו ושטייניץ מסכימים למחאה ? 
משום מה טוענים הפוליטיקאים כי הם מסכימים עם זעקת המפגינים .  ישראל בוקסר סבבור שבמכום  " להסכים "  כדאי שיתחילו לעבוד
לאחרונה ,  נדמה שאנו מצויים באיזו ארץ הזויה ,  בה הכול מותר .  ההיגיון והשכל הישר פשוט יצאו לחופש .  הם התעייפו כי שיגעו ובלבלו אותם .  אנחנו שומעים בתקשורת ,  שראש הממשלה ושר האוצר שלו ,  נוקטים בשיטה חדשה .  הם אומרים למוחים ,  שהתרבו לאחרונה גם בפריפריה , " אתם צודקים ,  אנחנו רק לא מבינים מה אתם רוצים ".  
ההיגיון והשכל הישר יצאו לנופש ,  כי לא היה להם פרטנר .  הם לא יכולים להועיל בצורה של מונולוג וכדי לנהל דיאלוג הם צריכים שותפים .  חיפשו ,  חיפשו בעיקר בקומות הגבוהות .  לא מצאו ,  אז ברחו לחופש .  לכן כולם צודקים .  אם הם צודקים בתביעותיהם ,  זה אומר שהדברים לא בסדר ,  בלשון המעטה .  מי אחראי על זה שהדברים יהיו בסדר ?  מי יצר את חוסר הסדר ,  שהביא את המחאה ?  ביבי עם עוזרו יובל שטייניץ וממשלתם המנופחת כמובן .
 למדנו זה מכבר שהפוליטיקה היא אומנות הבלתי אפשרי .  יום אחד הפוליטיקאים נמצאים בימין ,  למחרת הם בשמאל .  יום אחד הם בעבודה ,  למחרת הם בעצמאות ומחרתיים הם ירצו להיות בליכוד .  בחוג סגור הם מתלוצצים ומתבדחים עם החברים .  למחרת ,  כשתקשורת נוכחת ,  הם מתקיפים בכול הכוח ,  כדי שיוציאו אותם מהמליאה .  כולם רואים ,  הרייטינג חשוב .  אם הם מסכימים עם המוחים אז אין בעיה - בהתאם ,  בהפגנה הבאה ,  הציבור רוצה לראות את ביבי ושטייניץ עם יושבי האוהלים .  אם כבר אז כבר .  לא מספיק לומר שאתם צודקים ,  תזדהו גם בפעילות .  זה יעשה המון רייטינג .  משהו היסטרי .
 ועדת מנואל טרכטנברג אינה פתרון .  מיום ליום נדמה שהועדה הוקמה למרוח זמן ולבצע תיקונים קוסמטיים בלבד .  פה 5% הנחה במס ,  כאן קצת הפשרת קרקעות ושם דיבורים על רכבות  " שיקטינו את המרחק מהפריפריה ".  הכול הבטחות הכול דיבורים .
 רבותי ,  הילדים והנוער רואים הכול .  זה מבלבל להם את סולם הערכים כפי שלימדו אותם בבית ובבית הספר .  איך הם אמורים להתנהג כשיגדלו ,  כאשר הם רואים את מנהיגיהם עושים צחוק מכל נושא ?  כולנו טועים .  אנחנו בני תמותה .  רק הטעיות מחשלות אותנו .  מי שעושה הרבה ,  טועה הרבה .  זה בסדר גמור .  יתרה מכך .  הטעויות מלמדות אותנו איך לעשות יותר טוב בעתיד ,  איך להשתפר ,  ללמוד לקח .  זו תרבות מפרה ומועילה .  
במקום זאת לא מקצצים בממשלה מנופחת להחריד ובתקציב הביטחון שהוא בור שומן .  מסיטים את תשומת הלב לריכוזיות ולפירמידות בחזקת נטיח אש בטייקונים שהפכו לאויבי העם במטרה להקטין את פעילות הממשלה בשדה הקרב האמתי- העוני .  במקום לטפל בסדרי עולם בהם 60% מהאזרחים  ( מעמד הביניים )  נושאים על כתפיהם 100% מהציבור ,  הממשלה מפטפטת כמוכת אמוק .  פטנט של ביבי .  רק  " שהפטנט "  זמנו מוגבל ולא עלינו עלול לפרוץ גל אלימות כשהעניים והמוחים יבינו שעובדים עליהם בעיניים .
 מה עושים המנהיגים ?  הם אומרים  " אתם צודקים "  ובכך הם חושבים שהם יוצאים ידי חובתם .  אם טעיתם ,  תודו .  תשנו .  תהיו אמיצים ,  בראש חוצות ,  כפי שמצופה ממנהיגים .  אל תלכו לכיוון של מניפולציה פסיכולוגית בסיסית .  זה טוב למיטת הפסיכיאטר .  לא להנהגת עם .  לא ברור אם יש באמת הנהגה .  יש ועדות בשפע לכל נושא במקום ממשלה רצינית .
 ד"ר ישראל בוקסר,מרצה במרכז ללימודים אקדמאיים אור יהודה .
 
נתניהו ושטייניץ מסכימים למחאה ? 
משום מה טוענים הפוליטיקאים כי הם מסכימים עם זעקת המפגינים .  ישראל בוקסר סבבור שבמכום  " להסכים "  כדאי שיתחילו לעבוד

