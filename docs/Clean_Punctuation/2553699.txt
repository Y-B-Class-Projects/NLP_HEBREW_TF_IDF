נתניהו על הקיצוצים : " נגבה יותר ממי שיש לו יותר "
 ראש הממשלה התייחס לביקורת על הצעדים הכלכליים שיובאו לאישור הממשלה ביום שני ואמר כי הם הכרחיים למול המשבר העולמי .  שטייניץ : " לוקחים אחוז מס רק מבעלי הכנסות גבוהות "
 ראש הממשלה בנימין נתניהו פרסם אמש  ( שישי )  הודעה עם התייחסותו לצעדים לצמצום הגירעון שיובאו לאישור הממשלה ביום שני . " הצעדים הם מדודים והכרחיים מול המשבר הכלכלי העולמי ",  נמסר בהודעה שפרסמה הערב לשעת נתניהו . " נגבה יותר ממי שיש לו יותר ,  ונגבה פחות ממי שיש לו פחות .  לא ננהג כמו מדינות אחרות שבחוסר אחריות הביאו על עצמן גירעונות ענק ,  מיתון מתמשך ,  ופיטורים המוניים ". 
נתניהו התייחס לביקורת מימין ומשמאל על תכנית הקיצוצים ואמר כי  " לא נישמע לקולות של הפופוליסטים חסרי הניסיון וחסרי האחריות שאומרים שהמדינה יכולה להוציא כסף בלי חשבון ובלי כיסוי .  גישה זאת הביאה לריסוק של כלכלות רבות ,  לאבטלה בממדי ענק ,  ולמצוקה חברתית קשה .  צעדים כמו חינוך חינם מגיל שלוש ,  בניית הגדר לעצירת המסתננים וחיזוק הביטחון עולים כסף .  שלוש שנים וחצי אנחנו מנהלים באחריות את הכלכלה הישראלית ונמשיך לעשות זאת ".  
גם שר האוצר יובל שטייניץ הגיב אמש לקולות הביקורת בעקבות המהלך הצפוי לעבור בישיבת הממשלה על תקציב 2013 ביום שני הקרוב . " אין אבטלת המונים כמו ביוון או בארה"ב .  אנו נוהגים בתעוזה כלכלית ",  אמר שטייניץ בראיון לערוץ 2 . " חייבים להבין שאם לא ננהג באחריות ותבונה - מה שקורה בספרד ויוון יקרה גם כאן .  לפני שבועיים קבעתי יעד גרעון ריאלי ואמרתי שתוך שבועות ספורים נביא צעדים להגעה ליעד ". 
שטייניץ מנה את הצעדים הננקטים על מנת להקל על נטל הגזירות בקרב רוב הציבור : " לוקחים אחוז מס רק מבעלי הכנסות גבוהות .  לראשונה אנו מכריזים מלחמה כוללת בחקיקה על ההון השחור .  נגבה מיליארדים .  מתגברים את רשות המסים במאות אנשים .  אלו שמעלימים ישלמו ".  כמו כן ,  הוסיף כי  " הולכים להוציא מיליארדים מהחברות באמצעות הדיווידנדים הכלואים ".  
" יש היום נגיד ,  סטנלי פישר ,  והוא אמר שהצעד הזה הוא אמיץ ,  חשוב ונכון שישמור על כלכלת ישראל .  לפני שבועיים אמרתי שהצעד הזה יבוא ",  אמר שר האוצר והוסיף כי יעד הגרעון של 1.5% נקבע ב-2009  " תוך הנחה שהעולם יתאושש אך זה לא קרה ,  לכן שינינו אותו ולכן הצבנו כיפת ברזל "   ( מול ההרעה במצב הכלכלי ,  ט.ש )  . " אנחנו עד היום הצלחנו לשמור על אזרחי ישראל ונמשיך לשמור על האזרחים .  אין פה כלכלת בחירות .  יש כאן מנהיגות ואחריות ",  אמר .  
עוד מכה :  מס ההכנסה יועלה ב-1% למשתכרים מעל 8,800 שקל בחודש
לפניות לכתבת :  tal_sh@walla.net.il
 ( עדכון ראשון :  22:48 )  

נתניהו על הקיצוצים : " נגבה יותר ממי שיש לו יותר "
 ראש הממשלה התייחס לביקורת על הצעדים הכלכליים שיובאו לאישור הממשלה ביום שני ואמר כי הם הכרחיים למול המשבר העולמי .  שטייניץ : " לוקחים אחוז מס רק מבעלי הכנסות גבוהות "
 
