פינוי מרצון ?  לא כאן : " אין כל סיבה שקובלנץ ועומר יפסיקו את עבודתם "
 מנכ"ל תאגיד השידור אלדד קובלנץ ,  ויו"ר המועצה גיל עומר ,  לא מתכוונים לעשות חיים קלים לנתניהו ,  שמעוניין - כעת באופן רשמי - להדיחם .  בתוך כך ,  אגודת העיתונאים המייצגת את רשות השידור דורשת להופיע בפני הוועדה לבחינת סגירת התאגיד

מנכ"ל תאגיד השידור ,  אלדד קובלנץ ,  ויו"ר מועצת התאגיד ,  גיל עומר ,  לא מתכוונים לעשות חיים קלים לראש הממשלה ושר התקשורת בנימין נתניהו  שמעוניין להדיח אותם מתפקידם .  אתמול  ( שבת )  דיווחה דפנה ליאל מחדשות 2 כי  " בכל התרחישים שנשארו על השולחן - מנהלי התאגיד לא יישארו בתפקידם ".  ואולם ,  לפי גורם בתאגיד ,  קובלנץ ועומר מונו על ידי וועדת שופטים - מינויים אושר על ידי נתניהו ,  והם אינם מתכוונים להתפטר . " הם בנו והקימו את התאגיד לפי לשון החוק וללא תכתיב של גורמים חיצונים פוליטיקאים או בעלי עניין ,  ואין כל סיבה שיפסיקו את עבודתם בחצי הדרך .  השאלה שצריכה להישאל היא מה יש לביבי נגד גיל ואלדד ",  אמר הגורם .
 התרחישים שליאל הציגה אמש הם :  רשות השידור נשארת בעלות של 700 מיליון שקל ;  התאגיד מתמזג לרשות השידור  ( ללא הנהלת התאגיד )  ;  והתאגיד יעבור שינויים מבניים משמעותיים .  הוועדה המיוחדת של נתניהו ושר האוצר כחלון ,  לבחינת הקמתו של תאגיד השידור ,  אמורה להמשיך ולהתכנס בשבועיים הקרובים ולדון באפשרויות .
 כזכור ,  לפני כשבועיים אמרה כתבת  " כאן ",  יערה שפירא ,  בדיון חירום של ועדת הכלכלה כי  " השאלה העיקרית היא מה באמת אנחנו רוצים מהשידור הציבורי ?  אם אנחנו רוצים שהוא יהיה שופר של הממשלה ,  אז אפשר שהוא יהיה כמו משרד ממשלתי ,  המנכ"ל והעיתונאים יתחלפו ככל שתתחלף הממשלה .  אבל אם אנחנו מדברים על עיתונות ,  אז התערבות של פוליטיקאים בעיתונות היא קו אדום .  אם המחוקקים אוהבים לקרוא לזה רשות השידור ,  תקראו לזה רשות השידור .  אבל אל תתנו לפוליטיקאים למנות לנו את המנהלים .  פה כולנו צריכים לעצור ולומר : " עד כאן ".  

בתוך כך ,  היום שלחה אגודת העיתונאים בירושלים מכתב למנכ"ל משרד ראש הממשלה ,  אלי גרונר ;  מנכ"ל משרד האוצר ,  שי באב"ד ;  מנכ"ל משרד התקשורת ,  שלמה פילבר ;  ראש הסגל של משרד ראש הממשלה ,  יואב הורוביץ ;  וראש אגף התקציבים באוצר ,  אמיר לוי  שבו היא דורשת להופיע בפני הוועדה ולמסור לה את עמדתה ,  המשקפת את עמדת העיתונאים בשני הגופים לטענתה .  זאת בנוסף לפנייתם של עובדי התאגיד מהשבוע שעבר ,  שדרשו להתייצב בפני הוועדה .
" כמי שמייצגת את העיתונאים בשני הגופים ,  וכמי שבקיאה בהסכמי השכר והסכמי הרפורמה של העיתונאים ברשות השידור יותר מכל גוף אחר ,  ובוודאי כמי שהוכיחה שטובת השידור הציבורי היא שעומדת לנגד עיניה ",  נכתב .  בתגובה לכך ,  בארגון העיתונאים ועד  " כאן "  מסרו כי ארגון העיתונאים הוא הארגון היציג בתאגיד .
 במכתב נוסף ששלחה האגודה היום ,  למנהל הרשות ברי בר ציון ,  כונס הנכסים של הרשות דוד האן ולסגן הממונה על השכר אפרים מלכין ,  נטען כי האגודה דורשת שהרשות תכבד את הסכמי הפרישה עליהם חתמה .  זאת לאחר פרסום כתבה בוואלה ברנז'ה לפיה משרד האוצר הקפיא את הסכמי הפרישה של עובדי הרשות .
" בשבועיים האחרונים הגיעו למרשתנו תלונות של עובדים ,  לפיהן רשות השידור אינה מאפשרת להם לממש את זכותם לפרוש מרשות השידור בהתאם להסכמי הרפורמה .  בדיקה שעשתה מרשתנו העלתה כי יש חשש שמדובר במדיניות מכוונת של רשות השידור ,  בין מטעם עצמה ובין מטעם משרד האוצר .  מדיניות כאמור ,  להבדיל מסירוב נקודתי הנובע מצורך חיוני של עובד זה או אחר ,  מהווה הפרה בוטה של הסכמי הפרישה עליהם חתומים כל הגורמים הרלבנטיים ,  ומרשתנו לא תוכל לשבת בחיבוק ידיים נוכח פגיעה קשה זאת בעיתונאים ברשות ",  נכתב במכתב ששלח יו"ר האגודה ,  אחיה גינוסר ,  באמצעות עו"ד אופיר טל .
 עוד נכתב כי  " עובדי רשות השידור נמצאים מזה מספר שנים במצב של חוסר וודאות מתמשך ,  כאשר החרב מונחת על צווארם ,  ואין הם יודעים מה יילד יום ,  והאם יהיה להם מקום עבודה .  מאות עובדים נמצאים במצב של המתנה נמשכת ,  חסרי אונים ממש ובלי כל יכולת לתכנן את עתידם .  השבועות האחרונים רק הוסיפו לחוסר הוודאות ולתחושת חוסר האונים הקשה ,  והנה עתה נוחתת עליהם מהלומה נוספת בדמות כלי אתם ברשות השידור לתקופה נוספת ,  תוך הפרת ההסכמים .  מעבר למשמעויות של ההפרה הבוטה של הסכמי העבודה מדובר בהתעמרות של ממש בעובדי הרשות ,  התעמרות שצורמת במיוחד נוכח ההשקעה חסרת התקדים של עובדי הרשות להמשיך ולהחזיק את אש השידור הציבורי דולקת ,  ונכונותם להמשיך לעבוד בתנאים בלתי אפשריים ממש ".  

פינוי מרצון ?  לא כאן : " אין כל סיבה שקובלנץ ועומר יפסיקו את עבודתם "
 מנכ"ל תאגיד השידור אלדד קובלנץ ,  ויו"ר המועצה גיל עומר ,  לא מתכוונים לעשות חיים קלים לנתניהו ,  שמעוניין - כעת באופן רשמי - להדיחם .  בתוך כך ,  אגודת העיתונאים המייצגת את רשות השידור דורשת להופיע בפני הוועדה לבחינת סגירת התאגיד

