הממשלה אישרה :  תוספת מיטות ומכשור לבתיה"ח
בעקבות מצוקת האשפוז הנמשכת ,  אישרה הממשלה תוספת של למעלה מ-1,400 מיטות לבתי החולים ,  בהם 300 לבית חולים חדש שיוקם באשדוד .  נתניהו : " בשורה חברתית ראשונה במעלה "
  ( עריכה :  יאיר דניאל ) 
הממשלה אישרה הבוקר  ( ראשון )  תוספת של למעלה מ-1,000 מיטות לבתי החולים בארץ ,  300 נוספות לבית חולים חדש שיוקם באשדוד ,  ו-100 מיטות נוספות לחולי נפש .  בנוסף ,  אישרה הממשלה גם רכישת ציוד רפואי ,  לרבות מכשירי MRI ,  שיועברו לבתי החולים בפריפריה ,  וכן תוספת תקנים לרופאים ולסטודנטים לרפואה .
 ראש הממשלה בנימין נתניהו ,  אמר בתגובה כי  " במשך עשור כמעט לא היתה תוספת מיטות היום נשנה זאת .  אנחנו נותנים פתרון לבעיה שחנקה את הרפואה בישראל .  יש פה בשורה חברתית ראשונה במעלה ,  שכן הכוח של החברה נמדד גם בדרך שמטפלים בקשיש בחלש ובחולה ". 
שר האוצר יובל שטייניץ ,  שהוביל את הקמת בית החולים באשדוד בניגוד להמלצות פקידיו ,  אמר כי  " בתוך חודש וחצי יתפרסם מי זכה במכרז להקמת ביה"ח ".  באשר לתוספת התקנים והציוד אמר כי  " הגעתי לסיכום עם משרד הבריאות עוד לפני שנה .  נוכח יכולת בתי החולים במרכז לקבל בעצמם תרומות ומכשור ,  נתנו עדיפות לפריפריה ". 

הממשלה אישרה :  תוספת מיטות ומכשור לבתיה"ח
בעקבות מצוקת האשפוז הנמשכת ,  אישרה הממשלה תוספת של למעלה מ-1,400 מיטות לבתי החולים ,  בהם 300 לבית חולים חדש שיוקם באשדוד .  נתניהו : " בשורה חברתית ראשונה במעלה "
 
