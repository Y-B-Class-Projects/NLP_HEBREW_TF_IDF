אביבה שליט : " לא נשקוט עד שגלעד ישוב לביתו "
 אלפים השתתפו בקבלת שבת אותה ערכה משפחתו של גלעד שליט מול ביתו של רה"מ בקיסריה .  יו"ר מטה המאבק : " הגיע הזמן שנתניהו יקשיב לאלפים שצעדו איתנו ויגיע להחלטות הנכונות "
  ( צילום :  עוז מרון ) 
משפחת שליט ואלפי בני האדם המשתתפים במצעד לשחרור החייל החטוף קיימו אמש  ( שישי )  קבלת שבת מול בית משפחת נתניהו בקיסריה .  במהלך האירוע אמרה אימו של גלעד שליט אביבה כי  " דבר לא קרה בארבע השנים האחרונות וגלעד עדיין יושב בבור בעזה וגורלו ידוע מראש ".  בקול ישראל דווח כי אביבה שליט הדגישה כי משפחת שליט יצאה למסע ארוך ומפרך ו"לא תשקוט עד אשר ישוב גלעד לביתו ".  
יו"ר מטה המאבק למען שחרור גלעד שליט ושכן המשפחה במצפה הילה ,  שמשון ליבמן ,  אמר במהלך האירוע כי  " הגיע הזמן שנתניהו יקשיב לכ-130 אלף האנשים שצעדו איתנו ויגיע להחלטות הנכונות ".  ליבמן הוסיף כי הוא מבקש מראש הממשלה בנימין נתניהו להפסיק להגיד שהוא מגיע ממשפחת שכול ,  בהתייחסויות שלו לחייל החטוף ,  והזכיר כי גם משפחת שליט היא משפחת שכול .  
בראיון שערך הערב ראש הממשלה עם הערוץ הראשון חזר נתניהו על העמדה שהביע אתמול בנאומו ואמר כי הוא מוכן לשלם מחיר כבד כדי לשחרר את החייל החטוף וכי הוא מוכן  " לשחרר אלף עצירים ביטחוניים ביניהם מחבלים קשים אך לא ליהודה ושומרון ".  הוא הוסיף כי הוא יכול להבין את הקריאה של אב או אם שאומרים שהם רוצים את הבן שלהם בכל מחיר . " אין מחיר שאב או אם לא מוכנים לשלם ואני יכול להבין את זה ",  אמר נתניהו . " אני חייב לשקול גם את הנכונות שלנו לשחרר את גלעד אבל גם את האחריות שלנו למנוע רצח ישראלים נוספים ".  
במצעד לשחרור גלעד שליט השתתפו במהלך היום כ-6,500 בני אדם אשר צעדו מנתניה לשפיים לאורך כביש החוף .  אל הצועדים הצטרפו בשלב מסויים גם הדוגמנית בר רפאלי ,  הזמרת נינט טייב והבדרן ציון ברוך .  ניצב משנה ישראל ג'יבלי מפקד משטרת התנועה הארצית ,  אמר לוואלה !  חדשות כי בדומה לימים הקודמים ,  גם היום נערכה הצעדה בסדר מופתי .
 
אביבה שליט : " לא נשקוט עד שגלעד ישוב לביתו "
 אלפים השתתפו בקבלת שבת אותה ערכה משפחתו של גלעד שליט מול ביתו של רה"מ בקיסריה .  יו"ר מטה המאבק : " הגיע הזמן שנתניהו יקשיב לאלפים שצעדו איתנו ויגיע להחלטות הנכונות "
 
