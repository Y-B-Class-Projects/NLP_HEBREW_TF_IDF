נתניהו נועד עם ריבלין : " נשים את הדברים הפחות טובים בצד "
 ראש הממשלה ערך פגישה עבודה ראשונה עם הנשיא הנבחר : " שנינו ירושלמים ,  בנים לפרופסורים ויש לנו עוד הרבה מהמשותף .  לשכת ריבלין : " הם ליבנו המחלוקות וסיכמו כי קורות העבר מאחור "
 אחרי שנים של איבה וחודשים של מתיחות סביב הבחירות לנשיאות ,  נפגש הבוקר  ( רביעי )  ראש הממשלה בנימין נתניהו עם הנשיא הבא ראובן ריבלין ,  ובירך אותו על ניצחונו במרוץ . " אנחנו מכירים כמה עשורים טובים ",  אמר נתניהו בתום הפגישה ,  שנערכה במעון ראש הממשלה בירושלים .  מדובר בפגישת העבודה הראשונה בין השניים זה יותר משנה .
" שנינו ירושלמים ,  בנים לפרופסורים שחונכו על תורת ז'בוטינסקי ויש לנו עוד הרבה מהמשותף  כמו קבוצת הכדורגל שלנו ",  ציין נתניהו ,  בהתייחסו לעובדת היותם אוהדים של קבוצת הכדורגל בית"ר ירושלים . " לפנינו עבודה משותפת למען כל אזרחי ישראל .  עברנו הרבה דברים יחד בחיים ואני בטוח שעכשיו נדע לשים את הפחות טובים בצד ,  ונפעל באחריות למען עתידה של מדינת ישראל ",  הוסיף ראש הממשלה .
 עוד על בחירת ריבלין לנשיא:בית השכן הפך בן לילה למבצר : " זה מפריע ,  אבל כבוד"המרוץ האמיתי רק מתחיל :  כשסער ניצח את נתניהוצעד חשוב בדרך לביעור השחיתות / פרשנות 
לשכתו של ריבלין מסרה כי השניים ליבנו את המחלוקות ששררו ביניהם בשנים האחרונות . " ראש הממשלה והנשיא הנבחר סיכמו כי קורות העבר ייוותרו מאחוריהם ".   " ראש הממשלה ואנוכי מחויבים בשיתוף פעולה מלא ופורה למען מדינת ישראל והעם בישראל ",  אמר ריבלין .
 נתניהו ,  שניסה לסכל את בחירתו של ריבלין בדרכים שונות כמו ביטול מוסד הנשיאות ,  דחיית מועד הבחירות וחיפוש מועמדים חלופיים ,  בירך את ריבלין זמן קצר אחרי ההכרזה על התוצאות אתמול . " אני מברך את ריבלין ,  נשיא מדינת ישראל .  הוא איש ליכוד והמחנה הלאומי ניצח ".  הוא הביע תקווה לשיתוף פעולה ביניהם  " למען אחדות ישראל ".  
אחר הצהריים ,  בטקס במשכן הכנסת לכבוד ריבלין ,  פנה נתניהו שוב אל המנצח . " רובי ,  אני רוצה לברך אותך על היבחרך ",  אמר לו . " אתה שואב מבאר עמוקה של מורשת ישראל ,  של מורשת הציונות והיהדות .  אני מכיר את הערכים הללו היטב .  אנחנו מכירים ומוקירים את הדרך הארוכה שאתה עשית ,  שאביך ז"ל עשה ". 
ריבלין הודה לנתניהו ,  ועקץ אותו בבדיחות על כך שהביע תמיכה בו רק בשלב מאוחר ביותר של המרוץ . " צריך לדעת שתלמידי הגאון  ( מווילנה ,  שנתניהו הוא צאצא של תלמידו )   לקח להם הרבה זמן לחתום על נשיא למדינת ישראל ".  בשעת ערב ,  כששב לביתו ברחוב יפה נוף בבירה ,  התבקש ריבלין להתייחס לברכה של ראש הממשלה אחרי זכייתו . " הייתי כל כך עסוק בדברים שלי שלא היה לי זמן לעסוק בדברים האלה ,  אבל נדמה לי שראש הממשלה בירך בצורה הברורה ביותר את הנשיא הנבחר ",  אמר והוסיף : " אין לי שום דם רע או לב כבד על מישהו ". 
במפלגת השלטון היו ח"כים שתקפו אתמול את התנהלותו של נתניהו בשבועות האחרונים . " חבר הכנסת ראובן ריבלין נבחר לנשיאות למרות שראש הממשלה לא הטיל את כל כובד משקלו ",  האשימה מירי רגב מהליכוד .  חברת סיעתה ,  סגנית שר התחבורה ציפי חוטובלי ,  אמרה כי ריבלין  " הוא האיש הנכון בתפקיד הנכון .  שמחתי להיות מראשוני התומכים בנשיא העשירי של מדינת ישראל ".  היא תקפה במרומז את נתניהו ,  והבהירה כי  " היום ניצח האינטרס הלאומי את כל האינטריגות והסכסוכים האישיים ". 
לפניות לכתב אמיר תיבון :  amir.tibon@walla.co.ilלפניות לכתב עמרי נחמיאס :  omri_n@walla.net.il 

נתניהו נועד עם ריבלין : " נשים את הדברים הפחות טובים בצד "
 ראש הממשלה ערך פגישה עבודה ראשונה עם הנשיא הנבחר : " שנינו ירושלמים ,  בנים לפרופסורים ויש לנו עוד הרבה מהמשותף .  לשכת ריבלין : " הם ליבנו המחלוקות וסיכמו כי קורות העבר מאחור "
 
