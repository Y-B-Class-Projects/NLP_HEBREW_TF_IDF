הרפורמה במינהל : " נוסיף 50 אלף דירות בשנתיים "
 מינהל מקרקעי ישראל יעבור רפורמה ויהפוך לרשות מקרקעי ישראל שתתמקד בעיקר בשיווק קרקעות .  נתניהו : " חיכינו הרבה ליום הזה ,  נעביר 800 אלף יחידות דיור לרשות הציבור "
  ( צילום :  גדעון צנטנר ,  עריכה :  אמיר קוטיגרו ) 
ראש הממשלה בנימין נתניהו ,  שר השיכון אריאל אטיאס ,  שר האוצר יובל שטייניץ ויו"ר ההסתדרות עופר עיני הודיעו היום  ( רביעי )  במסיבת עיתונאים שערכו בלשכת ראש הממשלה בירושלים על רפורמה במינהל מקרקעי ישראל .  במסגרת הרפורמה תוקם רשות חדשה שתחליף את המינהל .  חוכרי אדמות למגורים או לתעסוקה יוכלו לרכוש את הקרקע על מנת לצמצם את המעורבות הממשלתית בשוק הנדל"ן .  לדברי נתניהו היעד הוא הוספת עוד 50 אלף יחידות דיור בשנתיים הקרובות .
 נתניהו אמר במסיבת העיתונאים כי  " חיכינו ליום הזה ,  פעלנו ליום הזה הרבה שנים ,  לילות כימים .  בחצי השנה האחרונה נשרפו הרבה שעות עבודה והרבה נרות בלילה ".  לדבריו , " יש שתי סיבות יסודיות שבגינן יש משבר דיור במדינת ישראל .  ועד שלא יטפלו בבעיות הללו אי אפשר לפתור את משבר הדיור .  שני תנאי היסוד :  יש לנו מדינה קטנה עם אוכלוסייה הולכת וגדלה ,  כאשר השטח לא גדל ב- 63 שנות המדינה והאוכלוסייה גדלה פי עשרה ויותר ,  והיצע דיור מצומצם .  
נתניהו טען כי  " אין היצע כי יש לנו בעיה אחת גדולה מאוד שקוראים לה בירוקרטיה .  היה לנו עודף בירוקרטיה בהרבה תחומים .  בקלות של עשיית עסקים ישראל מדורגת במקום ה- 29 ,  בקבלת אשראי במקום שישי ,  בהגנת משקיעים מקום חמישי בעולם ,  וכמה זמן לוקח לנו לרשום נכס  מקום 147 ".  לדברי נתניהו , " בכל מה שנוגע בשיווק ובתכנון קרקע אנחנו במקומות הנמוכים בעולם .  כך אנחנו מקבלים את עליית המחירים כאן .  החסם הבירוקרטי הוא שקשה מאוד לתכנן במדינה ולאחר מכן לשווק ,  ואז יש מחסור של 8000 יחידות דיור בשנה ,  תכפילו בעשור - יש מחסור של 80 אלף ".  
נתניהו אמר שהפתרון הוא ייעול התכנון והשיווק . " בתכנון אנחנו עובדים בכנסת זמן ניכר בחקיקה .  היום אנחנו מתמקדים בייעול שיווק הקרקעות  הרפורמה במינהל מקרקעי ישראל .  החלק הראשון הוא ייעול המינהל עצמו .  אנחנו מוסיפים 80 אנשים במינהל ועבודתו תיועל .  כמו כן המינהל יתמקד בשיווק קרקעות קיימות והשבחה של קרקעות נוספות .  הוא יעסוק בעיקר בשיווק ובפיקוח אדמות המדינה .  אנחנו מתכננים מיקור חוץ במה שקשור בחכירה .  אנחנו רוצים לשחרר את המסה של עבודת המינהל לשיווק קרקעות "
 שטייניץ אמר כי  " זה יום חג לכלכלה בישראל ולעם בישראל .  זה לקח הרבה יותר זמן ממה שקיווינו ,  אבל גם התוצאה הסופית הרבה יותר טובה ומרחיקת לכת ממה שקיווינו .  הרפורמה הזאת חשובה לטיפול בנושא מצוקת הדיור של הזוגות הצעירים במדינת ישראל ".  לדברי שטייניץ , " ההתייעלות הזאת תאשר לשווק יותר במהירות רבה יותר ,  לקבל מהר יותר אישורים ותאפשר לנו תוך חצי שנה-שנה לתרום להקלת מצוקת הדיור ,  בשני דברים :  הגדלת ההיצע והורדת המחירים .
 אטיאס אמר כי  " מינהל מקרקעי ישראל לא התאים עצמו לסביבה המשתנה והכי חשוב זה השינוי המבני הארגוני ".  לדבריו ,  עובדי המינהל הם מסורים ,  אבל הם צריכים כלים ,  ואני שמח שהרפורמה נותנת כלים .  צריך לפעול בשיטת 'פרס-קנס' העובדים הטובים מתוגמלים ,  ומי שלא טוב לא מתוגמל בלשון המעטה .  זה לא יתחיל מחר בבוקר ,  זה ייקח עוד מספר חודשים בגלל החוק שצריך לעבור ,  אבל ממחר בבוקר אנחנו מתחילים בהתארגנות ". 
עופר עיני אמר כי  " זו רפורמה דרושה לעם ישראל .  אני שמח שחתמנו על הסכם היום .  אבל מחירי הדיור הולכים וגדלים ואנשים לא יכולים לקנות דירות ".  עיני הוסיף כי הרפורמה הזאת משחררת את החסמים ,  בעובדי המנהל היו ויהיו עובדים טובים ולא הם קבעו את החוקים .  הם רוצים לתת יד כדי לתת דיור זול ונגיש .  אנחנו את שלנו עשינו .  נטל ההוכחה עליכם ואני מקווה שהמחירים ילכו וירדו ותהיה לנו חברה יותר צודקת ". 

הרפורמה במינהל : " נוסיף 50 אלף דירות בשנתיים "
 מינהל מקרקעי ישראל יעבור רפורמה ויהפוך לרשות מקרקעי ישראל שתתמקד בעיקר בשיווק קרקעות .  נתניהו : " חיכינו הרבה ליום הזה ,  נעביר 800 אלף יחידות דיור לרשות הציבור "
 
