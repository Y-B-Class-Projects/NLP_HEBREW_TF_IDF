יריבי נתניהו משחיזים סכינים ,  אבל יודעים שצריך לשמור על קשר השתיקה
מעטים הם השחקנים הפוליטיים שהגיעו אל קדמת הבמה עם חשיפת פרטי פרשת נתניהו-מוזס .  בכירי הליכוד בחרו בשתיקה נחרצת כדי להגן על עצמם ,  ורבים מהח"כים מעדיפים להישאר קרובים לצלחת של מוזס .  בינתיים ,  הפוליטיקאים נושאים עיניים לפרקליטות כדי להכריע את עתיד הממשלה
 ( בווידאו :  ח"כ דוד אמסלם בריאיון לאולפן וואלה !  NEWS )  
ראש הממשלה בנימין נתניהו הגיע השבוע לישיבת מזכירות הליכוד בכפר המכביה ברמת גן . " לא יהיה כלום ,  כי אין כלום ",  חזר על דבריו הקבועים ברקע החקירות נגדו .  המשתתפים מחאו כפיים .  נתניהו הרגיש בבית ,  הוא הודה לחבריו במפלגה על התמיכה בו ופנה ליו"ר הקואליציה ח"כ דוד ביטן בהומור : " מה אתה מרכין ראש ?  שעתיים עברו ולא היית באולפן ".  הקהל צחק ונתניהו המשיך : " כל הכבוד לך ".  
המשתתפים ,  בהם עסקנים ופעילי הליכוד ,  הבחינו בהזדמנות לגרוף קרדיטים וצעקו לנתניהו שמות של ח"כים שצריך להודות להם על כך שתומכים בו . " מיקי זוהר ",  ונתניהו הודה לו . " ענת ברקו ",  ונתניהו הודה לה . " ישראל כץ ",  ונתניהו נאלם .  
השתיקה הרועמת של נתניהו מספרת את הסיפור כולו .  כבר זמן רב חלף מאז נודע על החקירה נגדו ,  אך רוב הח"כים והשרים עומדים בשתיקתם ולא יוצאים להגנתו .  ח"כ ביטן ניצל כל הזדמנות כדי להגן על נתניהו .  הוא רץ מאולפן לאולפן וקובע בבירור כי  " לא יכולה להיות עבירה פלילית ".  חברו ח"כ דודי אמסלם הצטרף גם הוא ,  ומלבד ראיונות בתקשורת הגיש הצעת חוק האוסרת לחקור ראש ממשלה מכהן .  גם אם אין לה השפעה על נתניהו ,  היא בהחלט משליכה על השיח .  
אל השניים הצטרפו כמה שרים וח"כים בודדים ,  אך יתר הבכירים במפלגת השלטון נותרו בדממה .  ביטן נשאל השבוע מדוע אף אחד לא יוצא להגנתו של ראש הממשלה ,  וענה כי השרים התבקשו להגן על נתניהו , " אבל כל אחד עושה את השיקולים הפוליטיים שלו ". 

יריבי נתניהו משחיזים סכינים ,  אבל יודעים שצריך לשמור על קשר השתיקה
מעטים הם השחקנים הפוליטיים שהגיעו אל קדמת הבמה עם חשיפת פרטי פרשת נתניהו-מוזס .  בכירי הליכוד בחרו בשתיקה נחרצת כדי להגן על עצמם ,  ורבים מהח"כים מעדיפים להישאר קרובים לצלחת של מוזס .  בינתיים ,  הפוליטיקאים נושאים עיניים לפרקליטות כדי להכריע את עתיד הממשלה

