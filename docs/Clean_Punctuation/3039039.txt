ראש ממשלת בלגיה נפגש עם  " שוברים שתיקה "  - נתניהו הורה לנזוף בשגריר
יום לאחר פגישת ראש הממשלה עם מקבילו הבלגי ,  במהלכה דרש נתניהו להפסיק מימון של עמותות שמאל ,  שארל מישל נועד עם נציגי  " שוברים שתיקה "  ו"בצלם ".   " ממשלת בלגיה צריכה להחליט אם היא רוצה להמשיך בקו אנטי-ישראלי "
  ( בווידאו :  הפגנות בירושלים בעד ונגד אירוע של  " שוברים שתיקה ",  הערב )  
ראש הממשלה בנימין נתניהו הנחה אמש  ( רביעי )  את משרד החוץ לנזוף בשגריר בלגיה בישראל ,  אוליבייה בל ,  לאחר שפורסם בחדשות 10 כי ראש הממשלה שארל מישל נפגש עם נציגים של הארגונים  " שוברים שתיקה "  ו"בצלם "  במהלך ביקורו הרשמי בישראל .  בלשכת ראש הממשלה תקפו בחריפות את ראש הממשלה הבלגי על הפגישה ,  שנערכה יממה לאחר פגישת שני המנהיגים . 
" ממשלת בלגיה צריכה להחליט אם היא רוצה לשנות כיוון או להמשיך בקו אנטי ישראלי ",  נמסר בהודעת הלשכה ,  שבה צוין כי בבלגיה עדיין קיימות יוזמות של להעמיד לדין בכירים ישראלים ,  לרבות ציפי לבני וקצינים בצה"ל .  כמו כן ,  נמסר כי נתניהו הנחה לקדם חקיקה שתמנע מימון של ממשלות זרות עבור עמותות שפוגעות בחיילי צה"ל .  
עוד בוואלה !  NEWS:ברקת סגר את הגלריה בירושלים שלא ביטלה הרצאת  " שוברים שתיקה"כשנתניהו פגש את צ'אק נוריס : " ישראל חזקה - אך כעת היא בלתי מנוצחת"נתניהו ומיי נפגשו : " רואים עין בעין את הסכנה מהתעצמות איראן "  
שיחת הנזיפה צפויה להיערך הבוקר במשרד החוץ בירושלים .  במהלך פגישתם של שני ראשי הממשלה ,  העלה נתניהו את סוגיית מימון עמותות השמאל .  נתניהו דרש מעמיתו להפסיק מימון ממשלתי לעמותות שפועלות ,  לשיטתו ,  נגד חיילי צה"ל ונגד מדינת ישראל ,  כולל העברת מימון עקיף .  
מוקדם יותר השבוע ,  נתניהו העלה את הנושא גם בפגישתו עם ראש ממשלת בריטניה תרזה מיי בלונדון ,  ודרש גם ממנה להפסיק המימון הבריטי לעמותות שמאל וארגוני זכויות אדם .
  ( עדכון ראשון :  23:19 )  

ראש ממשלת בלגיה נפגש עם  " שוברים שתיקה "  - נתניהו הורה לנזוף בשגריר
יום לאחר פגישת ראש הממשלה עם מקבילו הבלגי ,  במהלכה דרש נתניהו להפסיק מימון של עמותות שמאל ,  שארל מישל נועד עם נציגי  " שוברים שתיקה "  ו"בצלם ".   " ממשלת בלגיה צריכה להחליט אם היא רוצה להמשיך בקו אנטי-ישראלי "
 
