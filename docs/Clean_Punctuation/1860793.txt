הפגנה מול בית נתניהו : " טרכטנברג מורח אותנו "
 מפגינים נגד יוקר המחיה התאספו מול בית ראש הממשלה בנימין נתניהו בירושלים ומחו על כך שוועדת טרכטנברג אינה מטפלת במצוקת הדיור . " משקרים לנו במצח נחושה "
  ( צילום :  גדעון צנטנר ,  עריכת וידאו :  טל רזניק ) 
עשרות פעילים חברתיים התאספו הערב  ( חמישי )  בירושלים מול ביתו של ראש הממשלה בנימין נתניהו .  המפגינים מחו על כך שבטיוטת מסקנות ועדת טרכטנברג אין כל התייחסות למצוקת הדיור - לטענתם ,  המצוקה הבוערת ביותר בישראל .
" אנחנו נמצאים כאן היום כי ביבי הקים ועדה ,  ועדת טרכטנברג שהייתה אמורה לתת מסקנות נחרצות בתחום הדיור .  אין הרבה מה לומר ,  הוועדה מורחת אותנו ",  אמרה ענבל הלפרין מתנועת  " רוח חדשה ".   " משקרים לנו במצח נחושה .  לא משנה כמה הבטחות יבטיחו ,  הכול שקרים .  לא הולכת להיות רפורמה בתחום השיכון ",  הוסיפה .  סגנית יו"ר התאחדות הסטודנטים באוניברסיטה העברית יעל סיני אמרה גם היא כי ועדת טרכטנברג אינה מתייחסת לנושא הדיור . " אין דבר כזה ,  זו הסיבה שיצאנו לרחוב ,  אין כיום מצוקה קשה מזו ",  טענה סיני .  סיני התייחסה גם לתכנית מחיר למשתכן שלדבריה מיועדת רק לאוכלוסיה מרובת ילדים . " ביבי משאיר את זה בידי אטיאס ,  לא ניתן יד לדיל של ביבי עם החרדים ",  אמרה .
 
הפגנה מול בית נתניהו : " טרכטנברג מורח אותנו "
 מפגינים נגד יוקר המחיה התאספו מול בית ראש הממשלה בנימין נתניהו בירושלים ומחו על כך שוועדת טרכטנברג אינה מטפלת במצוקת הדיור . " משקרים לנו במצח נחושה "
 
