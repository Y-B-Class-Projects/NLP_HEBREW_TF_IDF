שטייניץ : " לפיד יהיר ושחצן ;  נתניהו הפגין חולשה "
 השר התייחס לתקרית הוצאתו מדיון הקבינט לדרישת לפיד ,  ותקף : " לפיד חושב שמגיע לו הכל כי הוא עשיר ומפורסם ".  לדבריו ,  התנהלות נתניהו באירוע לא הבהירה ללפיד  " מי בעל הבית "
 שטייניץ יורה לכל עבר :  השר לעניינים אסטרטגיים התארח אמש  ( שבת )  בתכנית  " פגוש את העיתונות "  בערוץ 2 ,  והשתלח בשר האוצר יאיר לפיד ,  לאחר שנשאל על התקרית שבה הוצא מדיון בקבינט - לבקשת לפיד . " יש פה יהירות ושחצנות של השר יאיר לפיד ,  הוא בסך הכל שר במשך שלושה חודשים ,  שמגיע לקודש הקודשים ,  הקבינט המדיני-ביטחוני .  יש אנשים שחושבים שמגיע להם הכל ",  תקף שטייניץ .  לדבריו ,  מדובר ב"תקרית מיותרת ומביכה ",  שנגרמה לאחר שראש הממשלה בנימין נתניהו  " הפגין חולשה ",  ונכנע לתכתיב לפיד . 
" אני גם לא מנקה את ראש הממשלה ,  שצריך היה לנהוג אחרת ",  הסביר שטייניץ . " זו הייתה התנהגות לא ראויה מצדו ,  הוא הפגין חולשה ויש לי גם ביקורת עליו בנושא הזה ",  הבהיר .  עם זאת ,  את מרב הביקורת ספג לפיד ,  כאשר שטייניץ אף התייחס לסוגיית הדוקטורט של שר האוצר . " אנשים שחושבים שמגיע להם הכל ,  לא צריכים ללמוד והם לא צריכים ניסיון .  זה בדיוק כמו מי שחושב שהוא יכול לעשות דוקטורט בלי BA ו-MA - בלי הבסיס .  זה לא עובד ככה ".  
שר האוצר ,  לדברי שטייניץ ,  פועל בדפוס חשיבה שלפיו הוא  " מספיק עשיר ומפורסם ,  בתקשורת ,  בפייסבוק .  זה דפוס של 'לי מגיע' ושל כל יכול שמרשה לעצמו כל דבר ".  עם זאת ,  הדגיש שטייניץ ,  לפיד  " לא היה בממשלה הקודמת ,  ולא יודע איך זה פועל ".   " היה פה כשל ,  ואני חושב שנתניהו מבין זאת ",  אמר והדגיש כי ההתנהלות שגרמה להוצאתו מהדיון בקבינט לא הבהירה  " מי בעל הבית של הממשלה ". 
האירוע המדובר התרחש לפני שבועיים .  במוצאי שבת התכנס הקבינט המדיני-ביטחוני לדיון על הקיצוץ בתקציב הביטחון .  הדיון נקבע מראש ,  ולצד ששת החברים הקבועים בקבינט  ( השרים יעלון ,  לבני ,  אהרונוביץ' ,  בנט ,  ארדן ולפיד )  ,  זומנו אליו גם גורמים מקצועיים בצה"ל ובמשרד האוצר .  בנוסף ,  הזמין נתניהו לדיון גם השר שטייניץ ,  ששימש בתפקידו של לפיד עד לפני כחצי שנה .  ראש הממשלה נתניהו ניצל את ההזדמנות כדי לעדכן את השרים בהתרחשויות המדיניות ,  אך לפני שהחל לשאת את דבריו ביקש לפיד את רשות הדיבור ,  ואמר : " אני דורש שהשר שטייניץ ייצא מן החדר ,  הוא לא חבר קבינט ".  בעקבות דרישתו של לפיד ביקש ראש הממשלה נתניהו משטייניץ לעזוב את חדר הדיונים ולשוב אליו כאשר יתחדש הדיון בנושא הקיצוץ בתקציב הביטחון .  לבקשת נתניהו ,  עזב השר את הדיון .  
מבוכה בקבינט :  שטייניץ הוצא מדיון - לבקשת לפיד
 ( עדכון ראשון :  19:46 )  

שטייניץ : " לפיד יהיר ושחצן ;  נתניהו הפגין חולשה "
 השר התייחס לתקרית הוצאתו מדיון הקבינט לדרישת לפיד ,  ותקף : " לפיד חושב שמגיע לו הכל כי הוא עשיר ומפורסם ".  לדבריו ,  התנהלות נתניהו באירוע לא הבהירה ללפיד  " מי בעל הבית "
 
