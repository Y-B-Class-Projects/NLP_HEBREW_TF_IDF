סקר וואלה !  חדשות :  לנתניהו וליברמן עדיף להתפצל
כשנה לאחר הבחירות שבהן התאכזבו השניים לגלות שהסיעה המאוחדת זכתה ב-31 מנדטים בלבד ,  סקר חדש מראה כי כוחם של השניים עולה - בתנאי שירוצו בנפרד .  צפו במהדורה המלאה
ראש הממשלה בנימין נתניהו וח"כ אביגדור ליברמן החליטו לרוץ יחד בבחירות האחרונות ,  בנימוק שכך תיווצר סיעה שתגרוף לפחות 40 מנדטים .  בסופו של דבר ,  השניים נחלו אכזבה לאחר שהתברר כי הציבור העניק להם 31 מנדטים בלבד .  ואולם ,  סקר TNS טלסקר שהוזמן עבור וואלה !  חדשות מראה כי אם הבחירות לכנסת היו מתקיימות היום ,  השניים היו מתקרבים מאוד לאותם 40 מנדטים - אך בנפרד ,  ולא כסיעה מאוחדת .
 על פי הסקר ,  לו היו נערכות היום הבחירות לכנסת ,  היתה זוכה הסיעה המאוחדת הליכוד-ביתנו ב-35 מנדטים .  גבוה בארבעה מנדטים מכוחה בכנסת ,  אולם עדיין נמוך מהתחזיות שקדמו לאיחוד .  ואולם ,  אם השניים היו רצים בנפרד ,  היתה מפלגת הליכוד מקבלת 28 מנדטים וישראל ביתנו 11 - סך הכול 39 מושבים בכנסת .  
עוד עולה מתוצאות הסקר ,  כי אין אף מפלגה שמאיימת על שלטון הליכוד .  עבור ליברמן מדובר בהישג ,  כיוון שבסקרים קודמים בהם נדגם בנפרד מהליכוד ,  הוא זכה ב-7-6 מנדטים בלבד .  יחד עם זאת ,  לא ברור אם מדובר באפקט מלאכותי של עלייה בעקבות דבריו המתונים על שר החוץ האמריקני ,  ג'ון קרי ,  או במגמה של ממש .  
מי שצפוי להתאכזב מתוצאות הסקר הוא יו"ר העבודה ,  יצחק הרצוג .  מפלגתו מקבלת 15 מנדטים בלבד בסקר ,  בדומה לכוחה הקיים בכנסת .  מי שהתיימר לעמוד בראשות הממשלה הבאה ,  לא זוכה לאשראי גדול מהציבור מאז ניצח בפריימריז את שלי יחימוביץ' .  במובן מסוים ,  לא מדובר בשימור הכוח אלא בירידה עבור העבודה ,  שכן טרם הפסדה להרצוג ,  יחימוביץ' זכתה בסקרים ב-19-17 מנדטים .  סביר להניח שירידה נוספת בסקרים תסמן רשמית את פתיחת עונת הסכינאות החביבה על חברי העבודה ,  בדרך לבחירת מנהיג חדש .
 נתון מעניין נוסף שעולה מהסקר הוא עצירת הזינוק של מרצ ,  שכבר השיגה בסקרי עבר נתונים דו ספרתיים מרשימים ,  וכעת מתייצבת על שישה מנדטים ,  בדיוק כמו בכנסת הנוכחית .  גם התנועה עם נתון זהה .
 מי שעוד יכולים להיות מרוצים הם בני הדודים הפוליטיים - יאיר לפיד ונפתלי בנט .  הירידה הדרמטית שחווה לפיד אחרי אישור התקציב נבלמה ,  ומפלגתו התייצבה סביב 15-14 מנדטים .  בנט לעומתו אפילו מתחזק ,  ועולה ל-14-13 מנדטים .
 הסקר הטלפוני נערך ב-10 בפברואר ,  בקרב מדגם כלל ארצי ומייצג של 500 נשאלים מעל גיל 18 ,  שנדגמו מכלל אוכלוסיית ישראל  ( כולל ותיקים ,  עולים ובני המגזר ערבי שרואיינו בשפתם )  .  טעות הדגימה המרבית היא שני מנדטים .  
עוד במהדורה :  
המשבר ב"הדסה ":  בית המשפט נענה לבקשת ההנהלה ואישר הקפאת הליכים ללא מו"מ עם עובדי בתי החולים .  כיצד מונה פרופ' מור יוסף ,  מנהל בית החולים לשעבר ומי שמסומן כאחד האחראים לכישלון הניהולי ,  למנכ"ל הביטוח הלאומי ,  אחד המוסדות החשובים והגדולים במדינה ?  
הסערה סביב עסקאות הנד"לן של אהוד ברק לא מרגשת את דן מגן ,  עורך הדעות של וואלה !  ,  שחושב שאנחנו ממש לא צריכים לדחוף את האף לעסקיו הפרטיים של ראש הממשלה לשעבר .  
מעוגלים או טייסים ?  כהים או בהירים ?  העננים והגשם מסרבים להגיע אבל פתיחת עונת משקפי השמש כבר כאן .  לירוי שופן ,  עורך וואלה !  אופנה ,  על הטרנדים החמים באופנת משקפי השמש .  
המהדורה נפרדת משירלי טמפל ,  ילדת הפלא הראשונה של הוליווד שהלכה לעולמה בגיל 85 .  
התחזית :  הלילה בהיר וקר ,  מחר עלייה בטמפרטורות וחם מהרגיל בעונה .  

סקר וואלה !  חדשות :  לנתניהו וליברמן עדיף להתפצל
כשנה לאחר הבחירות שבהן התאכזבו השניים לגלות שהסיעה המאוחדת זכתה ב-31 מנדטים בלבד ,  סקר חדש מראה כי כוחם של השניים עולה - בתנאי שירוצו בנפרד .  צפו במהדורה המלאה

