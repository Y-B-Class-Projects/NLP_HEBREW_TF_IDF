נתניהו הנחה :  הפיצויים לטרור העפיפונים יקוזזו מכספי הרשות
ראש הממשלה הורה לראש המל"ל לבחון מנגנון לקיזוז כספי המסים שגובה ישראל מדי חודש עבור הפלסטינים .  זאת ,  על מנת לממן את תשלום הפיצויים לתושבים שנפגעו מהצתות עפיפוני התבערה בשבועות האחרונים .  שריפה פרצה ביער שוקדה וטרם כובתה
ראש הממשלה בנימין נתניהו הנחה היום  ( ראשון )  את ראש המטה לביטחון לאומי מאיר בן שבת ,  לבחון אפשרות לקיזוז מכספי המסים שישראל גובה עבור הרשות הפלסטינית לטובת העברת פיצויים ליישובים בנגב המערבי בקרבת הגבול עם עזה ,  בגין הנזקים שנגרמו בהצתות בשדות באזור בשבועות האחרונים בעקבות חדירת עפיפוני תבערה .  
על פי ההנחיה ,  המל"ל תבחן מנגנון לקיזוז כספי המכס והמע"מ שישראל אוספת מדי חודש עבור הרשות .  טרם ברורה ההיתכנות המשפטית של מנגנון מעין זה .  
במהלך היום פרצו כמה שריפות באזור כמה יישובים בצפון הנגב המערבי ,  בהם שדרות ,  ניר עם ואור הנר .  צוותי כיבוי רבים ,  בסיוע מטוסים פעלו להשתלטות על הלהבות במשך שעות רבות עד שהשיגו שליטה על השריפות .  על פי הערכות ראשוניות ,  השריפה באזור אור הנר כילתה כ-4,000 דונם של שטחי מרעה וגרמה לנזק כבד .  שריפה נוספת פרצה במהלך הערב ביער שוקדה ,  האש טרם כובתה ובמקום פועלים שני צוותי כיבוי אש ושניים של קק"ל .
 כוחות צה"ל איתרו היום עפיפון עליו מטען שהסווה חומר נפץ ליד גדר המערכת בכרם שלום .  העפיפון נוטרל סמוך לגבול רצועת עזה והועבר לבדיקה ,  לא נגרם נזק .
 עוד בוואלה !  NEWS:בין משימה בלתי אפשרית לאושן 11 :  בחו"ל אנשי המוסד הם שודדים קרי רוחמזל אטיאס אחרי קבלת הגט : " בכיתי משמחה ,  אבל גם מעצב"תיעוד :  רמזור נופל על רכב סמוך לעכו ;   " הנהג התעלף במהלך הנהיגה "  
בתוך כך חדרה היום לשטח ישראל חוליית מחבלים ,  באזור דרום הרצועה ,  שהציתה מכולת ציוד של קבלן אזרחי בקרבת אתר העבודות להקמת החומה התת-קרקעית באזור גדר המערכת .  לאחר מכן נמלטו חברי החוליה בחזרה לשטח הרצועה .  כוח צה"ל שהוזעק לזירת התקרית פתח בסריקות באזור .
 אתמול נשרפו כ-350 דונם באזור שמורת כרמיה הסמוכה לגבולה הצפוני של רצועת עזה .  ראש המועצה האזורית יאיר פרג'ון ביכה את אובדן החורש בשטחי השמורה ואמר כי מדובר  " במקום הפסטורלי ביותר בעוטף עזה ,  שמורה שמצד אחד שלה חוף הים של זיקים ,  מהצד השני יער ,  ועכשיו הרבה מזה נשרף לחלוטין ".  
הלילה נאלצו תושבים באזור הנגב המערבי לשהות בקרבת מרחבים מוגנים וחלקם אף לישון בממ"דים לאחר שאמש חודש ירי הרקטות לאזור .  בתגובה לשיגורים תקף צה"ל 16 יעדים של חמאס ושל הג'יהאד האסלאמי ברחבי הרצועה .
  ( עדכון ראשון :  19:50 )  

נתניהו הנחה :  הפיצויים לטרור העפיפונים יקוזזו מכספי הרשות
ראש הממשלה הורה לראש המל"ל לבחון מנגנון לקיזוז כספי המסים שגובה ישראל מדי חודש עבור הפלסטינים .  זאת ,  על מנת לממן את תשלום הפיצויים לתושבים שנפגעו מהצתות עפיפוני התבערה בשבועות האחרונים .  שריפה פרצה ביער שוקדה וטרם כובתה

