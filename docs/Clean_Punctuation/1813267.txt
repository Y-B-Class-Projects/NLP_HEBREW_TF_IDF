קדימה ליועמ"ש : " חקור המימון הכפול של נתניהו "
 קדימה פנתה ליועמ"ש בדרישה שיפתח בחקירה נגד ראש הממשלה נתניהו ,  נוכח ממצאי תחקיר המימון הכפול של נסיעותיו שפורסמו בתוכנית  " המקור ".  הליכוד : " אין אגורה של מימון כפול "
 תנועת קדימה ,  באמצעות היועמ"ש שלה ,  עו"ד איתן הברמן ,  פנתה הבוקר  ( חמישי )  שוב ליועץ הממשלה ,  יהודה וינשטיין ,  בדרישה שיפתח בחקירה נגד ראש הממשלה ,  בנימין נתניהו ורעייתו שרה ,  נוכח ממצאי תחקיר המימון הכפול של נסיעותיו שפורסמו אמש בתוכנית  " המקור "  בערוץ 10 ,  ולאחר שפנייה קודמת בעניין מימון נסיעותיו לפני כשבועיים טרם נענתה .  
במכתב מציין עו"ד הברמן כי  " חומרתם של המעשים שפורטו בכתבה הראשונה ועל יסוד החומר הראיתי שהוצג בה ,  ובעיקר על יסוד החומר שפורט ופורסם בכתבה ששודרה אמש ,  נראה כי ראוי ,  שלא לומר חובה ,  שתעשה שימוש בסמכותך ותורה על פתיחה בחקירה או לפי העניין בבדיקה משטרתית ,  שמגמת פניה בירור מקיף ומעמיק של כל ההיבטים החוקיים לגבי התנהגותם המתוארת של מר נתניהו ורעייתו ".  
מהליכוד נמסר בתגובה כי  " אין אפילו אגורה אחת של מימון כפול בנסיעותיו של רה"מ נתניהו .  ערוץ 10 הטעה את צופיו וצפוי לתביעת דיבה .  מוטב לקדימה,שהמציאה את מושג המימון הכפול בפרשת ראשונטורס ,  לדאוג למצעד הנחקרים והחשודים שלהם ובראשם אולמרט ,  הנגבי ,  הירשזון ,  רמון ,  גלעד ועמרי שרון ,  בטרם ידאגו למפלגות אחרות .  לא בכדי הגיש את הבקשה היועץ המשפטי ולא מנכ"ל קדימה ,  שנמצא בעצמו בחקירה בימים אלה ".  
ראש הממשלה ,  בנימין נתניהו ,  השוהה כעת בביקור מדיני בגרמניה ,  צפוי להגיב בצהריים לפרטים החדשים שהתגלו אמש בתחקיר ערוץ 10 ,  לפיו קיבל לכאורה מימון כפול על טיסה לארצות הברית בשנת 2006 .  
פרקליטו של נתניהו ,  עו"ד דוד שימרון ,  אמר אמש לאחר הפרסום כי משפחת נתניהו מתכוונת להגיש תביעת דיבה בעקבות הפרסום .  בראיון שהעניק הבוקר לגלי צה"ל הוסיף שימרון כי הוא  " מזועזע מחוסר האינטליגנציה שנחשף אתמול .  צריך להבין שלכל טיסה לחו"ל יוצאות מספר חשבוניות עם שינויים קטנים ,  אך הכל נחתם בקבלה אחת מרוכזת .  אני מחזיק בחשבונית הכפולה כביכול שדרוקר הציג ,  וכתוב עליה שהיא מבוטלת ".  
עוד אמר עו"ד שימרון כי  " הטיסה המדוברת מומנה בתשלום על-ידי גורם פרטי ,  אך המרכז הרפואי אשדוד לא שילם עבורה .  התחקיר של ערוץ 10 מסתתר מאחורי גורם אנונימי שאני אפילו לא בטוח שקיים - אני רק יודע שאין כאן שום קניה כפולה של כרטיסים .  מדובר בהבל הבלים ". 
בתוכנית  " המקור "  נחשף אתמול ,  כי בשני מקרים שונים שילמו מספר גופים על אותו כרטיס הטיסה של נתניהו .  דרוקר אף רמז כי ייתכן שהעודף שנוצר נוצל למימון הטיסה של רעיית ראש הממשלה ,  שרה נתניהו .  כמו כן דווח כי אחד הגופים מימן את טיסת ראש הממשלה והגוף השני שילם עבור רעייתו שרה ,  וזאת למרות ששתי החשבוניות הוצאו על שמו של ראש הממשלה עצמו .  שלושה מתוך ארבעת הארגונים אישרו כי הם שילמו עבור כרטיס הטיסה ואף נקבו בסכום שהוצא .
 מהנהלת הבונדס-אירופה נמסר ,  כי הטענה האנונימית  " כי אילו היה ידוע לבונדס שהוא משתתף בהוצאות הטיסה של הגב' נתניהו ,  לא היה משתתף במימון ",  אינה נכונה . " הבונדס הזמין פעמים רבות את מר נתניהו ורעייתו לאירועים בחו"ל לפי הנוהל המקובל לראשי ממשלות לשעבר ושרים בכירים .  הבונדס השתתף בהוצאות עם גופים אחרים,בכיסוי הביקור,לאירוע שהיה חשוב לבונדס .  מאחר ומר נתניהו מרצה מבוקש ביותר,היינו מוכנים לממן את עלותם של שני בני הזוג כנהוג,לא כל שכן של רעייתו לבד ,  מאחר והכנסת מימנה את הוצאות נתניהו ". 
כזכור ,  ראש הממשלה לשעבר אהוד אולמרט הואשם בפרשת  " ראשונטורס "  בכך שבין השנים 2002 ל-2006 הוא קיבל מימון כפול לנסיעותיו בחו"ל .  בראיון שנערך לפני שבוע בחדשות 2 אמרה שרה נתניהו כי אין להשוות בין הפרשה הנוכחית לפרשת  " ראשונטורס ",  מכיוון שבמקרה זה אין מימון כפול של כרטיסי טיסה . " לא הייתה שום עבירה על החוק ,  לא היה שקל אחד כפול או חשבונית אחת כפולה .  לא היה דבר על חשבון המסים או על חשבון כספי המדינה ",  אמרה אז שרה נתניהו .
 עו"ד דוד שימרון אמר אמש עם פרסום הפרטים כי  " ראש הממשלה פעל על פי החוק בכל נסיעותיו .  אין אפילו אגורה אחת של מימון כפול .  מדובר בכתבה שאינה אמת ,  חסרת כל בסיס ,  במטרה להכפיש ולפגוע בראש הממשלה .  משפחת נתניהו תגיש תביעת דיבה ,  הן על דברי אי האמת ששודרו בכתבה הראשונה ,  והן על דברי אי האמת והדיבה ששודרו אמש ". 
במפלגת  " הליכוד "  תקפו את תחקירו של רביב דרוקר ,  וטענו כי ערוץ 10 הטעה את צופיו בנוגע לחשבונית שהקרין על המסך . " רביב דרוקר ביקש להרשים את קוראיו בנוגע לאחת הנסיעות של נתניהו והציג על המסך חשבונית של משרד הנסיעות 'איילה טורס' על סך 8,237 דולר בגין טיסה לניו-יורק ,  עבור המרכז הרפואי באשדוד .  בדיקה מדוקדקת יותר העלתה כי ערוץ 10 הקרין לצופים חשבונית עליה כתוב במפורש  " מבוטלת "   (  CANCELLED )  .  מילה זו הופיעה באופן מודגש על גבי החשבונית אך הוסתרה על ידי ערוץ 10 .  כלומר ,  תוכנית 'המקור' של ערוץ 10 בחרה שלא לומר את האמת לצופים ,  ובלבד שניתן יהיה להכפיש את ראש הממשלה ". 

קדימה ליועמ"ש : " חקור המימון הכפול של נתניהו "
 קדימה פנתה ליועמ"ש בדרישה שיפתח בחקירה נגד ראש הממשלה נתניהו ,  נוכח ממצאי תחקיר המימון הכפול של נסיעותיו שפורסמו בתוכנית  " המקור ".  הליכוד : " אין אגורה של מימון כפול "
 
