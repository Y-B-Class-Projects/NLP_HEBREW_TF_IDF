הקבינט אישר את התכנית שיזם נתניהו להחמרת ענישה למיידי אבנים
בסיום ישיבת הקבינט המדיני ביטחוני ,  אמר ראש הממשלה כי תכניתו  " אושרה פה אחד ".  במסגרתה ,  ישונו נוהלי פתיחה באש ויוטלו קנסות כבדים להורי קטינים שיורשעו בעבירות אלו .  ראש הממשלה התחייב עוד כי ההחלטות יתורגמו לחקיקה מהירה
הקבינט המדיני-ביטחוני אישר אמש  ( חמישי )  את תכניתו של ראש הממשלה בנימין נתניהו למלחמה במידי אבנים ובקבוקי תבעירה .  תכנית נתניהו כוללת שינוי נהלי פתיחה באש ,  הטלת עונשי מינימום למשליכי אבנים ובקבוקי תבערה ,  והטלת קנסות כבדים להורי קטינים שיורשעו בעבירות אלו .  לפי התכנית ,  מהורים שלא ישלמו את הקנסות יישללו קצבאות הביטוח הלאומי .  ראש הממשלה אמר בסיום הישיבה ,  כי  " לפני זמן קצר הקבינט קיבל פה אחד שורה של החלטות במסגרת המאבק שלנו במידיי האבנים ,  זורקי בקבוקי התבערה ויורי הזיקוקים ".  לדבריו , " ראשית חידדנו את ההוראות פתיחה באש ,  עד לאחרונה השוטרים נהגו לפתוח באש רק כשנשקפה סכנת חיים לשוטרים עצמם ,  מעתה ,  הם יורשו לפתוח באש וידעו שיש להם זכות לפתוח באש כשהם עומדים בפני סכנת חיים לאדם כלשהו .  שנית החלטנו להטיל עונשי מינימום של ארבע שנות מאסר לבגירים שזורקים בקבוקי תבערה או אבנים או חפצים קטלניים אחרים .  אנחנו מתכוונים לשנות את הנורמה שהתבססה כאן ,  שבמדינת ישראל אפשר להשליך את החפצים הקטלניים והרצחניים הללו ללא מענה וללא סיכול .  הדבר הזה ישתנה .  בנוסף החלטנו להשית קנסות מוגדלים וקנסות מינימום על קטינים והוריהם ,  ההחלטות האלה יחולו על כל אזרחי ותושבי ישראל ". 
לקריאה נוספת :" השכפ"ץ של המדינה ":  לוחמי מג"ב שנפצעו בירושלים מתאוששיםאבנים יודו על שוטרים בבירה ;  אושר גיוס מילואים חריג במג"בהמתיחות בבירה :  פצוע קל מיידוי אבנים ,  היערכות מוגברת בהר הבית  
" אני מבקש לומר דבר מה נוסף על הר הבית ,  אנחנו שומרים על הסטטוס קוו ,  לא אנחנו מפרים אותו .  כל האמירות שמפזרים על כוונתנו לפגוע במקומות הקדושים לאיסלם הם הבל הבלים .  לא אנחנו משנים את הסטטוס קוו ,  מי שמכניס צינור עם חומר נפץ למסגדים הם אלה שמשנים את הסטטוס קוו .  אנחנו כמובן נפעל לשמור על החוק ,  על השקט ,  על הסדר .  אנחנו אומרים זאת לכל שכנינו ואנחנו קוראים גם לרשות הפלסטינית להפסיק את ההסתה הפרועה ". 
שלשום ,  בצאת יום הכיפורים ,  התחייב ראש הממשלה כי הוא נחוש להעביר בקבינט את כל הצעדים הדרושים וכי הוא מתכוון לעמוד על כך שהחלטות הקבינט יתורגמו לחקיקה מהירה .  בכירים בסביבת ראש הממשלה הביעו פליאה על הניסיון של שרת המשפטים איילת שקד לנכס לעצמה את ההחלטה שעה שמי שיזם אותה היה ראש הממשלה .  
ההצעות אושרו על ידי היועץ המשפטי יהודה וינשטיין ,  אך הן רוככו בהתאם להמלצותיו .  זאת ,  בעיקר ביחס לעונשי המינימום ,  כשהתקבלה החלטת היועץ ולפיה הנהלים החדשים יחולו על בגירים בלבד ,  וכן כי מדובר יהיה בהוראת שעה לשלוש שנים ולא דבר הקבוע בחוק ללא הגבלה .  כמו כן ,  בעקבות המלצת וינשטיין ,  אושר לשופטים שלא לגזור עונשי מינימים על מיידים  " מתאמים שיירשמו ",  כלומר מנימוקים מיוחדים שהשופט ימצא לנכון .
  ( עדכון ראשון :  19:49 )  

הקבינט אישר את התכנית שיזם נתניהו להחמרת ענישה למיידי אבנים
בסיום ישיבת הקבינט המדיני ביטחוני ,  אמר ראש הממשלה כי תכניתו  " אושרה פה אחד ".  במסגרתה ,  ישונו נוהלי פתיחה באש ויוטלו קנסות כבדים להורי קטינים שיורשעו בעבירות אלו .  ראש הממשלה התחייב עוד כי ההחלטות יתורגמו לחקיקה מהירה

