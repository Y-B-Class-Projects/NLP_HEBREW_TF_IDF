דיווח :  רה"מ הציע לאסד לגבש הסכם בתוך שנה
עיתון כוויתי דיווח מפי מקורות ישראליים המוגדרים  " מהימנים "  כי רה"מ העביר מסר לנשיא סוריה ,  לפיו ניתן להגיע בתוך שנה להסכם מסגרת בין שתי המדינות .  ההסדר ,  כך נטען ,  צפוי לכלול הסכמה לנסיגה מרמת הגולן בתוך 10 עד 15 שנה
בימים האחרונים העביר ראש הממשלה בנימין נתניהו מסר לנשיא סוריה בשאר אסד דרך מתווך אמריקאי ,  בו אמר לו כי ישראל וסוריה יכולות להגיע להסכם מסגרת בתוך שנה .  כך מסרו הבוקר  ( שלישי )  גורמים מדיניים בישראל המוגדרים  " מהימנים "  לעיתון הכוויתי  " אל-ג'רידה ".  לדבריהם ,  במסר לאסד ציין נתניהו כי הצדדים יחתמו על הסכם שלום במסגרתו תשיב ישראל את רמת הגולן בתקופה שתתפרש על 10 עד 15 שנה .
 לדברי המקורות ,  ההצעה של נתניהו דומה לדרך שבה הוא מתכוון לשאת ולתת עם הפלסטינים ,  דהיינו :  כשייחתם הסכם שלום עם הפלסטינים ,  הוא יבוצע בשלבים . " הקמת מדינה פלסטינית תיקח לפחות 15 שנה ",  הוסיפו .  הם גילו עוד כי בתקופה האחרונה חלה התפתחות חיובית במסלול הישראלי-סורי והוסיפו כי בחודשים הקרובים  " נהיה עדים להתפתחויות חשובות נוספות ". 
אתמול דיווח ערוץ 10 כי בימים האחרונים הגיעו לראש הממשלה שני שליחים אמריקאיים רשמיים ובידיהם מסר סורי .  אחד השליחים ,  פרד הוף ,  אף נפגש אישית עם נשיא סוריה בשאר אסד והביא לנתניהו מסר ממנו .  עוד דווח כי אסד הודיע לנתניהו דרך השליחים כי הוא מוכן למשא ומתן ללא תנאים מוקדמים .  בתמורה ,  על פי הדיווח ,  דרש מארה"ב לחדש את פיקדון הגולן .
 אתמול נועד אסד עם השליח הצרפתי לנושא המשא ומתן בין ישראל לסוריה ,  ז'אן קלוד קוסראן ,  ודן עמו בקידום תהליך השלום .  סוכנות הידיעות הסורית הרשמית סאנ"א דיווחה כי השליח קוסראן העביר לאסד איגרת מנשיא צרפת ניקולא סרקוזי ,  בה הדגיש האחרון את רצונו להדק את היחסים בין המדינות ולהמשיך בהתייעצויות ההדדיות .  על פי הדיווח ,  אסד הבהיר כי ארצו מעוניינת בהשגת שלום צודק וכולל המבוסס על החלטות האו"ם .
 
דיווח :  רה"מ הציע לאסד לגבש הסכם בתוך שנה
עיתון כוויתי דיווח מפי מקורות ישראליים המוגדרים  " מהימנים "  כי רה"מ העביר מסר לנשיא סוריה ,  לפיו ניתן להגיע בתוך שנה להסכם מסגרת בין שתי המדינות .  ההסדר ,  כך נטען ,  צפוי לכלול הסכמה לנסיגה מרמת הגולן בתוך 10 עד 15 שנה

