הדרה במשטרה :  מדוע סורב פלג לבקשתו להשתתף בתדריך ההמלצות ? 
לוואלה ברנז'ה נודע כי כתב המשפט של חדשות 2 ביקש להצטרף לתדריך של דוברות המשטרה טרם פרסום המלצות הארגון ,  ונדחה .  האם הדבר קשור לעמדתו המתמשכת נגד המפכ"ל אלשיך ?  וזו לא הביקורת היחידה על התנהלות המשטרה אמש
מדוע הפרשן וכתב המשפט של חדשות 2 ,  גיא פלג ,  לא הוכנס ל"שיחת הוויעוד "  של המשטרה שנערכה במיוחד לקראת פרסום ההמלצות בנושא תיקי רה"מ נתניהו ?  לוואלה ברנז'ה נודע כי פלג ביקש להיכנס לשיחת הוויעוד - אך נענה בשלילה .  לא ברור מדוע הוא נענה בשלילה ,  שכן שיחת הוויעוד הייתה גדולה במיוחד וכללה כ-60 עיתונאים ועורכים בכירים .  
האם הקו הלעומתי שפלג נקט בו בסיקור פרשת ריטמן - כאשר תקף בין היתר את התנהלות המפכ"ל בפרשה - היה הסיבה לדחיית בקשתו ,  או שמא אכן מדובר בסיבה הנובעת ממספר גבוה של משתתפים בשיחה .  בשבוע האחרון תקף פלג את המפכ"ל ,  לאחר הראיון שהעניק ל"עובדה ".  לאחר השידור בערוץ 12 ,  הכתב העלה פוסט חריף לעמוד הפייסבוק שלו ובו כתב : " אני לא מאמין למפכ"ל .  אני לא מאמין ש'אישים רבי עוצמה נשלחו לאסוף חומר על חוקרי משטרת ישראל' ".  עוד אמר כי  " נתניהו צודק ,  המפכ"ל זורק עצמו לזירה מולו - אולי בגלל שאיפות פוליטיות ". 
מיד לאחר התפוצצות פרשת 2000 ,  פלג הוביל בפער אדיר מול המתחרים שלו בסיקור הפרשה .  הוא היה הכתב הבלעדי שחשף בכל ערב קטעים מהשיחות בין ראש הממשלה והמו"ל של ידיעות ,  שניסו לכאורה לרקום דיל לפיו נתניהו יזכה לסיקור חיובי בעיתון בתמורה לקידום חוק  " ישראל היום ".  

בשיחת הוויעוד השתתפו בין היתר מנכ"ל חדשות 2 ,  אבי וייס ,  סמנכ"ל התוכן והעורך הראשי גיא סודרי וכן עורך המהדורה המרכזית יניב הלפגוט .  מחדשות עשר היו הפרשנית והמגישה אילה חסון ,  כתב המשטרה דורון הרמן ,  מנכ"ל חדשות עשר גולן יוכפז וכן הפרשן המשפטי ברוך קרא - שהאזין לשיחה .  כתבים נוספים היו הדס שטייף מגל"צ ,  איציק סבן מ"ישראל היום ",  אבי אשכנזי מוואלה ! NEWS ועוד .
 שיחת הוויעוד התחילה כשעה לפני פרסום ההמלצות ,  אך עד לשעה 20:30 דוברת המשטרה ,  מירב לפידות ,  בקושי הצליחה להשחיל מילה מרוב הכאוס שהיה :  הרבה כתבים דיברו במקביל ודבריהם נקטעו ,  בנוסף היו גם הרבה רעשים ,  כמו למשל כתב שדיבר בטלפון עם טלוויזיה ברקע  ( ולכולם כמעט היו טלוויזיות ברקע )  גרם לרעשים בשיחה .  בשלב מסויים לפידות  " איימה "  שתיאלץ לפתוח בשיחת ויעוד מצומצמת בהרבה ,  בעקבות הבלאגן שנוצר ואי היכולת לתדרך את הכתבים והעורכים ,  אך זה לא קרה בפועל .
 יש לציין כי לא רק פלג מודר מהשיחה ,  אלא גם כתבים ועורכים מאתרים חרדים .  בפוסט שהעלה היום  ( רביעי )  נועם זיגמן ,  מגיש ברדיו קול ברמה ובעלי האתר החרדי לדעת.נט ,  הוא כתב : " לחבריי העיתונאים מצפה למילה שלכם .  במשך חודשים עמלה המשטרה לשכנע שהיא לא מדליפה ,  שהיא לא מתדרכת .  אתמול נפל דבר בישראל ,  אתמול עוד קודם ההמלצות היו תדרוכים ,  היו הדלפות ,  היה מסע יח"צני משומן של גוף שלא בזה הוא צריך לעסוק .  אבל לא זה העניין ,  הנקודה היא אחרת ,  היא הדרתם של עיתונאים חרדים מהתדרוכים .  כנראה מישהו שם במשטרה לא ממש סופר אותנו ,  לא חושב שגם אנחנו עוסקים בתקשורת ,  וכנראה שאת הידע אנו אמורים לשאוב מהנאמר באולפני ערוץ 2 ו-10 ". 
טרם התקבלה תגובה מהמשטרה .  לא ניתן היה להשיג את תגובתו של פלג .  

הדרה במשטרה :  מדוע סורב פלג לבקשתו להשתתף בתדריך ההמלצות ? 
לוואלה ברנז'ה נודע כי כתב המשפט של חדשות 2 ביקש להצטרף לתדריך של דוברות המשטרה טרם פרסום המלצות הארגון ,  ונדחה .  האם הדבר קשור לעמדתו המתמשכת נגד המפכ"ל אלשיך ?  וזו לא הביקורת היחידה על התנהלות המשטרה אמש

