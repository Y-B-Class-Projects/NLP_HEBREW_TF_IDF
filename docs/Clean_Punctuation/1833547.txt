פרץ קורץ לימין ?   " נתניהו נגד המהפכה הבגיניסטית "
 במסיבת עיתונאים בת"א פרש שר הביטחון לשעבר את משנתו לכיבוש מחדש של מפלגת העבודה : " אפרק את בסיס הכוח של הליכוד ,  ואמשוך אליי את מאוכזבי נתניהו .  מצביעי הליכוד הם לא הבעיה "
  ( צילום :  קובי אליהו ,  עריכה :  יאיר דניאל ) 
חבר הכנסת עמיר פרץ ערך הבוקר  ( שני )  מסיבת עיתונאים בבית סוקולוב בתל אביב ,  בה הציג את חזונו בדרך לראשות מפלגת העבודה - ובהמשך ,  לדבריו ,  גם לראשות הממשלה . " הדרך בה פועל נתניהו מאז הופיע אל הבמה הציבורית הישראלית,עומדת בניגוד לעמדת בגין ,  ולמעשה מחסלת צעד אחר צעד את המהפכה הבגיניסטית שגם מי שלא הסכים עם דרכו של בגין לא יכול היה להתעלם מהיסודות החשובים שלה ",  אמר פרץ ,  והבהיר מהו קהל היעד אליו הוא מכוון . " נתניהו הפריט את מורשת בגין ,  ומכר אותה תמורת נזיד עדשים לבעלי ההון בישראל ".  שר הביטחון לשעבר המשיך לתקוף את ראש הממשלה ,  ואמר כי  " נתניהו הפך את הליכוד למפלגה רפובליקנית עם עמדות ימניות ,  המשרתות רק את הקבוצות החזקות ביותר במשק ". 
עוד על המאבק לראשות העבודה:מצנע :  רבע מטפסי המתפקדים בעבודה אינם כשריםמפקד העבודה הסתיים :  מספר המתפקדים הוכפליחימוביץ לחברי העבודה :  נתניהו לא אשם בכל
בהמשך דיבר פרץ באופן ברור יותר על האסטרטגיה הפוליטית שלו ,  בדרך לכיבוש מחדש של מפלגת הפועלים : " הגיבורים האמיתיים של מערכת הבחירות הבאה יהיו מצביעי הליכוד כיום .  הם לא עוזבים את הליכו ,  הליכוד עזב אותם .  כ-40% ממתפקדי העבודה הם מצביעי ליכוד לשעבר .  אני פונה למחנה השלום של הליכוד :  אפרק את בסיס הכוח הטבעי שלהם .  אני מוכרח להודות כי פגשתי ליכודניקים אמיתיים בכל רחבי הארץ ,  כאלה שנמאס להם מהדשדוש ,  שנמאס להם לראות כיצד המנהיגים שלהם משרתים את בעלי ההון .  כאלה שמוכנים לפשרות אמיצות כדי להשיג שלום ,  שמוכנים לתמוך בהחזרת גם מחבלים עם דם על הידיים כדי להחזיר את גלעד שליט ".  
" בעיניי הליכודניקים הם לא הבעיה ,  אלא הפתרון ",  המשיך פרץ . " אני רוצה שהעבודה תהפוך לביתם הטבעי .  אנתק את הקשר בין מפלגת העבודה לבעלי ההון .  המפלגה תחזור להיות מפלגת האדם הפשוט .  מצביע העבודה הוא הרי בן מעמד הביניים .  זהו ביתם של כל מי שנתניהו נטש אותם ".  לבסוף ,  התייחס פרץ גם לרעיונות קונקרטיים שבכוונתו לקדם ,  אם ייבחר לראשות העבודה : " אני מבטיח לצמצם פערים .  אטיל מס ירושה ,  בשלב הראשון 15% על המאיון העליון ,  כפי שנהוג גם במדינות הקפיטליסטיות ביותר ". 
לפניות לכתבת :  plilim@walla.com

פרץ קורץ לימין ?   " נתניהו נגד המהפכה הבגיניסטית "
 במסיבת עיתונאים בת"א פרש שר הביטחון לשעבר את משנתו לכיבוש מחדש של מפלגת העבודה : " אפרק את בסיס הכוח של הליכוד ,  ואמשוך אליי את מאוכזבי נתניהו .  מצביעי הליכוד הם לא הבעיה "
 
