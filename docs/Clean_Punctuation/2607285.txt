חושף דברי אובמה לוואלה !  : " הוא במשבר עם נתניהו "
 ג'פרי גולדברג ,  העיתונאי הנחשב מקורב לבית הלבן שפרסם דברים קשים שאמר נשיא ארה"ב על נתניהו ,  הצהיר בראיון מיוחד כי הבנייה ב-E1  " הביאה את התסכול האמריקאי לרמה חדשה "
" אובמה לא כועס יותר על נתניהו ,  ההתנהגות שלו כבר לא מפתיעה אותו ,  אבל אובמה הבין שלא שווה לו להזדעזע מהצעדים של נתניהו ".  כך אמר העיתונאי היהודי האמריקאי ג'פרי גולדברג ,  בשיחה עם וואלה !  חדשות .  מוקדם יותר היום  ( שלישי )  פרסם גולדברג מאמר ברשת  " בלומברג ",  בו מיוחסות לנשיא אובמה התבטאויות חריפות במיוחד וביקורת קשה כלפי נתניהו ומדיניותו בנושא הפלסטיני . " העמדות של אובמה עקביות .  כבר לפני חמש שנים הוא הדגיש שהממשלה הישראלית צריכה לחשוב על הנתיב בו היא צועדת - ובמיוחד בנושא ההתנחלויות ",  הצהיר גולדברג ,  שנחשב מקורב במיוחד לבית הלבן .  לדבריו ,  ההחלטה הישראלית על בנייה באזור E1 אחרי הפנייה הפלסטינית לשדרוג מעמד הרשות באו"ם , " הביאה את התסכול לרמה חדשה .  אחרי שארה"ב ניסתה לעצור והצביעה נגד ההצעה הפלסטינית לצד ישראל ,  ביום למחרת ישראל התהפכה ונתנה לארה"ב סטירה בפנים ".  
גולדברג ,  בעל טור קבוע במגזין  " האטלנטיק "  ומבכירי הפרשנים הפוליטיים בארה"ב היושב בוושינגטון ,  עוקב מקרוב בשנים האחרונות אחר היחסים העכורים של צמד נתניהו אובמה .  במאמר הוא מספק הצצה למה שנלחש בחדרי הבית הלבן בשבועות האחרונים ,  לאחר היבחרו של הנשיא אובמה לכהונה שנייה ועל רקע תסכול הולך וגובר בממשל ממדיניות הבנייה הישראלית בהתנחלויות .  הציטוטים החריגים שהביא גולדברג מפיו של אובמה בשיחות סגורות ,  כמו  " ישראל לא יודעת מהם האינטרסים שלה ",  או העובדה שהנשיא תופס את ראש הממשלה בתור  " פחדן פוליטי "  שמניע את ארצו לקראת בידוד מדיני ,  קיבלו חיבוק חם מיריביו הפוליטיים של נתניהו ,  שמיהרו לתקוף אותו בנושא שבוע לפני הבחירות .  
ואולם ,  גולדברג דוחה בתוקף כל טענה בנוגע לתזמון ועיתוי הפרסום וכי מדובר בניסיון של אובמה להתערב בפוליטיקה הישראלית .  לדבריו , " רק טיפשים מניחים הצהרות חסרות בסיס .  זו הייתה החלטה שלי לכתוב את זה עכשיו ,  כי זה מתאר אירועים שקרו בשבועות האחרונים .  אין כאן מסתורין גדול ,  האירועים האלה קרו באחרונה אז החלטתי לכתוב את זה .  לי בטח שלא אכפת מהתזמון של הבחירות הישראליות ;  כתבתי על זה כי אני מתעניין בזה ,  לא בגלל הבחירות .  זה משקף מציאות מתמשכת של יחסים בין שני המנהיגים האלה .  אין כאן שום מידע דרמטי חדש ". 
את היחסים בין נתניהו לאובמה גולדברג מגדיר כמו  " זוגיות במשבר "  או  " נישואים מתוחים ".   " הדבר המעניין בעיניי הוא שבנישואים האלה נתניהו מקבל כל מה שהוא רוצה ואובמה לא מקבל כלום ",  הוא הצהיר . " מה שאובמה רוצה מנתניהו זה לא יותר מדי בעיניי - איזשהו סימן שהוא רוצה להתקדם לפתרון של שתי מדינות שהוא טוען שהוא מאמץ ".  הוא הוסיף כי  " צריך לזכור גם שרוב הזמן אובמה לא חושב על נתניהו .  יש לו דברים חשובים יותר להתעסק בהם ". 
ואולי הפרסום הזה רק מחזק את מי שחושב שאובמה הוא אנטי-ישראלי ? "אם אובמה שונא ישראל ,  הוא מבטא זאת בצורה מאוד מעניינת ,  על ידי סיוע במיליארדי דולרים לביטחון ישראל ,  תמיכה בינלאומית איתנה והתחייבות למנוע מאירן נשק גרעיני .  זו לא ההגדרה שלי ל'שונא' ".  
לקריאה נוספתאובמה בשיחות סגורות :  נתניהו פחדן ,  מוביל להרס עצמיהשמאל על דברי אובמה נגד נתניהו :  הכתובת על הקיר 

חושף דברי אובמה לוואלה !  : " הוא במשבר עם נתניהו "
 ג'פרי גולדברג ,  העיתונאי הנחשב מקורב לבית הלבן שפרסם דברים קשים שאמר נשיא ארה"ב על נתניהו ,  הצהיר בראיון מיוחד כי הבנייה ב-E1  " הביאה את התסכול האמריקאי לרמה חדשה "
 
