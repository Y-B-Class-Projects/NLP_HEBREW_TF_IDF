הקרמלין :  נתניהו שוחח עם נשיא רוסיה בטלפון על תהליך השלום
מוסקבה הודיעה כי במהלך הלילה התקשר נתניהו לנשיא רוסיה פוטין .  על פי הודעת הקרמלין ,  השניים שוחחו גם על האפשרות לשוב לשיחות ישירות בין ירושלים לרמאללה . " הובטח לקיים קשרים דיפלומטיים ברמות שונות "
  ( בווידאו :  אולפן וואלה !  NEWS על פגישת נתניהו ואבו מאזן במוסקבה )  
ראש הממשלה בנימין נתניהו התקשר לנשיא רוסיה ולדימיר פוטין כדי לדון במצב במזרח התיכון - כך הודיע הבוקר  ( שישי )  הקרמלין במוסקבה .  עוד נמסר כי השניים שוחחו על היבטים שונים של הסכסוך הישראלי-פלסטיני ועל האפשרות לחדש את השיחות הישירות בין שני הצדדים .
" הצדדים הביעו את דעותיהם על המצב הנוכחי במזרח התיכון ",  נמסר בהודעת דוברות הקרמלין .  עוד נמסר כי השניים שוחחו על  " היבטים שונים של הסדר בין ישראל לבין הפלסטינים ,  כולל על האפשרות לשוב לשיחות ישירות ".  כמו כן ,  דוברות הקרמלין ציינה כי  " הובטח לקיים קשרים דיפלומטיים ברמות שונות ".  הקמלין ציין כי מי שיזם את שיחת הטלפון היה הצד הישראלי והיא נערכה הלילה .  
עוד בוואלה !  NEWS:ארה"ב :  שוטר לבן ירה למוות בנער בן 13 שחור שאחז באקדח צעצועצפו :  כשטראמפ הרשה לפזר את שערו כדי להוכיח שהוא לא חובש פאהמבוקש פלסטיני נורה למוות בידי כוח מג"ב בניסיון מעצר ליד חברון 
לפני כשבוע דווח בשם משרד החוץ של רוסיה כי נתניהו ויו"ר הרשות הפלסטינית אבו מאזן הסכימו עקרונית להיפגש במוסקבה .  לא נמסר מועד על קיום הפגישה אותה מקדמת מוסקבה במסגרת המאמצים לחידוש תהליך השלום .  גורם בלשכת נתניהו מסר בעקבות ההודעה של מוסקבה כי  " ראש הממשלה מוכן להיפגש עם אבו מאזן בכל זמן ובכל מקום ,  ובתנאי שזה יהיה ללא תנאים מוקדמים .  זה נכון גם לגבי היוזמה הרוסית ",  אמר הגורם .
 לפני כן אמר נתניהו דברים דומים במסיבת עיתונאים משותפת עם מקבילו ההולדי מארק רוטה בהאג ." מוכן להיפגש עם אבו מאזן בכל עת ,  ללא תנאים מוקדמים ",  אמר ראש הממשלה וציין כי מסר לנשיא רוסיה ולדימיר פוטין ולסגן שר החוץ מיכאיל בוגדנוב - שביקר בישראל - את הסכמתו לפגישה ללא תנאים מוקדמים .  

הקרמלין :  נתניהו שוחח עם נשיא רוסיה בטלפון על תהליך השלום
מוסקבה הודיעה כי במהלך הלילה התקשר נתניהו לנשיא רוסיה פוטין .  על פי הודעת הקרמלין ,  השניים שוחחו גם על האפשרות לשוב לשיחות ישירות בין ירושלים לרמאללה . " הובטח לקיים קשרים דיפלומטיים ברמות שונות "
 
