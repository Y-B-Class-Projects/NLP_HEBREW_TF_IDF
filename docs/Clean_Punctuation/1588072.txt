לשכת רה"מ : " אין החלטה על ילדי העובדים "
 בניגוד לפרסומים קודמים אומרים היום בלשכת ראש הממשלה כי ההחלטה בעניין גירוש ילדי העובדים הזרים תתקבל רק בימים הקרובים .  השר ישי : " לא אסדיר מעמד ילדי העובדים "
  ( באדיבות הערוץ הראשון ) 
בלשכת ראש הממשלה מכחישים הערב  ( שני )  את הפרסומים על פיהם יגורשו ילדי העובדים הזרים מישראל בתום שנת הלימודים הנוכחים .  בוועדת השרים לענייני העובדים הזרים בראשות ראש הממשלה בנימין נתניהו נערך דיון בנושא ילדי העובדים הזרים .  בדיון השתתפו שר הפנים אלי ישי ,  שר האוצר יובל שטייניץ ,  שר החינוך גדעון סער ,  שר המשפטים יעקב נאמן ושר הרווחה יצחק הרצוג .  מלשכת ראש הממשלה נמסר כי  " לא התקבלה החלטה כלשהיא .  ראש הממשלה הודיע כי הדיון יימשך בימים הקרובים והחלטה בנושא תיפול לאחר שקילת כל ההיבטים ומיצוי הדיון באופן יסודי ".  
מוקדם יותר פורסם בערוצי התקשורת כי ההחלטה המסתמנת היא שילדי העובדים הזרים יגורשו מישראל לאחר תום שנת הלימודים הנוכחית .  ישי אמר הערב כי  " לא יסדיר את מעמדם של ילדי העובדים הזרים בשום פנים ואופן ".  שר החינוך גדעון סער אמר בישיבה כי  " צריך להימנע מכל מהלך של גירוש ילדים שלומדים במערכת החינוך ולהאריך את החלטת הביניים של ראש הממשלה שביקש להאריך את שהותם בארץ לשלושה חודשים עד לסוף שנת הלימודים .  בזמן הזה צריך לקבוע מדיניות כוללת בנושא "
 בתוך כך ערכו היום ארגוני זכויות אדם ומשפחות עובדים זרים הפגנה מול מליאת הכנסת שהתכנסה לישיבת פתיחת מושב החורף .  ההפגנה ממשיכה מאבק שנמשך בחודשים האחרונים נגד כוונת הגירוש של העובדים הזרים ומשפחותיהם מהארץ .  לפני כחודש העלו ישי ,  שטייניץ ונאמן ,  הצעה על פיה יגורשו 200 משפחות עם ילדים ויוענקו להם 3,000 שקלים ככספי פיצוי .  בישיבה אז דנו השרים גם בסוגיית מתן אישורי העבודה והטלת קנסות על מעסיקים של עובדים לא חוקיים .  במשרדי הממשלה הדגישו כי בינתיים מדובר בהצעות בלבד אשר טעונות את אישור הממשלה .
 
לשכת רה"מ : " אין החלטה על ילדי העובדים "
 בניגוד לפרסומים קודמים אומרים היום בלשכת ראש הממשלה כי ההחלטה בעניין גירוש ילדי העובדים הזרים תתקבל רק בימים הקרובים .  השר ישי : " לא אסדיר מעמד ילדי העובדים "
 
