 " הליכוד מכר את סדר היום הציבורי לחרדים "
 יו"ר האופוזיציה תקפה את רה"מ וטענה כי הוא הודה בפניה שהוא מחוייב לש"ס . " הארועים האחרונים בהם היו מעורבים חרדים מהווים פוליטיקה המנצלת שיטה גרועה ופוליטיקאי חלש "
" כשדיברתי עם ביבי על יצירת שותפות בינינו תשובתו הייתה ,  אני כבר מחובר ומחוייב לש"ס ",  כך אמרה היום  ( שני )  יו"ר האופוזיציה ציפי לבני .  לדבריה , " לא מדובר רק על ניצול של מערכת אלא על הליכוד ומה שקרה לו .  הליכוד מכר את סדר היום הציבורי שלו לטובת פוליטיקה חרדית ,  כולם מפסידים מזה .  כל מי שאכפת לו מהיהדות במובנה הלאומי ולא רק הדתי .  זו לא עמדה אנטי דתית או אנטי חרדית ,  זו עמדה המעמידה את האכפתיות לעתיד החברה המשותפת מעל לכל ". 
את האשמות אלו הטיחה לבני כשדיברה על האירועים האחרונים בהם היו מעורבים אזרחים חרדים .  לטענתה ,  מעבר למקרים הספציפיים שעמדו במרכז הדיון הציבורי בתקופה האחרונה ,  מדובר ב"פוליטיקה המנצלת שיטה גרועה ופוליטיקאי חלש ". 
לדבריה של לבני ,  הפוליטיקאים הם  " שמביאים למצב שנשים נדחקו לירכתי אוטובוס ,  שלא בונים חדרי מיון ,  ושאין לימודי ליבה ".   " קדימה בראשותי יכלה לומר לא והיא אמרה לא בנושאים שהבנו שהם הרי גורל למדינה ולא מדובר רק בקצבאות ובכספים ".  

" הליכוד מכר את סדר היום הציבורי לחרדים "
 יו"ר האופוזיציה תקפה את רה"מ וטענה כי הוא הודה בפניה שהוא מחוייב לש"ס . " הארועים האחרונים בהם היו מעורבים חרדים מהווים פוליטיקה המנצלת שיטה גרועה ופוליטיקאי חלש "
 
