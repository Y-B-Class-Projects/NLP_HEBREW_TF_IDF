נתניהו : " על תלמידי ישראל ללמוד סינית "
 ראש הממשלה הקדיש את נאומו בוועידת העסקים לאתגרים בתחום החינוך והשפעתם על הכלכלה ,  והעלה רעיון מקורי :  לימוד השפה הסינית בבתי הספר בישראל
האם לצד האנגלית ,  המתמטיקה ,  האזרחות וגם מקצועות מקוריים יותר כמו רכיבה על סוסים ועיצוב-אווירה באמצעות מוסיקה ,  צפוי להתווסף בקרוב מקצוע נוסף ?  
ראש הממשלה בנימין נתניהו ,  שהקדיש את נאומו הבוקר  ( שני )  בוועידת ישראל לעסקים לאתגרים בתחום החינוך ולהשפעת החינוך על הכלכלה ,  העלה רעיון מקורי במיוחד :  לימוד השפה הסינית בבתי הספר בישראל .
" אנשים שרוצים להשתלב בשוק העבודה צריכים לדעת מתמטיקה ,  צריכים לרכוש כישורי שפה ,  צריכים לדעת איך לגשת למקורות ידע באינטרנט ,  צריכים לדעת שפה זרה - אולי נתחיל בלימודי סינית "  אמר נתניהו וקרץ לשר החינוך גדעון סער שישב בקהל . " אתה כבר התחלת ללמוד סינית ,  לא ?  גדעון ?  "  הפנה ראש הממשלה שאלה לעבר השר .  
לדברי נתניהו ,  תפקידה של מערכת החינוך היא להוציא מכל תלמידה ותלמיד את הפוטנציאל הגלום בו כדי להשתלב בשוק העבודה הגלובלי ולכן ,  השפה הסינית כשפה של כלכלה מתפתחת וצוברת תאוצה ,  יכולה להוות כלי משמעותי שתקנה המערכת לתלמידים .
 בנאומו הכלכלי-חינוכי טען עוד נתניהו כי ישראל צריכה להשקיע בגורמים מעודדי צמיחה בטווח הקצר ,  ובחינוך בעיקר בטווח הארוך . " המאה הקרובה היא מאה של ידע והמשאב החשוב ביותר עבורנו להשקיע בו הוא המשאב האנושי ",  לדברי נתניהו . " ישנם איומים אסטרטגיים שמחייבים אותנו לעשות סדר עדיפיויות ולצורך כך אנחנו נדרשים גם לקצץ בתקציב - אבל הצמיחה היא המפתח עבורנו להתמודד עם האתגרים הללו - כי היא זו שתאפשר לנו להתמודד איתם במישור התקציבי ". 
ראש הממשלה פירט גם את הצורך בעיניו ברפורמה נרחבת בתחום התחבורה בישראל ובסלילת כבישים לגליל ולנגב : " אי אפשר להמשיך להיות מדינת חדרה-גדרה - זה לא נכון כלכלית ,  זה לא נכון חברתית וזה לא נכון גם ביטחונית ".  לצד רפורמה בתחבורה ,  טען נתניהו כי יש צורך גם בקידום תקשורת מהירה של מידע : " אנחנו לא מניעים במאה ה-21 רק אנשים וסחורות אלא גם אינפורמציה ". 
כותרת נוספת שסיפק נתניהו הייתה בנושא הרפורמה במיסים .  לדבריו ,  המשבר הכלכלי אילץ את הממשלה שלא להמשיך במדיניות הפחתת המיסים אך עם החזרה לסביבה של צמיחה כלכלית - צפויה הממשלה להמשיך וליישם את מדיניותה זו : " התוואי של הפחתת מיסים הוא חיוני כי אנשים עובדים יותר ,  מסתכנים ומשקיעים ,  אם יש להם יותר מה להרוויח .  התחלנו ביישום המדיניות הזו ב-2003 והיא נמשכת עד היום - יש לנו כוונה להעמיק את השינוי בתחום הזה מתוך מגמה ליצור שוק פתוח ואטרקטיבי להשקעות מבחוץ ". 
נתניהו הדגיש גם את מחוייבות הממשלה לפעול לשילובן של האוכלוסייה החרדית ושל בני המיעוטים בשוק העבודה ובשוק התעסוקה .  לדבריו ,  גם בהיבט זה מהווה החינוך כלי חשוב בעידוד היציאה לעבודה וביצירת צמיחה במשק .
 
נתניהו : " על תלמידי ישראל ללמוד סינית "
 ראש הממשלה הקדיש את נאומו בוועידת העסקים לאתגרים בתחום החינוך והשפעתם על הכלכלה ,  והעלה רעיון מקורי :  לימוד השפה הסינית בבתי הספר בישראל

