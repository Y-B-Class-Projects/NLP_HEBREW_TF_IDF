הרצוג :  שוחחתי עם נתניהו פעמיים ,  אנו הולכים לאופוזיציה
יו"ר המחנה הציוני התייחס לדיווחים על מגעים לממשלת אחדות ,  והדגיש : " לא הייתה פגישה חשאית ביני לבינו ולא הועברו מסרים .  אמרתי עם היוודע תוצאות הבחירות שפנינו לאופוזיציה .  זו לא ברירת מחדל אלא עדיפות "
  ( הרצוג לאחר היוודע תוצאות הבחירות : " נהיה תחליף לממשלת ימין צרה ")  
על רקע הדיווחים על מגעים המתנהלים בין מפלגתו לבין הליכוד למען הקמת ממשלת אחדות ,  הודה היום  ( שבת )  יו"ר המחנה המחנה ,  ח"כ יצחק הרצוג ,  כי שוחח פעמיים עם ראש הממשלה בנימין נתניהו מאז הבחירות .  עם זאת ,  הדגיש כי השניים לא דנו בהצטרפות מפלגתו לממשלה . 
" היו פניות מטעמו של נתניהו שפורסמו בימים של אחרי הבחירות ,  אותן דחיתי מכל וכל ",  אמר באירוע  " שבתרבות "  בתאטרון הבימה בתל אביב . " נתניהו מעדיף ורוצה ממשלת ימין צרה שתוביל אותנו למקומות מסוכנים .  אמרתי עם היוודע תוצאות הבחירות שפנינו לאופוזיציה .  זו לא ברירת מחדל אלא עדיפות .  מקומנו באופוזיציה ,  נחליף את ממשלת הליכוד בעתיד ,  כי נתניהו יוביל את המדינה להתנגשות עם קיר ,  בסופו של דבר ".  
" שוחחתי עם ביבי פעמיים מאז הבחירות - פעם אחת ביום ההשבעה על הנושא האיראני ופעם אחת בטקס ב'יד ושם' ",  הוסיף . " לא דיברתי עם שליחים מטעמו וגם הוא לא שוחח עם שליחים מטעמי .  בניגוד לפרסומים ,  לא הייתה שום פגישה חשאית ביני לבינו ולא עברו ביננו שום מסרים ". 
עוד בוואלה חדשות:דנינו :  יש שישה עדי מדינה בפרשת השחיתות בפוליטיקההושג הסכם :  ישראל תעביר לפלסטינים את כספי המסיםתיעוד :  ניסיון הברחה של שוהה בלתי חוקית בתא המטען 
הרצוג התייחס גם להפסד של מפלגתו ביום הבחירות ,  על אף שהובילה בסקרים שקדמו לו . " הטעות שאני יכול לייחס ל'מחנה הציוני' היא שלא היה לנו מספיק מודיעין על ההתארגנות בימין בימים שקדמו לבחירות .  בממשלה הקודמת היו לנתניהו-ליברמן-בנט 43 מנדטים ביחד וגם אחרי הבחירות האחרונות יש להם את אותה כמות ,  אלא שהפעם נתניהו 'שאב' מנדטים מחבריו לגוש הימין ".   " רציתי בכל מאודי לנצח ,  נלחמתי והובלתי מחנה שאף אחד לא נתן לו הרבה סיכוי כמה חודשים לפני הבחירות ",  הדגיש . " אני בטוח שעוד אהיה ראש ממשלה בעתיד ובטוח שאהיה טוב יותר מנתניהו .  נתניהו קיים מספר דיונים בסמוך לבחירות שבהן שררה אווירת נכאים כי הובלנו בסקרים ובדיעבד ,  אנחנו יודעים שהוא זימן אליו את ראשי מועצת יש"ע ואמר להם שהרצוג יפנה אותם מהבתים ולכן הם חייבים להתארגן .  נתניהו גם פרט על עצב מאוד רגיש ועמוק והשתמש בימים הספורים שלפני הבחירות באמירות גזעניות ,  מסיתות מפחידות ובוטות ".  
ח"כ הרצוג התייחס גם לעניין איום הגרעין האיראני ואמר : " אני לא מזלזל באיום הזה ובכך צודק גם נתניהו ,  אך המחלוקת ביני לבינו היא על הדרך .  עימות עם ארצות הברית ומעצמות המערב הוא רע לישראל ולכן עלינו לעשות הכול כדי לשנות את פרטי ההסכם המתגבש מול האיראנים לטובתנו .  אני גם לא מוכן לקבל שבכל יום שואה אומר מנהיג המדינה שאנחנו הולכים לקראת השמדת העם היהודי .  זו הפחדה של הציבור וזריעת פאניקה .  אסור לזלזל באיום האיראני ,  אך צריך לפעול בשיקול דעת ולא לומר שישראל עלולה להיות אפיזודה חולפת בגלל האיום הזה ". 
לפניות לכתב עמרי נחמאיס :  omri_n@walla.net.il 

הרצוג :  שוחחתי עם נתניהו פעמיים ,  אנו הולכים לאופוזיציה
יו"ר המחנה הציוני התייחס לדיווחים על מגעים לממשלת אחדות ,  והדגיש : " לא הייתה פגישה חשאית ביני לבינו ולא הועברו מסרים .  אמרתי עם היוודע תוצאות הבחירות שפנינו לאופוזיציה .  זו לא ברירת מחדל אלא עדיפות "
 
