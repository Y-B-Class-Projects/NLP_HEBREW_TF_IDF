הפגנת נכים בירושלים :  עשרות חסמו את הכניסה לעיר בגשר המיתרים
פעילי מטה מאבק הנכים מוחים על המתווה שהציג ראש הממשלה להעלאת קצבה לנכים קשים בלבד ,  והפגינו מול מעונו : " נתניהו צוחק לנו בפרצוף ".  ח"כ גילאון : " נתניהו לא מכיר שיטת הנהגה אחרת שאיננה הפרד ומשול בין אנשים "
 עשרות פעילי מחאת הנכים הפגינו אמש  ( שלישי )  בסמוך לגשר המיתרים ,  וחסמו את הכניסה לירושלים .  מהמשטרה נמסר כי כביש ירושלים-תל אביב לכיוון סחרוב נחסם ,  והתנועה מופנית למנהרת הארזים .  גם שדרות הרצל לכיוון גשר המיתרים ורחובות ויצמן וירמיהו באותו הכיוון נחסמו .  רק אחרי כשעה נפתחו הצירים לתנועה .  מוקדם יותר הפגינו מול בית ראש הממשלה בירושלים ,  ובשעות הצהריים חסמו את התנועה בכביש 1 באזור שער הגיא .  
אחד המפגינים שפך על עצמו חומר דליק ,  אך שוטרים שהיו במקום השתלטו עליו ולקחו אותו לבדיקה על מנת לבדוק אם הוא זקוק לטיפול רפואי .  כמה מפגינים אף ניסו להצית בובה על כיסא גלגלים אך השוטרים מנעו זאת מהם .  המפגינים מבקשים להשוות את קצבת הנכות שהם מקבלים לגובה שכר המינימום בפעימה אחת ,  לאחר שהבוקר הציג ראש הממשלה בנימין נתניהו תכנית חדשה להעלאת הקצבה .  
עוד בוואלה !  NEWS:שישה הרוגים בהתנגשות בין אוטובוס למונית שירות בבנימין20 אלף שקל לסגירת תיק מפוברק :  ההקלטות שחשפו את הונאת העו"דמהומה בבג"ץ :  אחרי התנגדות הורי הדסה - השופטים כפו הליך גישור 
על פי התכנית בארבע השנים הקרובות יוקצו ארבעה מיליארד שקלים לצורך העלאת הקצבה ,  שתועלה לסכום של 4,000 שקלים  לנכים קשים בלבד .  משמעות התכנית היא כי התוספת לקצבה תינתן רק לנכים שנקבעו להם 90% נכות לפחות ,  המהווים רק שליש מכלל הנכים ,  החל מינואר 2018 .  עוד נקבע כי התקציב שיוקצה לטובת התכנית יחולק באופן דיפרנציאלי בין נכים קשים ולא קשים וקצבאותיהם יוצמדו לשכר המינימום .
 במטה הנכים זעמו על התכנית ,  שאותה כינו  " הספין של נתניהו ",  ואמרו כי מטרתה היא דיכוי מאבקם . " אזרחים עם מוגבלות זועקים פה על מצוקה פעם אחר פעם והתקשורת משדרת להם צפירת הרגעה :  'הנה הדברים מסתדרים ולשביעות רצונכם' .  המציאות מלמדת מרחק צפון ודרום מהכתוב .  הפתרון שהוצג משאיר את ציבור הנכים במצוקה ",  נמסר ממטה המאבק .  
ח"כ אילן גילאון  ( מרצ )  מסר לקראת ההפגנה כי המתווה שהציג בשבוע שעבר יו"ר הקואליציה ח"כ דוד ביטן  ( הליכוד )  היה מוסכם על נציגי כל סיעות הכנסת וכי נתניהו  " לא מכיר שיטת הנהגה האחרת שאיננה הפרד ומשול בין אנשים ".  לדבריו , " התביעה של אותו ציבור עצום של רבע מיליון אנשים עם מוגבלות היתה ונותרה אחת - השוואת הקצבאות בצורה אוניברסלית לשכר המינימום .  שום ספין לא ישנה אותה ושום להטוט פוליטי לא יסיט אותנו מהכוונה לממשה ".  גילאון הוסיף כי ימשיך לקדם את הצעת החוק הפרטית שהגיש ועברה בדצמבר בקריאה טרומית , " כל אימת שהממשלה לא מציגה את הצעת החוק הממשלתית על בסיס ההסכמות שהוצגו לפני שבוע ".  
ח"כ קארין אלהרר  ( יש עתיד )  אמרה כי המתווה שהציג בשבוע שעבר יו"ר הקואליציה נועד להעלות את הקצבאות לכלל הנכים  " מבלי לקיים בדיקות מי יכול לעבוד ומי לא ".  לדבריה , " ראש הממשלה מזלזל בנכים וצוחק עליהם בפרצוף ובעיקר נלחם על פיסות קרדיט על גבו של הציבור ".  אלהרר הוסיפה כי המתווה שהציג נתניהו הוא  " יריקה בפרצופם של הנכים ".  עוד אמרה כי  " כל עוד לא מתמרצים יציאה של נכים לעבודה ומאפשרים להם רשת ביטחון ,  לא נוותר ". 
 ( עדכון ראשון :  17:45 )  

הפגנת נכים בירושלים :  עשרות חסמו את הכניסה לעיר בגשר המיתרים
פעילי מטה מאבק הנכים מוחים על המתווה שהציג ראש הממשלה להעלאת קצבה לנכים קשים בלבד ,  והפגינו מול מעונו : " נתניהו צוחק לנו בפרצוף ".  ח"כ גילאון : " נתניהו לא מכיר שיטת הנהגה אחרת שאיננה הפרד ומשול בין אנשים "
 
