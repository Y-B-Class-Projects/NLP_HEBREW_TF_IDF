החשמלאי של נתניהו :  איש ליכוד שקיבל 10,500 שקל
אבי פחימה מאור עקיבא הוא החשמלאי שבמשך שלושה חודשים הוקפץ מדי סוף שבוע לבית משפחת נתניהו בקיסריה .  צפו בראש הממשלה מברך אותו בחגיגות המימונה ב-2010
מיהו החשמלאי המקורב לזוג נתניהו שפעל בבית ראש הממשלה למרות פסילתו ?  במוצאי פסח שנת 2010 התארחו בני משפחת נתניהו אצל משפחה באור עקיבא לחגיגות המימונה .  נתניהו ,  שכבר התארח בעבר אצל אביו של פחימה בחגיגות המימונה ,  בירך את באי החגיגה ומארחיו בברכת ה"תרבחו ותסעדו "  ואף שיבח את העיר אור עקיבא המתפתחת .  נתניהו לא העריך באותם ימים כי סיקור אותה ברכה ,  תהפוך לחרב פיפיות בביקורת פנימית על הוצאותיו .  
לקריאת דוח המבקר המלא על הוצאות מעונות ראש הממשלה
פחימה הוא קבלן חשמל עצמאי מוכר באור עקיבא ובקיסריה השכנה כאיש מקצוע ,  ובעיקר כמי שמבצע עבודות חשמל בבית הפרטי של משפחת נתניהו עוד בטרם זה התמנה לתפקיד ראש הממשלה בשנת 2009 .  הוא נשוי ,  אב לשני ילדים ובן למשפחה של חברי מרכז ליכוד .  מימון לוי ,  יו"ר סניף הליכוד באור עקיבא סיפר לוואלה חדשות כי פחימה התפקד למפלגה אך איננו חבר מרכז המפלגה . " הוריו הם מוותיקי הליכוד ",  ציין .
 דוח המבקר על הוצאות נתניהו - סיקור מיוחדהמבקר :  בזבוז כספי ציבור לצרכים פרטיים במעון רה"מ ,  אין חשד לפליליםפרשנות משפטית :  שפירא הלך על ביצים 
ב-2009 ביקשה משפחת נתניהו להפוך את פחימה לחשמלאי של המעון בקיסריה ,  כשתשלום בעבור השירות ניתן כעת מתקציב המדינה . " ועדת השלושה ",  אותו גוף שקובע את תקציב מעון ראש הממשלה ,  אישרה התקשרות עם חשמלאי חיצוני לאחר שנים בהן היה נהוג שאנשי משרד ראש הממשלה מטפלים גם בבעיות החשמל במעון הפרטי ,  אולם היא פסלה את מועמדותו של פחימה בשל קשריו המוקדמים עם משפחת נתניהו . " יצוין כי חשמלאי א'  ( פחימה )  היה בעת ההיא חבר מרכז ליכוד ,  ועלתה אף הטענה כי בני משפחת נתניהו נהגו לעבוד איתו בעבר .  יצוין ,  כי בחגיגות המימונה בפסח 2010 הוא אף אירח את בני משפחת נתניהו ",  נכתב בדוח מבקר המדינה על סיבת פסילתו .
 למרות פסילתו ,  פחימה הועסק בסופו של דבר תוך מצג שווא באמצעות חברה אחרת ,  זולה יותר ,  שזכתה במכרז ,  והודיעה כי פחימה ישמש כקבלן משנה שלה .  בפועל שימש פחימה כקבלן הראשי ,  קבע המבקר .
 על פי נוהל ביצוע העבודות ,  עובדי אגף משאבים חומריים במשרד ראש הממשלה הם המבצעים במהלך השבוע את עבודות החשמל הנדרשות במעון הפרטי ,  אולם הסמנכ"ל הבכיר למבצעים ונכסים ,  עזרא סיידוף ,  טען כי יש צורך בהתקשרות לסופי שבוע וימי חול לאחר שעות העבודה ,  לשם ביצוע עבודות חשמל דחופות במעון הפרטי .  מי שענה על צרכי ראש הממשלה ובעיקר על צרכי רעייתו ,  שרה נתניהו לעבודות חשמל דחופות בבית בקיסריה היה פחימה ,  שהוזעק כמעט בכל סוף שבוע ,  לרבות ביום כיפור ,  למשך שלושה חודשים בשנת 2009 .  כך שבין ספטמבר לנובמבר 2009 נוצלו 10,500 שקלים ,  שהם כ-70% מסכום הזמנת המסגרת בסך 15 אלף שקלים בתוך שלושה חודשים .  
נתון זה מפתיע ומעלה תהיה עד כמה אקוטיות בעיות החשמל היו בבית ראש הממשלה ,  שמצריכות תיקון מדי שבת וחג .  בנוסף ,  דוח המבקר בדק ומצא שפחימה קיבל בחודש ספטמבר 2009 תשלום נוסף כפול על קריאות בשבתות לעומת מה שנקבע במכרז  ( 250 שקלים במקום 120 שקלים )  .  
שמחה יוסיפוב ,  ראש עיריית אור עקיבא לשעבר ,  אשר השתתף באותה מימונה עם ראש הממשלה ורעייתו ,  סיפר לוואלה חדשות על הקרבה ביניהם לבין פחימה . " כן ,  אירחתי אותם  ( את בני הזוג ,  ד"י )  בבית משפחת פחימה ,  הם  ( בני משפחת פחימה ,  ד"י )  אירחו אותי ואת ראש הממשלה .  היה אירוע יפה מאוד ,  מימונה ממש יפה ,  אני חושב שאבי עד היום בקשר טוב איתם .  הוא חשמלאי של המשפחה ,  ממה שידוע לי בבית בקיסריה ,  אני חושב שיש להם יחסים מאוד טובים ". 
על המוניטין של פחימה במשולש קיסריה-אור עקיבא-חדרה סיפר קבלן תושב האזור . " כל בעל מקצוע שרצה לאכול מהשמנת ולעבוד אצל המיוחסים היה צריך קשרים עם אבי פחימה ",  טען הקבלן , " עשירי קיסריה סמכו עליו וידעו שבכל נושא אחזקת הבית ניתן לפנות אליו ".  
יש לציין כי המבקר לא יכול היה לבחון האם היתה נחיצות ודחיפות גבוהה שדרשה להזמין את החשמלאי בסופי השבוע ובכך לחסוך בהוצאות ,  שכן פחימה קיבל הוראות ישירות מרעיית ראש הממשלה בלא שדווח על כך לגורמים הרלוונטיים במשרד ראש הממשלה .  בנוסף ,  ניסיונות לקבל את פירוט העבודות או קבלתן לא צלחו .
 פחימה סרב להגיב לפניית וואלה חדשות .  
 

החשמלאי של נתניהו :  איש ליכוד שקיבל 10,500 שקל
אבי פחימה מאור עקיבא הוא החשמלאי שבמשך שלושה חודשים הוקפץ מדי סוף שבוע לבית משפחת נתניהו בקיסריה .  צפו בראש הממשלה מברך אותו בחגיגות המימונה ב-2010

