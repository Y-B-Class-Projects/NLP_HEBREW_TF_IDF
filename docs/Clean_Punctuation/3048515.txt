כדי למנוע את פרשה 5,000 - הגנו על חושפי השחיתויות
אף פרשת שחיתות ,  כולל פרשות נתניהו ,  לא הייתה יוצאת לאור אלמלא האנשים שחשפו אותה .  נוסף על מערכת שלטונית ,  הפרדת רשויות ,  משטרה שאינה חוששת לחקור ,  פרקליטות ובתי משפט הוגנים  דרוש גם מי שיתלונן ויחשוף את העבירות ,  וזו חובתה של החברה להגן עליהם .  דעה
חשודים בשחיתות ,  עורכי דינם ויח"צניהם מנהלים מלחמת השמצות נגד מי שחשף את העוולה המיוחסת להם .  ההשמצה הקלה ביותר היא פשוט לטעון שהם ירוויחו משהו מ"חיסולו "  של הבכיר החשוד בשחיתות .  לחלופין טוענים כלפי חושף השחיתות שהוא בכלל חלק מהמערך הפוליטי שמנסה להדיח את הבכיר ,  או שהוא מופעל תמורת תשלום על ידי גורם פוליטי כזה או אחר ,  ולעתים אף מתייחסות הטענות לכך שחושפי השחיתות עצמם מעורבים בעבירות ומנסים להפוך לעדי מדינה .  היקף ההאשמות מתרחב והן נעשות קולניות ונחרצות יותר - ככל שהחשוד בכיר וחזק יותר .  
לקריאה נוספת :
" ברור שיש לי סקרנות ":  הצצה לחיי רופאי נשיםלמעשני הקנאביס בישראל זה עולה יותרתנאים כמו בהיי-טק :  כך תתקבלו להתמחות במשרד עורכי דין מוביל 
יש מקרים שבהם ההאשמות הללו נשמעות הגיוניות .  אחד האנשים שמעורבים ,  לפי מה שפורסם ,  בחשיפת חלק מהחשדות כלפי נתניהו הוא איש העסקים ארנון מילצ'ן .  מילצ'ן עצמו ,  לפי הפרסומים ,  חשוד במתן טובות הנאה לנתניהו ,  ובכל זאת מסר את המידע .  אם אכן זה מה שקרה ,  ניתן לחשוב על כמה וכמה מניעים שגרמו למילצ'ן להתלונן על נתניהו .  
אבל מילצ'ן שונה מאוד מרוב חושפי השחיתויות ,  מהסיבה הפשוטה שהוא לא תלוי בנתניהו ובמנגנון שסביבו לפרנסתו .  מדובר באיש עשיר  עם הון של יותר מ-5 מיליארד דולר - שאינו תלוי באיש .  הוא מסתכן בחשיפת החשד למעורבותו-שלו בפרשה ,  אבל לא בחשיפת נתניהו ,  ולכן הוא יכול לחשוף את השחיתות המיוחסת לנתניהו בגלוי .  ככלל ,  מרבית האנשים שהביאו לחשיפת פרשת נתניהו אינם מוכרים לציבור  ויש סיבה לכך .  
פרשות שחיתות שמסעירות את ישראל חדשות לבקרים נחשפו ברובן על ידי עובדים שכירים שהועסקו בגופים שבהם התנהלה השחיתות .  מעסיקים נוטים להגיב בצורה תוקפנית למי שהתלונן על מקום העבודה ,  בוודאי למי שעתר נגדו לערכאות ,  כך שרבים מהעובדים הללו מפוטרים בעילה כזאת או אחרת זמן קצר אחרי החשיפה .  עובדים אחרים חשופים להתעמרות במקום העבודה ,  ועל חלקם אף  " מפילים תיקים ",  טופלים האשמות שקריות וכתבי אישום פיקטיביים ,  חוסמים את קידומם ,  או סתם מתייחסים אליהם באופן משפיל .  
חלק קטן מאוד מהעובדים שחשפו שחיתות היו מעורבים בה בעצמם .  כפי שעולה מהחשדות נגד מילצ'ן ,  לאלה קוראים בדרך כלל  " עדי מדינה "  ולא חושפי שחיתות .  לחלקם של חושפי השחיתות מניעים אישיים בחשיפה - וזה בסדר גמור - כל עוד אינם מעלילים עלילות שווא .  חלקם אנשים אידיאליסטים שפועלים ממניעים מצפוניים ,  אבל רובם ככולם לא מעורבים בשחיתות בשום צורה ומשלמים ביוקר על החשיפה .  
פרשת ההחתמות הפיקטיביות בבית הדין הרבני ,  למשל ,  נחשפה בידי עובד בית הדין משולם דאר .  ב"תמורה "  לכך ,  חבריו של דאר לעבודה החרימו אותו ,  איימו על משפחתו ,  שרפו את ביתו ולבסוף הוא פוטר ממקום העבודה שלו .  פרשת  " סימנס "   פרשת ענק של תשלום שוחד ,  הטיית מכרזים ובזבוז כספים בחברת החשמל - נחשפה בידי העובד מורן גינוסר .  גינוסר פוטר מחברת החשמל ;  לאחר מכן התקבל לעבודה בחברת נתיבי הגז ,  אך פוטר גם ממנה בשל לחץ מצד גורמים בחברת החשמל .  לגינוסר ולדאר היה מניע אחד בלבד :  לבער את השחיתות מהשירות הציבורי בישראל כדי שיהיה נקי ,  יעיל והגון יותר .  
לפגיעה בחושפי השחיתות יש מטרה .  היא מרתיעה את חושפי השחיתות הבאים .  היא יוצרת להם תדמית של  " טיפוסים בעייתיים "  שלא כדאי להתיידד אתם ,  לשתף אתם פעולה ולשכור אותם לעבודה .  
בימים אלה מקבל גינוסר מקבל סיוע משפטי מעורכי דינו ומעמותת  " עוגן ",  המסייעת לחושפי שחיתויות ,  בניסיון לפעול להחזרתו לעבודה .  הבעיה היא שלא כל חושפי השחיתות מקבלים סיוע שכזה ,  וחשוב מכך :  אין זה ראוי שאדם שפועל למען הכלל יסתבך ויהיה חשוף להתנכלויות כשהוא זקוק לסיוע .  חושפי השחיתות פועלים למען המדינה והמדינה צריכה להגן עליהם .  מקובל לתאר את השחיתות כמחלה המתפשטת בתוך הגופים השונים במדינה .  לפי אותה אנלוגיה ,  חושפי השחיתות הם כדוריות הדם הלבנות שנלחמות בחיידקים .  כדי שהגוף יהיה בריא ,  יש להגן עליהם .  מעמדם חשוב לקיומה של דמוקרטיה מתוקנת וצריך להיות מעוגן בחוק .
 מבקר המדינה מקדם מול חברי כנסת הצעת חוק להגנה על חושפי שחיתויות ,  לפיה המבקר יוכל להטיל עיצומים כספיים וסנקציות נוספות על מעסיקים ועמיתים לעבודה שיתנכלו לחושפי שחיתויות ולמי שיפר צווים של המבקר להגנה על חושפי שחיתות .  אישור שלה יסייע לחושפי השחיתות הבאים .
 בין אם פרשות נתניהו יסתיימו בהרשעה ,  הדחה ועונש ,  או זיכוי  הדבר שחשוב לזכור הוא שרשויות שמירת החוק בישראל יכולות לשפוט בכיר שסרח .  מהותה הבסיסית ביותר של דמוקרטיה היא שאף אחד לא נמצא מעל החוק .  לשם כך לא מספיקה מערכת שלטונית ,  הפרדת רשויות ,  משטרה שאינה חוששת לחקור ,  פרקליטות ובתי משפט הוגנים  דרוש גם מי שיתלונן ויחשוף את העבירות .  חושפי השחיתות הם אחד הנכסים היקרים ביותר של הדמוקרטיה - יהיו המניעים שלהם אשר יהיו - ועל נכסים צריך להגן ולשמור .  
עורך הדין חי בר אל ממשרד עורכי הדין חי בר אל אילן יונש הוא יו"ר עמותת עוגן  העמותה היחידה בישראל המסייעת לחושפי שחיתויות 

כדי למנוע את פרשה 5,000 - הגנו על חושפי השחיתויות
אף פרשת שחיתות ,  כולל פרשות נתניהו ,  לא הייתה יוצאת לאור אלמלא האנשים שחשפו אותה .  נוסף על מערכת שלטונית ,  הפרדת רשויות ,  משטרה שאינה חוששת לחקור ,  פרקליטות ובתי משפט הוגנים  דרוש גם מי שיתלונן ויחשוף את העבירות ,  וזו חובתה של החברה להגן עליהם .  דעה

