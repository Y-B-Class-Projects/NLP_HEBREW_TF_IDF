נתניהו :  אנו מנסים לשפר את היחסים עם טורקיה ,  לא בטוח שנצליח
ראש הממשלה נפגש בירושלים עם ראש ממשלת יוון ציפראס והביע תקווה לחידוש היחסים עם אנקרה .  ואולם ,  הוא הדגיש כי הוא לא יודע אם המאמצים יעלו יפה וכי  " עלינו להבטיח שהאינטרסים של ישראל נשמרים "
 ראש הממשלה בנימין נתניהו אמר היום  ( רביעי )  כי ישראל מנסה לשפר את יחסיה עם טורקיה ,  אך לא בטוח שהיא תצליח בכך .  דבריו של נתניהו ,  שנאמרו במהלך פגישה בירושלים עם ראש ממשלת יוון אלכיס ציפראס ,  מגיעים יממה אחרי הביקורת החריפה שהשמיעה שר הביטחון משה יעלון נגד הממשלה באנקרה ,  שטען כי תומכת בטרור ורוכשת נפט מארגון  " המדינה האסלאמית "   ( דאעש )  .  
שיתוף הפעולה שלנו עם יוון ועם קפריסין עומד בפני עצמו ",  הדגיש נתניהו ,  שימריא מחר יחד עם ציפראס לקפריסין ,  שם תיערך פסגה משולשת בין המדינות . " אנו מאמינים שזה כבר היה צריך לקרות מזמן ,  אך אנו שמחים שיש בזה התקדמות עכשיו .  זה לא תלוי במאמצינו לנרמל את היחסים שלנו עם טורקיה .  אנו מנסים לעשות זאת ,  אך איני יודע אם נצליח .  אני חושב שנמשיך במאמצים לעשות זאת ועלינו להבטיח שהאינטרסים של ישראל נשמרים ".  
ראש הממשלה הוסיף כי  " לטורקיה ולישראל היו יחסים מצוינים בשנים קודמות .  אנו לא רצינו לראות אותם מתדרדרים ואנו לא גרמנו להידרדרות הזאת ביחסים .  אם יהיה שינוי במדיניות ,  נקבל אותו בברכה ". 

נתניהו :  אנו מנסים לשפר את היחסים עם טורקיה ,  לא בטוח שנצליח
ראש הממשלה נפגש בירושלים עם ראש ממשלת יוון ציפראס והביע תקווה לחידוש היחסים עם אנקרה .  ואולם ,  הוא הדגיש כי הוא לא יודע אם המאמצים יעלו יפה וכי  " עלינו להבטיח שהאינטרסים של ישראל נשמרים "
 
