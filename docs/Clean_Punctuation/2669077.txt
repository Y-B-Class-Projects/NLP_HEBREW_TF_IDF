השרים אישרו :  26 אסירים ישוחררו ,  חלקם אנשי חמאס
הרשימה פורסמה באתר שירות בתי הסוהר .  14 אסירים יועברו לרצועת עזה והיתר לשטחי הגדה .  האסירים ישתחררו ככל הנראה בבוקר יום רביעי .  אבו מאזן :  אף אסיר לא יגורש ממולדתו
צפו :  דיון סוער בבג"ץ בעתירה נגד שחרור האסירים ,  אתמול 
קבוצת אסירים ראשונה בדרך לרמאללה :  צוות השרים המצומצם לנושא שחרור האסירים הפלסטינים גיבש אמש  ( ראשון )  את רשימת 26 האסירים הפלסטינים שישוחררו בימים הקרובים .  האסירים ,  בהם גם אנשי חמאס ,  צפויים להגיע לרמאללה לכל המאוחר ביום רביעי בבוקר .  מדובר בקבוצה ראשונה מתוך 104 אסירים פלסטינים ותיקים שישראל התחייבה לשחרר בארבע פעימות לאורך המשא ומתן .  
רשימת האסירים המלאה פורסמה באתר שירות בתי הסוהר ,  לאחר שהודעה נמסרה למשפחות השכולות שביקשו לקבל הודעה מראש .  ברשימה 14 אסירים מרצועת עזה ועוד 12 מהגדה המערבית ,  שנחשבים לאסירים הפחות מסוכנים מבין 104 האסירים הוותיקים .  בין המשוחררים :  17 שהורשעו ברצח והשאר בסיוע או ניסיון לרצח .  
בהודעה באתר נכתב כי החלטת הצוות התקבלה לאחר שנציגי הרשויות שיש להן נגיעה בדבר  ( שירות הבטחון הכללי ,  שרות בתי הסוהר ,  הפרקליטות הצבאית ,  משרד המשפטים )  בחנו את התאמתם של האסירים לשחרור . " יצויין כי ההחלטה בדבר שחרורם של האסירים כפופה לשיקול דעת הגורמים המוסמכים ולהחלטה בהשגות שיוגשו ".  בנוסף ,  נכתב באתר ,  ניתן לקבל מידע על האסירים ועל תהליכי השחרור במוקד טלפוני הפועל במחלקת חנינות במשרד המשפטים 02-6466801/3/4 בין השעות 08:00- 18:00 עד למועד השחרור .
 האסירים ישוחררו לפחות 48 שעות אחרי פרסום הרשימה .  14 מהאסירים הם תושבי עזה ולכן יועברו לרצועה ,  בעוד היתר יועברו לשטחי יהודה ושומרון .  שמונה מבין האסירים אמורים היו להשתחרר מבתי הכלא בשלוש השנים הקרובות ,  שניים מהם בחצי השנה הקרובה .  בדיון בוועדת השרים הודגש שאם אחד המשוחררים ישוב לפעילות עוינת נגד מדינת ישראל הוא יוחזר להמשיך ריצוי תקופת מאסרו .  
ארגון אלמגור פרסם הודעה על רקע פרסום רשימת האסירים : " זהו יום חג לארגוני הטרור הפלסטינים ויום עצוב למשפחות השכול וגם לחברה בישראל ",  נכתב בהודעה מטעם הארגון . " בתווך נמצאים הפוליטיקאים הישראלים שנכנעו אל מול הטרור ,  ומכסים על כך במסכת של פעלולי יח"צנות .  צריך לומר ביושר - ארגוני הטרור ניצחו את נתניהו וממשלתו .  אלמגור מעתה יהפוך שמים וארץ כדי להיאבק נגד הטרור וכדי להביא להענשה לטרוריסטים ". 
צוות השרים כולל את ראש הממשלה בנימין נתניהו ,  שר הביטחון משה  ( בוגי )  יעלון ,  שרת המשפטים ציפי לבני ,  השר לביטחון פנים יצחק אהרונוביץ' ושר המדע והטכנולוגיה יעקב פרי .  כיוון שראש הממשלה נתניהו שוחרר רק אמש מבית החולים ואילו השר אהרונוביץ' נמצא כעת בחו"ל ,  את רשימת האסירים שישוחררו השבוע גיבשו אך ורק השרים יעלון ,  לבני ופרי ,  יחד עם גורמי מקצוע ממערכת הביטחון .  
גורמים מדיניים אמרו אמש לוואלה !  חדשות כי הרשימה צפויה לכלול את האסירים הפחות  " יוקרתיים ",  מנקודת המבט הפלסטינית ,  מבין אותם 104 אסירים ותיקים  בהם אסירים מבוגרים ,  חולים או כאלה שעומדים להשתחרר בקרוב בכל מקרה .  בשלב זה ,  נראה כי את האסירים ה"כבדים "  ביותר תשחרר ישראל רק בשתי הפעימות האחרונות ,  כך שהפלסטינים לא ימהרו לפוצץ את השיחות ,  אפשרות שלרגעים ביממה האחרונה נראה היה שעומדת על הפרק ,  על רקע מכרזי הבנייה החדשים בהתנחלויות ,  שנחשפו הבוקר בוואלה !  חדשות .  
יו"ר הרשות הפלסטינית אבו מאזן אמר אמש כי אף אסיר מבין 104 האסירים שישראל צפויה לשחרר מבתי הכלא שלה ,  לא יגורש מ"המולדת "  שלו .  במהלך פגישה עם השר לענייני אסירים ברשות עיסא קראקע ,  אישר אבו מאזן כי האסירים ישוחררו בארבע פעימות .  מוקדם יותר אמר ראש צוות המשא ומתן הפלסטיני סאיב עריקאת כי הבנייה בהתנחלויות פוגעת במשא ומתן ,  והוסיף כי  " מי שאחראים לכך ,  מנסים לאלץ אותנו לעזוב את שולחן המשא ומתן ".  עריקאת תקף את הנחייתו של ראש הממשלה נתניהו לגרש אסירים שמערכת הביטחון תגדיר כמסוכנים לרצועת עזה ,  והצהיר : " כל האסירים ישובו לכפריהם ,  אף אחד לא יגורש ".  גם סגנו של עריקאת בצוות המשא ומתן הפלסטיני ,  מוחמד שתיה ,  תקף את שתי ההחלטות ,  ואמר כי מתקבל הרושם ש"ישראל אינה רצינית בעניין המשא ומתן ".  
בתזמון כמעט מושלם ,  הגיעו אמש לאזורנו מי שאמורים להרגיע את הצדדים ולחדש את האמון ביניהם  השליח המדיני האמריקני מרטין אינדיק וסגנו ,  פרנק לוונסטיין ,  שנפגשו אתמול ברמאללה עם אבו מאזן ,  ובירושלים עם נשיא המדינה שמעון פרס .  תוכן שיחותיו של אינדיק עם פרס ואבו מאזן לא פורסם ,  אך גורם שמעורה בפרטים אמר כי הפרסומים מן היממה האחרונה  " הוזכרו יותר מפעמיים ".  
על רקע האווירה העכורה הזו אמורים צוותי המשא ומתן לחדש את השיחות הישירות ביום רביעי הקרוב ,  בסבב שיחות שיחל בירושלים ויעבור לקראת סוף השבוע ליריחו .  את הצד הישראלי תייצג שרת המשפטים ציפי לבני יחד עם השליח המדיני יצחק מולכו ,  ואת הצד הפלסטיני ייצג סאיב עריקאת יחד עם סגנו מוחמד שתיה .  גורם שמעורה במשא ומתן אמר לוואלה !  חדשות כי בניגוד לסבב השיחות הקודם בוושינגטון ,  שהיה בעיקרו  " טכני וטקסי ",  הסבב הקרוב יעסוק בסוגיות הליבה המדיניות .  בסיומו של סבב השיחות ,  השליח אינדיק אמור להתמקם באופן קבוע במזרח התיכון ולהמשיך לקיים פגישות עבודה נפרדות עם הצדדים .  
עדכון ראשון :  21:24עדכון שני :  23:00
בהכנת הידיעה השתתף אבי יששכרוף
חידוש תהליך השלום - כותרות אחרונותכך נערכים בשבס לשחרור האסירים הפלסטיניםפרסום ראשון :  משרד השיכון אישר בניית 1,200 דירות - רק בגושיםדיון סוער בשחרור האסירים :  דקר 24 פעם ומשתחרר ? 
לפניות לכתב אמיר תיבון - amir.tibon@walla.co.il 

השרים אישרו :  26 אסירים ישוחררו ,  חלקם אנשי חמאס
הרשימה פורסמה באתר שירות בתי הסוהר .  14 אסירים יועברו לרצועת עזה והיתר לשטחי הגדה .  האסירים ישתחררו ככל הנראה בבוקר יום רביעי .  אבו מאזן :  אף אסיר לא יגורש ממולדתו

