גורמים בישראל ביתנו :  נתניהו הפקיר את חיילי צה"ל
אחרי שראש הממשלה טרפד את הקמת ועדות החקירה למימון ארגוני השמאל ,  הביעו גורמים בישראל ביתנו את אכזבתם . " מדובר כאן בבדיקת מקור המימון לדה-לגיטימציה נגד צה"ל "
 במפלגת ישראל ביתנו הביעו אמש  ( שני )  אכזבה גדולה מההחלטה של ראש הממשלה בנימין נתניהו לאפשר חופש הצבעה לחברי סיעת הליכוד בדיון על הקמת ועדות החקירה למימון ארגוני השמאל של ח"כ פאינה קירשנבאום  ( ישראל ביתנו )  ושל ח"כ דני דנון  ( ליכוד )  .  כמו כן הובעה אכזבה מההתבטאויות של נתניהו נגד הקמת ועדות החקירה .  גורמים בישראל ביתנו אמרו לוואלה !  חדשות כי  " זאת הייתה התחייבות של הקואליציה והיה צריך לעמוד בהתחייבויות .  מדובר כאן בבדיקת מקור מימון שמממן את מסע הדה-לגיטימציה נגד צה"ל ונגד המדינה .  משום כך ,  זו הפקרה של חיילי צה"ל ".  סיעת ישראל ביתנו תתכנס לאחר שיו"ר המפלגה ושר החוץ אביגדור ליברמן ,  ישוב מבריסל ותחליט על המשך צעדיה .  
הודעת נתניהו שנמסרה במהלך ישיבת סיעת הליכוד אתמול בצהריים ,  באה בניגוד להחלטה מוקדמת של הסיעה ,  שקבעה כי היא תומכת בהקמת ועדות החקירה הפרלמנטריות .  בהודעתו ששמה ככל הנראה קץ להקמת הוועדות ,  אמר נתניהו כי הוא סבור ש"הקמת ועדת חקירה פרלמנטרית של הכנסת תיצור ועדה שמחד-גיסא אין לה שיניים ,  ומאידך-גיסא ישראל תוקצה בגללה בעולם והיא רק תחזק את מסע הדה-לגיטימציה נגד ישראל ".  לכן הודיע נתניהו כי הוא  " תומך בדרך המלך ולקדם את חוק חובת דיווח מימון מישויות זרות ". 
ח"כ דנון אמר לאחר ההחלטה כי  " בכוונתי להביא את ההצבעה הנוגעת להצעתי למליאה ולראות מי מחברי הכנסת של הליכוד מסייע בעקיפין למכירת קרקעות לגורמים עוינים ולמימון ארגונים ישראליים פוסט ציוניים ע"י מדינות זרות ". 
בשמאל הגיבו בסיפוק להודעת ראש הממשלה .  ח"כ דב חנין  ( חד"ש )  אמר כי  " יוזמתו ההזויה של הימין הקיצוני בממשלה ובכנסת עוררה גל של התנגדות ציבורית וביקורת מקצועית ותקשורתית .  המחאה הרחבה עושה את שלה ומובילה לקריסה של היוזמה המסוכנת הזאת .  דחיית הדיון על ועדות החקירה הפרלמנטריות מוכיחה עתה כי אין רוב ,  בכנסת ובציבור ,  למהלכים ההזויים והמטורפים של הימין הקיצוני ".  בישראל ". 
מ"מ יו"ר סיעת קדימה ,  ח"כ יוחנן פלסנר , " בירך "  את ראש הממשלה ואמר כי  " לראשונה ,  הזגזוגים של נתניהו וחוסר היכולת שלו להנהיג את הקואליציה המסוכסכת שלו מועילים לאינטרס הלאומי ולא מחבלים בו .  חבל שההחלטה של ראש הממשלה לאפשר חופש הצבעה בנושא ,  נעשתה משיקול של התחשבנות פוליטית עם שר החוץ שלו ולא מכיוון שמדובר בוועדה מיותרת שמזיקה לדמוקרטיה הישראלית וליחסי החוץ של ישראל ". 
בימין הביעו אכזבה ניכרת מכך שהקמת ועדות החקירה לבדיקת מימון ארגוני השמאל ,  נראית כיום כרחוקה מתמיד .  ח"כ מיכאל בן ארי  ( האיחוד הלאומי )  אמר כי  " הליכוד מעולם לא ידע לשלוט והשמאל מנצל זאת ורוכב על גב הליכודניקים בדרך להחריב את ישראל ". 
 ( עדכון ראשון :  20:56 ,  22.02.11 ) 

גורמים בישראל ביתנו :  נתניהו הפקיר את חיילי צה"ל
אחרי שראש הממשלה טרפד את הקמת ועדות החקירה למימון ארגוני השמאל ,  הביעו גורמים בישראל ביתנו את אכזבתם . " מדובר כאן בבדיקת מקור המימון לדה-לגיטימציה נגד צה"ל "
 
