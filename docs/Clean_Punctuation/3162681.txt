נתניהו על הפרסום כי ביקש להאזין לבכירים : " אין גבול לשקרים "
 ראש הממשלה הכחיש את חשיפת  " עובדה "  כי ראש השב"כ לשעבר ,  יורם כהן ,  סירב לבקשתו החריגה לפני 7 שנים להשתמש ב"יכולות המיוחדות "  של הגוף כדי להאזין לתמיר פרדו ובני גנץ . " זהו שקר מוחלט ",  כתב .  ח"כ לבני פנתה בבקשה דחופה לכנס דיון בוועדת המשנה לשירותים חשאיים 
" מעולם לא ביקשתי להאזין לרמטכ"ל ולראש המוסד .  זהו שקר מוחלט .  אין גבול לשקרים !  ",  כך צייץ הבוקר  ( שישי )  ראש הממשלה ,  בנימין נתניהו ,  בחשבון הטוויטר שלו .  זאת בתגובה לחשיפת התוכנית  " עובדה ",  כי ביקש לבצע האזנות לשורה של שותפי סוד ,  ביניהם ראש המוסד והרמטכ"ל דאז ,  תמיר פרדו ובני גנץ .
 על פי חשיפת התוכנית בערוץ 12 אמש ,  בחודשים האחרונים של גנץ ופרדו בתפקידיהם פנה נתניהו לכהן במטרה למנוע דליפה של מידע ביטחוני רגיש .  בדיון מיוחד בנושא ביקש נתניהו מכהן לעשות שימוש ב"יכולות המיוחדות "  של השב"כ לצורך פיקוח גורף שכולל האזנה לטלפונים של שורת בכירים .  עוד פורסם כי כהן סירב לבקשתו של נתניהו .
 טרם הכחשתו הבוקר של נתניהו את הטענה על בקשתו להאזנות ,  מסר אמש ראש הממשלה לתוכנית עובדה כי  " זהו עיוות מוחלט של מאמצים מערכתיים שנעשים מעת לעת כדי לשמור על ביטחון מידע בנושאים רגישים בעלי חשיבות עליונה לביטחון ישראל .  ההחלטה באילו אמצעים להשתמש ומול אילו גורמים ,  נתונה בידי הגורמים המוסמכים ". 
עוד בוואלה !  NEWS:גופת היהלומן מלוד שנעדר נמצאה ביער מודיעין עם סימני אלימותהאיראנים לא יצאו כל כך מהר :  הסיכויים והסיכונים בהסכם ההסדרה בסוריהארה"ב תטיל וטו באו"ם על הצעת כווית להגנה בינלאומית לפלסטינים 
חברת הכנסת ‏ציפי לבני  ( המחנה הציוני )  פנתה הבוקר בבקשה דחופה לכנס דיון בוועדת המשנה לשירותים חשאיים אליו יזומנו ראש השב"כ הקודם כהן וראש השב"כ הנוכחי ארגמן .  
בעקבות הפרסום בתכנית 'עובדה' פנתה לבני ליו"ר ועדת חוץ וביטחון ח"כ אבי דיכטר .  בבקשה הדגישה לבני כי מטרת הדיון היא  " לקבל מידע האם הייתה בקשה כזאת בעבר ומיהם הגורמים כלפיהם משתמשים באמצעים כאלה כיום ,  כולל פיקוח על דרכי האישור ".  
" קמנו למדינה שבה ראש השב"כ היה המעצור האחרון בפני ראש ממשלה שרוצה להשתמש באמצעים שנועדו מול אויבים ,  נגד הרמטכ"ל וראש המוסד .  השילוב של הרבה שנות שלטון ,  עודף כוח וסימון כל מי שחושב אחרת כבוגדים - הרסני ",  מסרה לבני .  
ראש האופוזיציה ח"כ יצחק הרצוג התייחס גם כן לחשיפה וביקש לפנות למבקר המדינה במידה שגילויו של פרדו נכונים . " גילויו חמורים ביותר וחייבים להדאיג את כולנו ",  אמר ח"כ הרצוג . " אני קורא לבדיקה דחופה ומיידית של מבקר המדינה לבירור הפרשה עד תום ופרסום האמת .  כבוד לעבודה עיתונאית של אילנה דיין אבל היה ראוי שמידע כזה יובא בזמן אמת לועדת המשנה למודיעין ולא לחשיפה תקשורתית כעבור שנים ",  הוסיף .
 מזכ"ל מפלגת העבודה ערן חרמוני פנה הבוקר ליועץ המשפטי לממשלה ,  אביחי מנדלבליט ,  ולמבקר המדינה ,  יוסף שפירא ,  בבקשה לפתוח ללא דיחוי בבדיקה האם אכן ראש הממשלה פעל בניסיון לבצע האזנות לרמטכ"ל לשעבר בני גנץ וראש המוסד לשעבר תמיר פרדו . " חומרת הדברים אינה יכולה להשאיר את הדברים ללא בדיקה האם אכן פעל רה"מ על מנת לבצע האזנות לרמטכ"ל ולראש המוסד דאז ",  כתב חרמוני בפנייתו לשניים .  עוד ביקש חרמוני לבדוק האם ישנן האזנות כיום לראשי זרועות הביטחון ,  שרים ובכירים במערכת הפוליטית או הביטחונית ;   " ישראל איננה רפובליקת בננות וגם איננה מגרש המשחקים הפרטי של נתניהו ",  אמר חרמוני .  
המידע על הבקשה החריגה של נתניהו הגיע גם לגורמים במשרד הביטחון .  לדבריהם ,  כהן היה נרעש מהאפשרות שהשב"כ ייאלץ להאזין לשני עמיתיו ,  מבלי שאין כל חשד ספציפי לגביהם אלא רק כ"אמצעי מניעה ",  ולכן סירב .  לדברי גורמים המעורים בפרטים ,  כהן הסביר כי  " השב"כ לא אמור לעשות שימוש באמצעים קיצוניים כאלה נגד האנשים שעומדים בראש הצבא והמוסד ". 
בריאיון לאילנה דיין התייחס פרדו לראשונה למידע ואמר : " אני לא רוצה להאמין שבמדינת ישראל ,  שהיא מדינה דמוקרטית ,  ראש הממשלה יבקש מראש השב"כ לשים האזנה על הרמטכ"ל או עלי .  אם הוא לא מאמין בנו ,  הוא יכול לגרום לנו לסיים את התפקיד תוך עשר דקות ".  עוד אמר פרדו כי  " לשים האזנה זה חוסר האמון הכי גדול שיכול להיות .  אני מעולם לא ביקשתי לשים האזנה על מישהו מעובדי המוסד .  זה לא חלף אפילו בדעתי .  בעיניי זה מחוץ לכללי המשחק ". 
יו"ר העבודה והמחנה הציוני ,  אבי גבאי ,  מסר אתמול בתגובה לטענה כי נתניהו ביקש להאזין לפרדו וגנץ בתחילת כהונתם כי  " ‏ראש ממשלה ישראלי ששולח ראש שב"כ לעקוב אחר עמיתיו ,  ראש מוסד ורמטכ"ל ,  איננו ראוי לתפקידו הממלכתי הרם ,  הוא איננו יכול לעמוד בראש ועדת ראשי השירותים ועליו ללכת הביתה .  ‏במעשיו ובפועלו אין הוד ואין הדר אלא רמיסת הממלכתיות וקדושת הביטחון ". 
 ( עדכון ראשון 8:30 )  

נתניהו על הפרסום כי ביקש להאזין לבכירים : " אין גבול לשקרים "
 ראש הממשלה הכחיש את חשיפת  " עובדה "  כי ראש השב"כ לשעבר ,  יורם כהן ,  סירב לבקשתו החריגה לפני 7 שנים להשתמש ב"יכולות המיוחדות "  של הגוף כדי להאזין לתמיר פרדו ובני גנץ . " זהו שקר מוחלט ",  כתב .  ח"כ לבני פנתה בבקשה דחופה לכנס דיון בוועדת המשנה לשירותים חשאיים

