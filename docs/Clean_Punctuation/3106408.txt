ההצבעה על החוק הצרפתי תידחה ;  מאמץ לקדם חוק איסור המלצות משטרה
שרת המשפטים ויו"ר הקואליציה הגיעו להבנות ,  שלפיהן ייעצר בחודש קידום החוק האוסר על חקירות ראש ממשלה מכהן .  במקום זאת ,  תקודם הצעת חוק שלפיה המשטרה תגיש לפרקליטות ממצאים בסופן של חקירות ולא המלצות
ההצבעה על הצעת החוק האוסרת חקירות ראש ממשלה מכהן בוועדת השרים לחקיקה תדחה בחודש - כך סיכם היום  ( רביעי )  יו"ר הקואליציה דוד ביטן עם שרת המשפטים איילת שקד ויו"ר הסיעה ח"כ שולי מועלם-רפאלי .  ביטן אמר לוואלה !  NEWS : " אני לא מוותר על החוק הזה ,  מקווה שתוך חודש נצליח להגיע להסכמות עם כולם ".  
בתוך כך ,  הליכוד יקדם את הצעת החוק של ח"כ דודי אמסלם שלא תאפשר למשטרה להמליץ על הגשת כתבי אישום ,  והיא ככל הנראה תאושר בעוד שבועיים בוועדת השרים .  ביום שני השבוע הודיע שר האוצר משה כחלון לחברי מפלגתו כי יעניק חופש הצבעה על חוק החקירות ,  מה שהקטין עוד יותר את סיכוייו ,  לאור כך שרוב חברי מפלגתו מתנגדים להצעה .  
ח"כ מועלם-רפאלי שיגרה היום מכתב לביטן בשם סיעת הבית היהודי שבו ביקשה לעצור את קידום החוק שאוסר חקירות ראש ממשלה מכהן . " סיעת הבית היהודי קיימה דיון מהותי ומעמיק בנוגע להצעת החוק בישיבת הסיעה ",  כתבה . " בדיון נתגלעו חילוקי דעות משמעותיים בין חברי הסיעה ולא הושגה הסכמה .  אני מבקשת לא להעלות את הצעת החוק בשלב זה ". 
בין המתנגדים הנוספים לחוק הצרפתי ,  הוא יו"ר הכנסת יולי אדלשטיין  ( הליכוד )  ,  שאמר בריאיון ליעקב אילון בתכנית וואלה !  TALK כי הוא מתנגד לחוק במתכונתו הנוכחית .  
לקריאה נוספת על סערת  " החוק הצרפתי"ההיסטוריה מוכיחה :  גם החוק הצרפתי לא תמיד מציל מחקירות שחיתותמנדלבליט מתנגד למניעת חקירת ראש ממשלה מכהן : " הצעה אבסורדית "  
הצעת החוק האוסרת המלצות משטרה הוגשה על ידי ח"כ דודי אמסלם  ( הליכוד )  וקובעת כי בסיומה של כל חקירה משטרתית ,  בהנחה כי יש מקום לכתב אישום ,  יוגשו לפרקליטות ממצאים בלבד ללא חוות דעת .  בדברי ההסבר להצעת החוק נכתב כי  " תפקיד המשטרה הוא לחקור עובדות ואילו המלצה היא פרשנות המתבטאת בצורה סובייקטיבית ".  
ח"כ אמסלם הסביר כי  " כדי לשמור על אמון הציבור על המשטרה לשמור על דימוי של גוף שפועל ללא מורא וללא משוא פנים ולצורך כך אין לאפשר לה לעסוק בדעות אלא רק בעובדות ". 
הצעת החוק אומנם כללית ,  ואיננה מתייחסת באופן מיוחד לנבחרי ציבור ,  אך על פי הנוהל המקובל ,  דוברות המשטרה מפרסמת הודעה בסיום חקירות בעלות עניין ציבורי ,  כך שהיא אמורה להשפיע על חקירות אלה במיוחד .  
בריאיון לוואלה !  TALK ,  אמר אדלשטיין כי אם החוק הצרפתי ,  שלדבריו  " נותן חסינות מוחלטת לראש ממשלה בלי הגבלת זמן מכל פתיחת חקירה ,  יובא לקריאה שנייה ושלישית אז ודאי שאני אתנגד לזה ,  כמו רוב חברי הכנסת ".  עם זאת ,  הוא ציין כי יש לתת מענה למצב  " שבו ארבעה ראשי הממשלה האחרונים בישראל נחקרו ורק אחד מהם נכנס לכלא ".  
לדבריו , " זה גם אומר דרשני .  אם מתייחסים ברצינות לאמרה ש התפקיד התובעני ביותר בעולם זה אולי ראש ממשלת ישראל ,  אז אני לא יודע אם לכל האנשים האלה היה את הזמן לבלות בחדרי חקירות ,  במקרים שזה לא נגמר בשום דבר ".  
הריאיון המלא עמו יפורסם מחר .
  ( עדכון ראשון :  13:30 )  

ההצבעה על החוק הצרפתי תידחה ;  מאמץ לקדם חוק איסור המלצות משטרה
שרת המשפטים ויו"ר הקואליציה הגיעו להבנות ,  שלפיהן ייעצר בחודש קידום החוק האוסר על חקירות ראש ממשלה מכהן .  במקום זאת ,  תקודם הצעת חוק שלפיה המשטרה תגיש לפרקליטות ממצאים בסופן של חקירות ולא המלצות

