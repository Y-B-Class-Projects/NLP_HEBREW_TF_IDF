נתניהו :  העסקה טובה ,  גלעד יחזור הביתה בקרוב
בפתח ישיבת הממשלה אמר נתניהו כי הורה לצוות המשא ומתן לחתום על ההסכם ,  ואמר לשרים כי מדובר היה בחלון הזדמנויות קטן וכי ככל הנראה לא ניתן היה להשיג הסכם טוב יותר
 ( צילום :  רויטרס ,  עריכת וידאו :  טל רזניק )  
" הערב אני מביא לממשלה הצעה להצלתו של גלעד שליט כדי להשיבו סוף סך לאחר חמש שנים ,  להחזירו הביתה לישראל "  - כך אמר הערב  ( שלישי )  ראש הממשלה בנימין נתניהו בפתח ישיבת הממשלה שכונסה על מנת לאשר את העסקה לשחרור גלעד שליט . " הבוקר הזמנתי לביתי את נעם שליט ושוחחתי בטלפון עם האמא אביבה והסבא צבי ,  ואמרתי להם שאקיים את הבטחתי ואני מחזיר להם את הבן והנכד הביתה .  אני שמח שעמדתי במשימה של פדיון שבויים ואם הכל ילך במשירין ,  גלעד יחזור הבימים הקרובים לחיק משפחתו ועמו ". 
עסקת שליט - כותרות אחרונותמשפחת שליט על העסקה : " נשמח רק כשנראה את גלעד"הושגה עסקה לשחרור גלעד שליט ,  הממשלה מתכנסת לאשרה
נתניהו אמר בפתח דבריו כי  " לפני כשנתיים וחצי עם הקמת הממשלה לקחתי לעל עצמי להחזיר את גלעד לחיק עמו ,  לחיק משפחתו .  באותה העת ,  גלעד כבר הוחזק במשך שנתיים וחצי בשבי אכזרי וללא שום ביקור של הצלב האדום ולא ידענו באמת מה מצבו .  הצעד הראשון שעשינו היה להביא קלטת וידאו שבה נראה גלעד ואנחנו כולנו נשמנו לרווחה כשראינו אותו .  ראינו אותו מתפקד גופנית ,  שכלית ,  קוגניטיבית .  ידענו שהוא בריא ,  שהוא חי .  אני התייחסתי לקלטת הזאת כאל פוליסת ביטוח ,  כי הדבר חייב את החמאס בפני הקהילה הבינלאומית לשמור עליו ,  על חייו ,  על בריאותו .  אבל ברור שזה היה רק צעד ראשון והמשימה העיקרית שעמדה בפנינו הייתה קשה יותר ". 
הוא סיפר לשרים על חתימת העסקה ואמר : " אינני יודע אם הטרור יאפשר או היה מאפשר לנו להשיג הסכם טוב יותר ,  או הסכם בכלל וייתכן מאוד שחלון ההזדמנויות הזה שנוצר היה נסגר סופית ולא היינו מחזירים את גלעד כלל .  ועל כן ,  מכל השיקולים הללו ,  הנחיתי את הצוות לחתום הסכם בראשי תיבות והיום הוא סוכם סופית ושני הצדדים חתמו עליו ". 
נתניהו המשיך ואמר ,  כי  " כדי להחזיר את גלעד בפועל ,  ניהלנו משא ומתן קשה ,  ממושך ,  באמצעות המתווך הגרמני .  המשא ומתן הזה התבסס על מסגרת כללית שהותוותה על ידי הממשלה הקודמת .  הוא היה ארוך ומתיש וחרף מאמצינו לא הושג הסכם .  אני חייב לציין שלא היה יום שבו לא ניסינו בדרכים שונות להשיב את גלעד הביתה בכל דרך אפשרית .  בשבועות האחרונים חודש המשא ומתן בקהיר ,  הפעם בתיווך ממשלת מצרים .  ההוראה שלי לצוות הייתה לשמור על העקרונות והמסגרות החשובים לביטחון ישראל .  קיים מתח מובנה בין הרצון להחזיר חייל חטוף הביתה לבין הצורך לשמור על ביטחונם של אזרחי ישראל .  יש לי מחויבות עזה להחזיר את גלעד הביתה ומחויבות עמוקה לביטחונם של אזרחי ישראל .  זו אחריות כפולה שלי כראש ממשלה .  אני מביא לממשלה הסכם שמבטא איזון נכון בין כלל השיקולים הללו ".  
נתניהו הביע הזדהות עם המשפחות השכולות ואמר כי הוא מבין את כאבם : " זוהי החלטה קשה .  לבי עם משפחות נפגעי הטרור .  אני מבין את סבלם ומצוקתם כי אני אחד מהם .  אבל מנהיגות נבחנת ברגעים אלה ".  
לפי דיווחים זרים ישראל תשחרר 1,000 אסירים בתמורה לשליט ,  מתוכם כ-200 לא יורשו לחזור לגדה המערבית .  על פי הדיווחים ,  רק 15 מתוך 60 האסירים הנחשבים  " כבדים "  ישוחררו .  חמאס לא הוציא הודעה רשמית על קיום העסקה ,  אך אישר לרשת  " אל ג'זירה "  כי העסקה תצא לפועל בימים הקרובים .  בכיר הארגון מחמוד א-זהאר אמר ,  כי  " ברגע שתושג עסקה ,  נכריז על כך באופן רשמי ".  חאלד משעל צפוי לשאת הלילה נאום ובו יפרט את פרטי ההסכם .
 
נתניהו :  העסקה טובה ,  גלעד יחזור הביתה בקרוב
בפתח ישיבת הממשלה אמר נתניהו כי הורה לצוות המשא ומתן לחתום על ההסכם ,  ואמר לשרים כי מדובר היה בחלון הזדמנויות קטן וכי ככל הנראה לא ניתן היה להשיג הסכם טוב יותר

