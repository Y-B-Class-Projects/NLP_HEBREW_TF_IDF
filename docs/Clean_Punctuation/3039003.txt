מסתמן :  בימים הקרובים בדיקת  " פרשת הצוללות "  תהפוך לחקירה
לפי דיווחים בחדשות 2 ובחדשות 10 ,  הבדיקה ,  שזכתה לכינוי  " פרשה 3000 "  ועוסקת ברכש כלי שיט מגרמניה ,  תהפוך לחקירה פלילית .  עוד דווח כי מפקד חיל הים לשעבר אליעזר מרום יזומן לחקירה ,  וכי בשלב זה החקירה לא נוגעת לראש הממשלה
בימים הקרובים הבדיקה בעניין רכש כלי שיט מגרמניה ,  שזכתה לשם  " פרשה 3000 ",  תהפוך לחקירה פלילית - כך דווח הערב  ( רביעי )  בחדשות 10 ובחדשות 2 .  עוד דווח בחדשות 2 כי מפקד חיל הים לשעבר ,  אלוף  ( במיל' )  אליעזר מרום ,  יזומן לחקירה בעניין ,  וכי בשלב זה אין החשדות נוגעים לראש הממשלה בנימין נתניהו .  יחד עם מרום ,  כך לפי הדיווחים ,  צפויים להיחקר גם מיקי גנור ,  המתווך שייצג את המספנה הגרמנית  " טיסנקרופ "  במו"מ לרכישת כלי השיט ,  וכן עורך דינו דוד שומרון .
 לפני כשבוע טענה לשכת ראש הממשלה כי חיל הים ומנכ"ל משרד הביטחון הם שביקשו לקדם את רכש הספינות.כמו כן ,  בימים האחרונים פורסם כי שר הביטחון לשעבר משה יעלון העיד במשטרה בנוגע לעסקה .  בחקירתו של השר לשעבר ,  הוא התייחס להטייה לכאורה של מכרז לרכישת ספינות מגן ,  כך שיתאים לתאגיד הגרמני  " טיסנקרופ ".  
עוד בנושא:חקירת נתניהו תסתיים תוך חודש ;  הערכה - העוזרת של מילצ'ן הפלילה את רה"מנתניהו בתגובה לבג"ץ נגדו : " עיתונאים ופוליטיקאים מנסים להפיל אותי"גרסת נתניהו בפרשת המתנות : " לא ידעתי ששרה קיבלה שמפניות ממילצ'ן "  
כמו כן ,  יעלון העיד כי מגעים לרכישת שלוש צוללות נוספות נערכו ללא מעורבותו ,  חרף העובדה שהם נערכו בעת כהונתו במשרד הביטחון ,  והוסיף כי נתניהו ביקש לרכוש שתי ספינות מלחמה נגד צוללות ,  מבלי שהתקיים על כך דיון מוקדם במערכת הביטחון .
 תיק 3000 מצטרף לשני תיקים שבהם נקשר שמו של ראש הממשלה .  בתיק 1000 נחקר חשד שלפיו נתניהו קיבל טובות הנאה מאנשי עסקים ,  המפיק ההוליוודי ארנון מילצ'ן והמיליארדר האוסטרלי ג'יימס פאקר .  תיק 2000 עוסק בשיחות שניהל נתניהו עם מו"ל ידיעות אחרונות ,  ארנון נוני מוזס ,  שבהן עלה החשד כי האחרון הציע סיקור אוהד בעיתונו בתמורה לכך שהראשון יפעל לקידום חוק  " ישראל היום ".  

מסתמן :  בימים הקרובים בדיקת  " פרשת הצוללות "  תהפוך לחקירה
לפי דיווחים בחדשות 2 ובחדשות 10 ,  הבדיקה ,  שזכתה לכינוי  " פרשה 3000 "  ועוסקת ברכש כלי שיט מגרמניה ,  תהפוך לחקירה פלילית .  עוד דווח כי מפקד חיל הים לשעבר אליעזר מרום יזומן לחקירה ,  וכי בשלב זה החקירה לא נוגעת לראש הממשלה

