נתניהו : " ישראל מכבדת את תוצאות הבחירות במצרים "
 ראש הממשלה התייחס לניצחון איש האחים המוסלמים ,  מוחמד מורסי ,  בבחירות לנשיאות מצרים ,  וציין שהוא מעריך את התהליך הדמוקרטי במדינה . " מצפה להמשך שיתוף פעולה בין המדינות "
  ( צילום :  רויטרס ;  עריכה :  טל רזניק )  
ראש הממשלה ,  בנימין נתניהו ,  התייחס הערב  ( ראשון )  לתוצאות הבחירות במצרים ,  ואמר כי  " ישראל מעריכה את התהליך הדמוקרטי במצרים ומכבדת את תוצאותיו .  ישראל מצפה להמשך שיתוף פעולה עם הממשל המצרי ,  על בסיס הסכם השלום בין שתי המדינות ,  שהוא אינטרס של שני העמים ותורם ליציבות באזור ". 
לשכת ראש הממשלה ביקשה מהשרים לא להתבטא בנושא מצרים מעבר להודעת נתניהו .  בהודעה שנשלחה ליועצי התקשורת של השרים התבקשו היועצים להנחות להשתמש רק בנוסח ההודעה שפירסם נתניהו מוקדם יותר . " אנו מדגישים את ההנחיה להימנע מהתבטאויות בנושא ,  מעבר לנוסח הזה ",  נכתב בהודעת טקסט שקיבלו יועצי השרים .
 מוקדם יותר היום התייחסה יו"ר האופוזיציה ,  ח"כ שלי יחימוביץ' ,  לנושא ואמרה כי לשלום עם מצרים חשיבות אסטרטגית עליונה ,  וכי על ישראל לעשות כל שביכולתה כדי לשמור על היחסים התקינים עם מצרים . " חרף המורכבות הכרוכה בכך ,  עלינו לקיים דיאלוג עם מי שנבחר להנהיג את מצרים .  יש לייחל ולאחל למצרים שהדמוקרטיה תכלול בתוכה גם תיקון כלכלי וחברתי לבני העם המצרי ולזכויות אדם ,  ובצד אלה לטפח רציפות של הסכמים מדיניים ,  ובראש ובראשונה הסכם השלום ,  שהוא אינטרס של שתי המדינות ".  
בשעות אחר הצהריים ,  הכריז ראש ועדת הבחירות המרכזית במצרים ,  פארוק סולטאן ,  על ניצחונו של מורסי ,  איש האחים המוסלמים ,  בסיבוב השני של הבחירות לנשיאות .  מורסי זכה ב-51.73% מהקולות ,  מול 48.27% בהם זכה המועמד השני ,  אחמד שפיק .  מורסי יהיה המנהיג האזרחי הראשון של המדינה מאז ההפיכה בה הודח הנשיא חוסני מובארק ,  לפני כ-500 ימים שבמהלכם לא היה למצרים נשיא .
 מורסי צפוי לשאת בהמשך הערב נאום לאומה ,  אולם עוד קודם לכן הוא פרסם הודעה בטוויטר בתגובה לזכייתו . " ברכות למערכת המשפט המכובדת והצודקת של מצרים .  ברכות לצבא ולמי ששמר באופן דמוקרטי ומכובד על הבחירות .  ברכות לאנשי המשטרה האמיצים ששמרו על התהליך הדמוקרטי בצורה מכובדת .  מברוק לעם המצרי ".  
גם הפלסטינים בירכו את מורסי על הניצחון ויצאו לרחובות על מנת לחגוג .  בכיר חמאס ,  מחמוד א-זהאר ,  כינה את ניצחונו של מורסי  " רגע היסטורי וניצחון גדול ".  בשיחה עם סוכנות הידיעות הצרפתית ,  אמר א-זהאר כי  " זהו שלב היסטורי חדש בהיסטוריה של מצרים ,  שיעשה תיקון ל-40 השנים הקודמות .  הניצחון של מורסי מנחיל תבוסה לכוונות במצרים לקדם נורמליזציה ושיתוף פעולה ביטחוני עם היישות הציונית ".  
הבחירות במצרים - כותרות נוספות:מוחמד מורסי מהאחים המוסלמים נבחר לנשיא מצריםנשיא מצרים החדש :  המהנדס שהפך לפוליטיקאיהפלסטינים בירכו על ניצחון מורסי : " רגע היסטורי "  

נתניהו : " ישראל מכבדת את תוצאות הבחירות במצרים "
 ראש הממשלה התייחס לניצחון איש האחים המוסלמים ,  מוחמד מורסי ,  בבחירות לנשיאות מצרים ,  וציין שהוא מעריך את התהליך הדמוקרטי במדינה . " מצפה להמשך שיתוף פעולה בין המדינות "
 
