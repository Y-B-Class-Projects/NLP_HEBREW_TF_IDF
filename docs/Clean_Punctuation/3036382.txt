נתניהו מנסה להרגיע את הסערה :  לא התייחסתי ליחסי ישראל-מקסיקו
ראש הממשלה ביקש להשקיט את הרוחות בעקבות התגובות הסוערות לדבריו בטוויטר מהם השתמע כי הוא תמך בבניית החומה בגבולה הדרומי של ארה"ב . " יש לנו יחסים טובים עם מקסיקו וימשיכו להיות לנו כאלה ",  אמר
 ( נתניהו מתייחס לציוצו על מקסיקו אתמול בישיבת הסיעה )  
ראש הממשלה ,  בנימין נתניהו ,  נשא היום  ( שלישי )  דברים בכנס בגני התערוכה בתל אביב וניצל את הבמה כדי להבהיר את הערכתו ליחסים בין ישראל למקסיקו . " אני לוקח את ההזדמנות הזו כדי להסביר ולהבהיר את הציוץ שלי על הגדר ",  אמר בהתייחסו לדברים שכתב בטוויטר ,  שמהם השתמע כי הוא תומך בהקמת החומה בגבול בין ארצות הברית לשכנתה מדרום . 
" הצבעתי על ההצלחה המסחררת של גדר הביטחון של ישראל אבל לא הערתי על יחסי ישראל-מקסיקו ",  אמר . " יש לנו יחסים טובים עם מקסיקו וימשיכו להיות לנו כאלה .  יש לי יחסים מצוינים עם הנשיא אנריקה פניה נייטו והם ימשיכו ". 
אתמול בישיבת סיעת הליכוד בכנסת אמר נתניהו כי  " הנשיא טראמפ שיבח את הגדר שנבנתה בהנחייתי בגבולנו עם מצרים ".  לדבריו ,  טראמפ אמר כי הגדר בלמה כמעט לחלוטין את כניסת המסתננים לישראל . " אני אמרתי בתגובה שהוא צודק .  ובתגובה לדבריי הוא עשה ריטוויט  ( שיתוף של ציוץ בטוויטר ,  ט"ש )  לאותם דברים שאמרתי .  מזה  פרשנים עשו תילי-תילים בתקשורת ". 
עוד בוואלה !  NEWS:סכנת האמוניה : " בשביל נסראללה לפגוע באנייה זה כמו מטווח ברווזים"ברקת מתעקש ,  הזבל נערם - ותושבי ירושלים סובליםאביו של החייל יפתח גריידי על דוקר בנו : " לא הייתה לו בעיה לגזול חיים "  
בהמשך דבריו בישיבת הליכוד אמר נתניהו כי פרשנים מאשימים אותו שפגע ביחסים עם המדינה שבמרכז אמריקה . " הם אומרים :  'פגעת במקסיקו ,  הרסת את היחסים איתם' .  מי בכלל התייחס למקסיקו ?  היו לנו יחסים טובים איתם ,  יהיו לנו .  גם כשיש לנו ויכוחים אמיתיים ולא מדומים ,  כמו ההצבעה שלהם באונסק"ו ". 
אמש זומן שגריר ישראל במקסיקו ,  יונתן פלד ,  לשיחה עם סגן שר החוץ במדינה בעקבות ציוצו של נתניהו .  ממשרד החוץ הישראלי נמסר כי בשיחה סיכמו השניים להמשיך את המגעים במטרה להביא ליישוב ההדורים ולהמשך היחסים הטובים בין המדינות .
 עוד קודם לכן ,  בצהרי היום ,  אמר שר החוץ של מקסיקו ,  לואיס וידגראי ,  כי ציוצו של נתניהו היה מעשה תוקפני . " מקסיקו היא ידידה טובה של ישראל ,  התייחסות נתניהו אינה מובנת ",  הוסיף .  נשיא המדינה ,  ראובן ריבלין ,  צפוי לשוחח היום בטלפון עם נשיא מקסיקו ,  אנריקה פניה נייטו ,  בעקבות לחצים שהפעילו חברי הקהילה היהודית במדינה .  גורמים מדיניים אמרו אמש כי ריבלין יביע בשיחה את הערכתה של ישראל לידידותה של מקסיקו .  

נתניהו מנסה להרגיע את הסערה :  לא התייחסתי ליחסי ישראל-מקסיקו
ראש הממשלה ביקש להשקיט את הרוחות בעקבות התגובות הסוערות לדבריו בטוויטר מהם השתמע כי הוא תמך בבניית החומה בגבולה הדרומי של ארה"ב . " יש לנו יחסים טובים עם מקסיקו וימשיכו להיות לנו כאלה ",  אמר

