למרות דרישת נתניהו :  היועמ"ש לכנסת דורש לעכב את  " חוק הלאום "
 ראש הממשלה קיווה להעביר את חוק הלאום ,  שייתן לאופייה היהודי של המדינה עדיפות עליונה ,  בקריאה ראשונה עד לסוף המושב הנוכחי  שמסתיים עוד שבועיים .  עם זאת ,  היועץ המשפטי לכנסת טען כי לא נותר מספיק זמן על מנת  " להכין את ההצעה כראוי "
 היועץ המשפטי לכנסת עו"ד איל ינון קבע היום  ( רביעי )  כי לא יהיה ניתן לאשר את חוק הלאום בקריאה ראשונה עד לסוף מושב הכנסת הנוכחי ,  המסתיים בעוד כשבועיים ,  זאת חרף דרישתו של ראש הממשלה בנימין נתניהו .  האחרון ביקש בישיבת הסיעה האחרונה לעמוד בלוח הזמנים ,  אך ינון קבע כי עמידה בהם  " תפגע בהליך הכנתה של ההצעה ולא תאפשר לכנסת למלא כראוי את תפקידה כרשות מכוננת ". 
השר יריב לוין טען בתגובה לדבריו של עו"ד ינון כי  " הטענות המשפטיות מכשילות את קידומו ".  לדבריו , " ישנו דיון ציבורי ארוך המתקיים בנושא מאז העברתו של החוק בקריאה טרומית לפני זמן רב ,  ואין מניעה מלקיים דיונים בוועדה בשבועיים הקרובים ולהעבירו בקריאה ראשונה בשבוע האחרון למושב הנוכחי .  הטענה משוללת יסוד ". 
עוד בוואלה !  NEWS:מ"חוק ירושלים "  ל"חוק הלאום ":  קרב בין הליכוד לבית היהודיעימות חריף במליאה :  ח"כ רוזנטל  " מסית ";  שקד  " מעודדת שחיתות"הקרב על קלקיליה מגיע לקבינט :  השרים ידונו בבנייה בעיר הפלסטינית 
הבוקר אישרה ועדת הכנסת את הקמתה של הוועדה המשותפת לוועדת הכנסת וועדת החוקה ,  שבראשה יעמוד ח"כ אמיר אוחנה  ( הליכוד )  ,  והיא זו שתקדם את הדיונים על הצעת החוק .  בוועדה חברים 16 חברי כנסת ,  תשעה מהקואליציה ושבעה נוספים מהאופוזיציה .  אולם באופוזיציה טענו כי הוועדה הוקמה לפי צרכי הקואליציה וביקשו לפסול את הקמתה .
" יש כאן אווירת קרקס ",  אמר ח"כ דב חנין  ( הרשימה המשותפת )  .  לדבריו , " משחקים בוועדה בעניין של חוק יסוד ".  ח"כ אחמד טיבי הוסיף : " החוק הזה מתאים לדמויות ולטיפוסים של הממשלה הנוכחית .  אבל מה נפל על ראש הממשלה בימים האחרונים שהוא רץ להביא את זה דווקא עכשיו ?  לא אפקט גבאי אלא אפקט הצוללות .  בכל פעם שיש מצוקה או חקירות ,  יש חוק לאומני וגזעני ".  
בשבועות האחרונים ניסו בקואליציה לגבש נוסח מוסכם ,  אך ההערכה היא כי הנוסח שיובא להצבעה בקריאה ראשונה יעלה ללא הסכמה מלאה על כל סעיפיו ,  ואת המחלוקות ינסו לפתור לקראת ההצבעה בקריאה שניה ושלישית .  הצעת החוק שתקודם מבוססת על החוק שיזם ח"כ אבי דיכטר  ( הליכוד )  ,  שהחל לקדם אותו בחודשים האחרונים .  נתניהו הביע לא פעם בתקופה האחרונה כי הוא רוצה לסיים את החקיקה בקריאה ראשונה במושב הכנסת הנוכחי ,  אך לאור חוות דעתו של היועץ המשפטי ,  ספק אם אכן כך יקרה .  
על פי נוסח החוק המתגבש , " מדינת ישראל היא הבית הלאומי של העם היהודי ,  בו הוא מממש את שאיפתו להגדרה עצמית על פי מורשתו התרבותית וההיסטורית ".  בסעיף נוסף נקבע כי  " הזכות למימוש ההדרה העצמית הלאומית במדינת ישראל ייחודית לעם היהודי "  וכי  " ארץ ישראל היא מולדתו ההיסטורית של העם היהודי ".  בנוסף לכך ,  נכתב כי  " האמור בחוק יסוד זה או בכל דבר חקיקה אחר יפורש לאור הקבוע בסעיף זה ".  המשמעות היא כי יינתן לאופייה היהודי של המדינה עדיפות עליונה .  
בשני נושאים מרכזיים טרם הצליח צוות השרים לגבש נוסח מוסכם ,  וייתכן כי יכריעו עליו רק לקראת ההצבעה בקריאה שניה ושלישית במושב החורף הבא .  הוויכוח הראשון הוא סביב השאלה אם לקבוע כי מדינת ישראל היא  " מדינה יהודית ודמוקרטית "  או  " מדינה יהודית בעלת משטר דמוקרטית ".  ויכוח נוסף נוגע לסעיף הקובע את מעמדה של השפה הערבית .  לפי נוסח אחד , " לשפה הערבית מעמד מיוחד במדינה ,  ולדובריה זכות נגישות לשונית לשירות המדינה ",  בעוד נוסח אחר קובע כי  " אין באמור בסעיף זה כדי לפגוע במעמד שניתן בפועל לשפה הערבית לפני תחילתו של חוק יסוד זה ".  

למרות דרישת נתניהו :  היועמ"ש לכנסת דורש לעכב את  " חוק הלאום "
 ראש הממשלה קיווה להעביר את חוק הלאום ,  שייתן לאופייה היהודי של המדינה עדיפות עליונה ,  בקריאה ראשונה עד לסוף המושב הנוכחי  שמסתיים עוד שבועיים .  עם זאת ,  היועץ המשפטי לכנסת טען כי לא נותר מספיק זמן על מנת  " להכין את ההצעה כראוי "
 
