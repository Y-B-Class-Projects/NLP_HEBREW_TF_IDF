סקר וואלה !  NEWS :  רוב הציבור מתנגד למתן חסינות לראש הממשלה
מסקר שנערך בשיתוף מכון פאנלס פוליטיקס עולה כי רוב הציבור מתנגד למהלכים שנתניהו מקדם במו"מ הקואליציוני .  גם מצביעי כחלון מתנגדים לצעדים .  עם זאת ,  בתוך הליכוד רה"מ נהנה מתמיכה גורפת בהענקת חסינות שתמנע את העמדתו לדין ובפסקת התגברות להגבלת בית המשפט העליון
56% מהציבור מתנגד למתן חסינות לראש הממשלה ולח''כים אחרים מהעמדה לדין עד לסיום כהונתם - כך עולה מסקר וואלה !  NEWS ומכון פאנלס פוליטיקס בראשות מנחם לזר .  בנוסף לכך ,  51% מהציבור מתנגדים להמשך כהונתו של ראש הממשלה בנימין נתניהו אם יוגש נגדו כתב אישום .
 מהסקר עולה כי בציבור הכללי ישנו רוב של מתנגדים למהלכי החסינות של נתניהו והליכוד ,  אך בקרב מצביעי הליכוד תמונת המצב הפוכה לגמרי .  80% ממצביעי הליכוד סבורים שנתניהו צריך להמשיך לכהן גם לאחר הגשת כתב אישום ,  ורק 12% מתנגדים לכך .  כמו כן ,  71% ממצביעי הליכוד תומכים במתן חסינות לנבחרי ציבור עד לסיום כהונתם ורק 17% מתנגדים .
 עוד בוואלה !  NEWS:המגעים הקואליציוניים תקועים ,  אבל הממשלה אישרה הגדלת מספר השריםח"כ גדעון סער על הביקורת נגדו ברשת : " הפחדה ואיומים לא יעבדו"התיקים לא קרסו ,  ההבטחות כן :  כשמשחק השעונים של נתניהו נחשף 
במסגרת המשא ומתן הקואליציוני ,  ראש הממשלה והשר יריב לוין צפויים לקדם חבילה של רפורמות משפטיות שנועדה גם להגביל את בית המשפט העליון וגם למנוע את העמדתו לדין של נתניהו .  בליכוד אמרו בסוף השבוע כי חוק החסינות אינו צפוי להיות חלק מההסכמים הקואליציוניים אך לפי הערכה ,  פסקת ההתגברות שתגביל את יכולתו של בית המשפט העליון להתערב בהחלטות הממשלה והכנסת ,  אכן תעלה במסגרת המשא ומתן ותהיה אחד מהנושאים הראשונים על סדר יומה של הממשלה הבאה .  
מהסקר עולה כי 45% מהציבור הכללי מתנגדים לחקיקה של פסקת התגברות ורק 40% תומכים .  בקרב מצביעי הליכוד ,  72% תומכים בפסקת התגברות ורק 14% מתנגדים .  ואילו בקרב מצביעי מרכז שמאל התמונה היא הפוכה - עם 84% מתנגדים לפסקת ההתגברות ו-8% תומכים .  
ההצעות לחקיקת חוק חסינות ופסקת התגברות זוכות באופן כללי לתמיכה בקרב כל מצביעי מפלגות הימין ,  פרט למצביעי כולנו בראשות משה כחלון שמתנגדים בעקביות לכל ההצעות הללו .  79% ממצביעי כולנו בבחירות האחרונות מתנגדים לחסינות ,  75% מתנגדים לכהונה של נתניהו תחת כתב אישום ו-58% מתנגדים לפסקת ההתגברות .  יחד עם זאת ,  יש לציין שבשל גודלה היחסי של כולנו ,  מדובר ב-29 משיבים ,  ועל כן יש לראות בכך אינדיקציה בלבד לעמדותיהם של מצביעיה .  
בקדנציה הקודמת ,  כחלון ומפלגתו שמו לעצמם כמטרה להגן על עצמאות בית המשפט העליון ,  אך לאחר הבחירות ולאור שובו של כחלון עם ארבעה מנדטים בלבד ,  הוא אותת כי הוא לא מתכוון להילחם למען עצמאות בג''ץ .  עם זאת ,  כחלון הצהיר לפני הבחירות כי לא יסכים לשום חקיקה פרסונלית שתחול על ראש הממשלה .  מהסקר עולה כי גם מצביעי כולנו אינם תומכים בכך .  
הסקר נערך באמצעות פאנל אינטרנטי של 506 משיבים ,  המהווים מדגם מיצג של האוכלוסייה .  טעות הדגימה בסקר עומדת על 4.4% .  

סקר וואלה !  NEWS :  רוב הציבור מתנגד למתן חסינות לראש הממשלה
מסקר שנערך בשיתוף מכון פאנלס פוליטיקס עולה כי רוב הציבור מתנגד למהלכים שנתניהו מקדם במו"מ הקואליציוני .  גם מצביעי כחלון מתנגדים לצעדים .  עם זאת ,  בתוך הליכוד רה"מ נהנה מתמיכה גורפת בהענקת חסינות שתמנע את העמדתו לדין ובפסקת התגברות להגבלת בית המשפט העליון

