גמליאל על רגב : " חוסר הבנה בדמוקרטיה ";  כחלון : " הממשלה צריכה חופשה "
 השרה לשוויון חברתי התייחסה לדבריה של שרת התרבות ,  שאמרה כי לא ייתכן ששר התקשורת לא ישלוט בתאגיד הציבורי . " בלתי נתפס ששומעים את זה במדינה דמוקרטית ",  אמרה בריאיון לאולפן וואלה !  NEWS .  רגב ליועמ"ש : " חשוף את הפרוטוקל המלא ".  הליכוד : " בנט נאבק למען השמאל "
 השרה לשוויון חברתי ,  גילה גמליאל ,  תקפה היום  ( שני )  את שרת התרבות והספורט מירי רגב ,  שהתרעמה אתמול בישיבת הממשלה על כך ששר התקשורת לא יוכל לשלוט במינויים בתאגיד השידור הציבורי . " לעתים לאנשים יש חוסר הבנה של מהות הדמוקרטיה ,  ואמירות כמו 'צריך להקים תאגיד שירות ציבורי על מנת לשלוט בו מתוך המערכת הפוליטית' הן מפחידות ",  אמרה בריאיון לאולפן וואלה !  NEWS .
" צריך לעצור את זה ולהוקיע את זה ",  הוסיפה גמליאל . " אני שמחה שזה מה שראש הממשלה בנימין נתניהו עשה ,  לבקשתי ,  בישיבת הממשלה .  אנחנו צריכים להבין שתאגיד ציבורי נועד על מנת שלציבור יהיה שיח ,  גם ביקורתי ,  עם מערכות השלטון .  זה חשוב ולגיטימי במערכת דמוקרטית .  לכן זה בלתי נתפס שאנחנו שומעים את הדברים האלה במאה ה-21 במדינה דמוקרטית ". 
רגב פנתה היום ליועץ המשפטי לממשלה ולמזכיר הממשלה ,  בדרישה שיחקרו מי הדליף את דבריה מהישיבה . " חשפו את הפרוטוקול המלא של ישיבת הממשלה אמש ,  שהציבור ישפוט את דברי ודברי עמיתיי במלואם ,  או פתחו בחקירה נגד מי שהוציא חלקי מידע בכוונת זדון להטעות את הציבור ",  אמרה .  
לקריאה נוספת:הליכוד : " בנט ושקד פוגעים בנתניהו ";  הבית היהודי : " נגמרו ימי ילדי הכאפות"נתניהו מאותת להרצוג : " יש סיבות טובות להרחיב את הממשלה"ניצחון מוחץ להרצוג :  הבחירות לראשות העבודה יתקיימו ביולי 2017 
גמליאל רמזה בריאיון כי רגב אינה פתוחה לביקורת . " בחלום הבלהות הייתי חושבת לראות דוברי מפלגות משדרים ככתבים .  זה דבר חמור ביותר וזה לא מטרתו של שלטון דמוקרטי .  בטח ובטח שאנחנו לא זקוקים לזה .  מי שפועל ועושה למען הציבור הרחב צריך להיות חשוף לביקורת ,  וטוב שכך ".  בריאיון לגלי צה"ל הבוקר אמרה גמליאל כי בישיבת הממשלה  " נאמרו אמירות הגובלות בפאשיזם ". 
על ההרכב האנושי בתאגיד השידור אמרה : " צריך גיוון במערכות הללו ,  צריך שהפסיפס האנושי של ישראל יקבל את ביטויו בתאגיד .  ארדן צודק ,  זה תהליך ,  הם רק התחילו לגייס .  מי שעוצר כל פעם מחדש את התהליך הזה זו הממשלה ,  שדנה בזה בכל כך הרבה ישיבות ויוצרת אי-ודאות ואנשים נרתעים מללכת לעבודה שם .  צריך להפסיק עם הסאגה הזאת ולתת להם לעבוד .  צריך להגדיר מה אנחנו רוצים :  תאגיד ציבורי שיהווה מודל לתאגידים מסחריים בתקשורת .  צריך לתת להם להתקדם ". 
גמליאל התייחסה גם לדבריו של עמיתה למפלגה ,  יו"ר הקואליציה ח"כ דוד ביטן ,  שכפי שפורסם לראשונה בוואלה !  NEWS מקדם הצעת חוק לסגירת התאגיד .  לטענתו ,  יוזמת החקיקה היא על דעת עצמו ,  ולא מייצגת את נתניהו . " מהיכרותי עם ח"כ דוד ביטן ואת קרבתו לראש הממשלה ,  אין ספק שברגע שזוהי עמדתו של ראש הממשלה ,  הוא יישר איתו קו והנושא הזה ירד מסדר היום .  זכותו שתהיה לו עמדה משלו ,  זה שלטון דמוקרטי ,  אבל לדעתי כשביטן יבין שזו לא דעתו של ראש הממשלה ,  הוא לא ייצא נגד ראש הממשלה כשר התקשורת ".  
שר הביטחון לשעבר משה יעלון מיהר לגבות הבוקר את גמליאל . " השרה גמליאל מוכיחה אומץ פוליטי מהו ,  ומהווה אלומת אור באפלה ",  צייץ בחשבון הטוויטר שלו .
 גם שר האוצר ,  משה כחלון ,  התייחס לסערה סביב הקמת התאגיד . " צריך להוציא את הממשלה הזו לחופש .  להוציא אותם דחוף מאוד לחופש ,  לפני אשפוז .  את כל הממשלה ",  אמר בריאיון בגלי צה"ל .  
המתיחות בקואליציה גררה היום חילופי האשמות חריפים גם בין הליכוד לבית היהודי .  בתדרוך של הליכוד ,  שפורסם אתמול בחדשות 2 ,  נמסר כי  " בנט ושקד הם יקירי השמאל ונוני מוזס ,  שתומכים במאמצים הבלתי נלאים שלהם לפגוע בראש הממשלה נתניהו ובשלטון הליכוד ".  בתגובה ,  אמרו בכירים בבית היהודי לוואלה !  NEWS כי מדובר בשיא נוסף בסכסוך בין הצדדים . " נתניהו תוקף את הבית היהודי זה כמה שבועות - קודם כל בנושא המנהרות ,  ואחר כך על השידור הציבורי .  הגיעו מים עד נפש ".  
המפלגה פרסמה הודעה חריגה בחומרתה נגד נתניהו ומנו את  " הישגיו "  בשנים האחרונות . " הוא שוב יורה בנגמ"ש .  כמו שירה בנגמ"ש כשהצביע בעד ההתנתקות והריסת גוש קטיף ,  כמו שירה בנגמ"ש כששחרר הכי הרבה מחבלים בתולדות המדינה ,  כשהקפיא בנייה ,  כשנכנע לחמאס ,  וכמו כשהכריז על הקמת פלסטין בבר-אילן ,  וכאשר הוא סופר כיפות של כתבים דתיים בתקשורת .
" הכי מגוחך ,  שהוא יורה בנגמ"ש כדי להכניס לתוכו את בוז'י ,  שפיר ,  מיכאלי ויוסי יונה .  רגע לפני הבחירות הוא תמיד מתחנף לציבור הימני והדתי  ( 'היכנסו מתחת לאלונקה' )  ,  ודקה אחרי הבחירות הוא זורק אותם ובז להם .  נגמרו ימי ילדי הכאפות ".  

בליכוד לא נשארו חייבים והשיבו אש . " בנט בפאניקה כי הוא יודע את האמת .  מי שנבחר בקולות הימין משמר את מורשתו של דרוויש בבתי הספר של ילדי ישראל ונאבק בכל דרך לשמר את ההגמוניה של השמאל בתקשורת .  בנט כבר מזמן לא בתוך הנגמ"ש .  יחד עם האח לפיד הוא כל הזמן חופר מנהרות מתחת לשלטון הליכוד .
" מי שהתגייס לטובת האינטרסים של נוני מוזס לסגור את 'ישראל היום' כדי לזכות בעוד כותרת מחמיאה ב'ידיעות אחרונות' ועוד ליטוף ב-Ynet ,  אינו דואג לתקשורת חופשית ". 
 ( עדכון ראשון :  11:00 )  

גמליאל על רגב : " חוסר הבנה בדמוקרטיה ";  כחלון : " הממשלה צריכה חופשה "
 השרה לשוויון חברתי התייחסה לדבריה של שרת התרבות ,  שאמרה כי לא ייתכן ששר התקשורת לא ישלוט בתאגיד הציבורי . " בלתי נתפס ששומעים את זה במדינה דמוקרטית ",  אמרה בריאיון לאולפן וואלה !  NEWS .  רגב ליועמ"ש : " חשוף את הפרוטוקל המלא ".  הליכוד : " בנט נאבק למען השמאל "
 
