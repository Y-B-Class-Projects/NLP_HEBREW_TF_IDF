ביניש : " עוד אין עסקה ,  כך שאין מה לפרסם "
 במהלך דיון בבג"ץ בעתירה של הורים שכולים לפרסם את פרטי עסקת שליט ,  אמרה הנשיאה דורית ביניש : " העסקה מורכבת ,  ועדיין אין עליה הסכמה .  לכן אי אפשר עדיין לפרסם את פרטיה "
  (  צילום :  גדעון צנטנר עריכת וידיאו :  דורון שטיין )  
" העסקה לשחרור גלעד שליט מורכבת ,  ועדיין אין עליה הסכמה .  לכן אי אפשר עדיין לפרסם את פרטיה ".  כך אמרה נשיאת בית המשפט העליון דורית ביניש במהלך דיון בעתירה להורות למדינה לפרסם את רשימת האסירים הפלסטינים הצפויים להשתחרר בעסקה .  העתירה הוגשה על ידי ארגון אלמגור ושלושה אבות שכולים .  לאחר כשעתיים וחצי ,  הסתיים הדיון ללא החלטה .
 לפני הדיון אמר יוסי מנדלביץ' ,  אביו של יובל ז"ל שנרצח בפיגוע בקו 37 בחיפה במרץ 2003 ,  כי בכוונת ההורים להיאבק עד השנייה האחרונה כדי לקיים דיון ציבורי הולם לגבי העסקה . " כתוצאה מעמימות ב-85 בעסקת ג'יבריל אנחנו עד היום סוחבים את פרי הבאושים של אותה עסקה מתועבת ,  שעד היום נרצחו בעקבותיה 180 אזרחים ",  אמר . " מן הדין שאותה עמימות לא תקוים ותהיה שקיפות מרבית על מנת שאזרחי המדינה יזכו לכל המידע על הסכנות הברורות והמיידיות שצפונות להם בגין העסקה ההזויה המתרקמת לנו ".  במהלך הדיון הקריא מנדלביץ' מכתב בשם האבות .
 העותרים טענו שהממשלה מונעת דיון ענייני בעסקה המתגבשת ,  בכך שהיא מונעת את פרסום שמותיהם של האסירים הפלסטינים שצפויים להשתחרר במסגרתה .  מנגד ,  בפרקליטות שבו על הטענה שמתקיים דיון ציבורי לגבי העסקה וכי החשאיות היא חלק הכרחי במשא ומתן מסוג זה .  בשלב מסוים גם קיימו השופטים דיון בדלתיים סגורות עם נציגי הפרקליטות .  לאחריו אמרה הנשיאה ביניש שכרגע אין עסקה .  
המדינה הגישה אתמול את תגובתה לעתירה ,  ומסרה לראשונה כי תמורת שליט ישוחררו 980 אסירים ,  מהם 450 ששמותיהם הועברו על ידי חמאס ,  ו-530 אסירים נוספים אותם תבחר ישראל ושישוחררו כמחווה לרשות הפלסטינית .
 
ביניש : " עוד אין עסקה ,  כך שאין מה לפרסם "
 במהלך דיון בבג"ץ בעתירה של הורים שכולים לפרסם את פרטי עסקת שליט ,  אמרה הנשיאה דורית ביניש : " העסקה מורכבת ,  ועדיין אין עליה הסכמה .  לכן אי אפשר עדיין לפרסם את פרטיה "
 
