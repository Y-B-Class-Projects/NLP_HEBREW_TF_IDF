נתניהו מקדיש זמן לאיראן - אבל לא לבעיות האמיתיות
בנימין נתניהו מדבר הרבה על הגרעין האיראני .  תא"ל  ( מיל )  אמיר השכל אומר שאין לזלזל באיום האיראני אבל אסור להזניח את שאר הבעיות של ישראל
באוגוסט 1945 הטילה ארה"ב שתי פצצות אטום על יפן ,  כדי להביא לסיום מהיר של מלחמת העולם השנייה ולשלוח מסר לברה"מ במסגרת המאבק בין שתי המעצמות ,  על השליטה בעולם שלאחר המלחמה .  מאז ועד היום ,  על אף עימותים קשים ברחבי העולם ועל אף איום בשימוש בנשק אטומי ,  לא נעשה שימוש בנשק כזה .  ההרתעה הגרעינית והחשש ממכה שניה מנעה זאת .  מאז סיום מלחמת העולם השנייה ,  התנהלו ברחבי העולם קונפליקטים תוך שימוש בנשק קונבנציונלי שהביאו לעשרות מיליוני הרוגים .
 אינני מקל ראש באיום האירני אבל ,  בעוד ראש הממשלה מקדיש כמעט שעה לנאום בקונגרס האמריקאי ,  נאום שנוי במחלוקת ,  כנגד ההסכם המתגבש עם אירן ,  לא שמענו דקה של התייחסות ל"פצצה הקונבנציונלית "  שנמצאת כאן אצלנו בישראל ,  הסוגיה הפלסטינית שפתרונה או אי פתרונה ישפיע בטווח הקרוב על אופייה של מדינת ישראל כמדינה יהודית ודמוקרטית .  המאבק בין האיסלם הקיצוני והאיסלם המתון מיצר חלון הזדמנות לדו שיח עם העולם הערבי המתון אולם ,  נתניהו נכשל גם באתגר הזה .
 ההד של מחיאות הכפים מוושינגטון ידעך בעוד כמה שעות ,  ראש הממשלה חזר בטיסה טרנס-אטלנטית חזרה למזרח התיכון ולמדינת ישראל .  כעת יש לו אפשרות לענות לפנייתם של  " מפקדים למען ביטחון ישראל "  שנשלח אליו ב 30.10.2014 .  בפניה קוראים לו כ 200 מפקדים בכירים ליזום תפיסה מדינית-אזורית ולפתוח במשא ומתן עם מדינות ערב המתונות ועם הפלסטינים .  הסדר כזה יתרום ,  בין השאר ,  ליציבות ושיפור איכות החיים של אזרחי ישראל .  
נתניהו ,  יש עוד פחות משבועיים עד הכרעת הבוחרים ,  אנחנו רוצים לשמוע את קולך בעברית בסוגיות הבוערות של סדר היום .  
תא"ל  ( מיל )  אמיר השכל הוא חבר בתנועת  " מפקדים למען ביטחון ישראל "
   ( תוכן שיווקי )  

נתניהו מקדיש זמן לאיראן - אבל לא לבעיות האמיתיות
בנימין נתניהו מדבר הרבה על הגרעין האיראני .  תא"ל  ( מיל )  אמיר השכל אומר שאין לזלזל באיום האיראני אבל אסור להזניח את שאר הבעיות של ישראל

