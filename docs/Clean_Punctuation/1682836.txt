דיווח :  מצרים מתנגדת להפסקת שיחות הקרבה
העיתון  " אל-חיאת "  דיווח ,  כי שר החוץ הסורי דרש למשוך את התמיכה הערבית בשיחות בין ישראל לפלסטינים ,  אולם שר החוץ המצרי התנגד למהלך ,  בטענה שהדבר יהווה מתנה לממשלת נתניהו
במהלך פגישת שרי החוץ הערבים שלשום בקהיר דרש שר החוץ הסורי וואליד מועלם למשוך את התמיכה הערבית בשיחות הקרבה שמתנהלות בין ישראל והפלסטינים ,  אולם שר החוץ המצרי אחמד אבו אל-רייט התנגד ,  באמרו כי החלטה כזו תהא בבחינת  " מתנה לישראל וממשלת נתניהו רק תברך על כך "   כך דיווח הבוקר  ( שישי )  העיתון  " אל-חיאת "  היוצא לאור בלונדון .  
מקורות דיפלומטים ערבים מסרו עוד לעיתון כי שרי החוץ הערבים דנו בישיבתם גם בהצעה הסורית לקרוא למצרים וירדן לנתק את יחסיהן עם ישראל ,  בעקבות ההשתלטות הישראלית על המשט לכיוון רצועת עזה .  על פי מקורות העיתון ,  נציגי ירדן ומצרים הבהירו כי דווקא יחסיהן עם ישראל סייעו בפתרון המשבר שפרץ : " ההתערבות הירדנית והמצרית היא זו שהובילה לשחרור העצורים הערבים מהמשט וכן לקידום תהליך השלום ",  הוסיפו .
 בתוך כך ,  העיתון דיווח כי במהלך הישיבה הביעה מצרים חשש שהדרישה הערבית להסיר את המצור מעל רצועת עזה תפגע דווקא בה .  על פי הדיווח ,  המצרים הבהירו כי הם תומכים בקריאה להסיר את המצור על עזה בתנאי שהעברת הסחורות לרצועה לא תיעשה דרך שטח מצרים . " למצרים אין מניעה שהסחורות לעזה ייכנסו דרך הים ",  נמסר .
 
דיווח :  מצרים מתנגדת להפסקת שיחות הקרבה
העיתון  " אל-חיאת "  דיווח ,  כי שר החוץ הסורי דרש למשוך את התמיכה הערבית בשיחות בין ישראל לפלסטינים ,  אולם שר החוץ המצרי התנגד למהלך ,  בטענה שהדבר יהווה מתנה לממשלת נתניהו

