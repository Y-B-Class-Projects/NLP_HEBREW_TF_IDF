נחמן שי :  ביבי מצית שריפות ומזעיק מכבי אש
הח"כ מקדימה תקף בחריפות את ראש הממשלה על שיזם עימות פומבי עם ארה"ב סביב הבנייה במזרח ירושלים .  לדבריו ,  לבני היתה מצליחה ליצור יחסי אמון עם הממשל בוושינגטון
חבר הכנסת נחמן שי מתח היום  ( שבת )  ביקורת חריפה על ראש הממשלה בנימין נתניהו ,  על רקע המתיחות בין ישראל לארצות הברית .  באירוע  " שבת תרבות "  ברמת חן אמר שי : " ביבי הוציא שד מהבקבוק בכך שדיבר על הבנייה במזרח ירושלים .  הוא הבעיר בערות ועכשיו הוא שואל 'איפה מכבי האש' ?  "
 בנוגע לפרסומים לפיהם מתגבשת תוכנית לפינוי מאחזים בלת- חוקיים ביום אחד אמר שי כי  " יכול להיות שיש תוכנית לפינוי המאחזים ,  אבל אני לא מכיר אותה .  הבעיה היא שגם אם יפנו אותם בבוקר ,  למחרת הם יחזרו .  הם אנשים קיצוניים .  אין להם בעיה כי הם יודעים שהצבא ישמור עליהם בכל מקרה .  לדעתי ,  ביבי לא מתכוון לפנות מאחזים ולא מתכוון להקפיא הבנייה ". 
לדברי שי ,  יו"ר מפלגתו ציפי לבני היתה מטפלת בסוגיות מול ארה"ב בתבונה רבה יותר מאשר נתניהו ,  שכן  " היא מבינה כי בבית הלבן יושב אדם שרוצה שינוי .  הקשר האישי ביניהם היה הופך להיות מפתח .  הבעיה היא שכרגע ישראל עוסקת בשיקום נזקי הפגישה הראשונה בין ביבי לאובמה .  לבני מוכנה לעשות פשרות כואבות מאוד ,  תוך שמירה על צביונה היהודי של ישראל ". 
חבר הכנסת מקדימה גם התייחס לחוק הקרוי  " חוק מופז ",  שנועד לאפשר פילוג של קדימה ויובא להצבעת הכנסת בשבוע הבא . " מדובר חוק רע ואני מקווה שרה"מ לא יעביר אותו .  מופז לא יפרוש מקדימה .  הוא מאמין שבבוא הזמן הוא יוכל לנצח את לבני בבחירות פנימיות .  כרגע לבני מובילה בביטחון את המפלגה .  ההבדלים ביניהם אינם בצדדים הפוליטיים ,  והמחלוקת היא טקטית ולא אסטרטגית .  ההבדלים הם פנימיים .  בכל מקרה ,  למופז אין 7-8 ח"כים כדי להתפלג ." 

נחמן שי :  ביבי מצית שריפות ומזעיק מכבי אש
הח"כ מקדימה תקף בחריפות את ראש הממשלה על שיזם עימות פומבי עם ארה"ב סביב הבנייה במזרח ירושלים .  לדבריו ,  לבני היתה מצליחה ליצור יחסי אמון עם הממשל בוושינגטון

