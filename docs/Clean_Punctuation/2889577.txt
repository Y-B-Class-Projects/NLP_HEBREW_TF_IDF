הבית הלבן :  נתניהו צפוי להיפגש בנובמבר עם אובמה בוושינגטון
ברקע המשבר בין המדינות ,  צפויים שני המנהיגים לדון בחבילת הסיוע שנדחתה על ידי ישראל לאחר החתימה על הסכם הגרעין עם איראן .  בתוך כך ,  בית הנבחרים דחה בהצבעה סמלית את ההסכם
ראש הממשלה בנימין נתניהו צפוי להיפגש עם נשיא ארצות הברית ברק אובמה במהלך חודש נובמבר - כך מסר אמש  ( שישי )  דובר הבית הלבן ג'וש ארנסט .  זאת ברקע הקרע שחל בין שני המנהיגים מאז נאומו של נתניהו בקונגרס לפני כחצי שנה ונמשך עם מאמציו הלא-מוצלחים של ראש הממשלה לסכל את הסכם הגרעין שנחתם עם איראן בקונגרס .  ראש הממשלה והנשיא האמריקני צפויים לדון בחבילת הסיוע שהציעה וושינגטון לאחר שהמעצמות וטהראן חתמו על ההסכם לפני כחודשיים ,  שאותה סירבה ירושלים לקבל .  
על אף שבית הנבחרים דחה הערב בהצבעה סמלית את עסקת וינה ,  ההצבעה אינה משנה דבר עבור הממשל שהצליח להשיג תמיכה מספקת מצד הסנאט כדי לעצור את הליך החקיקה שקידמו הרפובליקנים בתמיכת נתניהו .  269 חברי בית הנבחרים ,  רובם רפובליקנים ,  הצביעו נגד ההסכם ו-162 הצביעו בעדו .  עם זאת ,  גורם מדיני ישראלי אמר הערב כי בירושלים מרוצים מתוצאות ההצבעה בבית הנבחרים .
 לקריאה נוספת:בצל הקרב על הסכם הגרעין בקונגרס :  נתניהו וקרי שוחחו לראשונה מאז יוליראש השב"כ לשעבר קורא לנתניהו :  עצור את הקרב הפומבי עם אובמהבכירים בלובי הפרו-ישראלי :  נאום נתניהו בקונגרס סייע לאובמה 
שלשום חסמו הסנאטורים הדמוקרטים את ההצבעה לביטול הסכם הגרעין עם איראן .  ההחלטה לא הצליחה להשיג את 60 הקולות הדרושים כדי להעבירה לאישור בית הנבחרים ,  לאחר שהסנאטורים הדמוקרטים והעצמאיים התאחדו והצביעו נגדה .  לכן ,  החלטת בית הנבחרים הערב היא סמלית בלבד .
 לפיכך ,  אובמה יוכל להתחיל ביישומו החל משבוע הבא ,  עם תום 60 הימים שהוענקו לקונגרס לאישור או ביטול ההסכם .  אובמה בירך אמש את הסנאט על ההחלטה ואמר כי מדובר בניצחון לדיפלומטיה ,  לארצות הברית ולביטחון הבינלאומי . " אני מעודד מכך שכל כך הרבה סנאטורים שפטו את ההסכם על פי מעלותיו ,  ואני מרוצה מהתמיכה החזקה של המחוקקים והאזרחים גם יחד ",  אמר .
 הסנאטור דיק דורבין ,  מצליף המיעוט הדמוקרטי בסנאט שלחץ על חברי מפלגתו לתמוך בהסכם ,  אמר כי  " יש לנו מטרה המשותפת ביחד עם כל מדינות העולם :  לעצור את איראן מלהשיג נשק גרעיני .  אני מאמין כי אנו מתקרבים להשיג את מה שייחלנו לו ".  מנגד ,  הסנאטור הרפובליקני לינדזי גרהאם אמר : " לחברי הדמוקרטים :  זה הגיע לכם ,  וגם יגיע לכם כל מה שההסכם יגרור  וזה הולך להיות גיהינום ". 
 ( עדכון ראשון :  20:11 )  

הבית הלבן :  נתניהו צפוי להיפגש בנובמבר עם אובמה בוושינגטון
ברקע המשבר בין המדינות ,  צפויים שני המנהיגים לדון בחבילת הסיוע שנדחתה על ידי ישראל לאחר החתימה על הסכם הגרעין עם איראן .  בתוך כך ,  בית הנבחרים דחה בהצבעה סמלית את ההסכם

