דרמה בחקירות נתניהו :  יועץ התקשורת ניר חפץ חתם על הסכם עד מדינה
יועץ התקשורת לשעבר של משפחת נתניהו חתם על ההסכם עם הפרקליטות וצפוי למסור עדות נגד רה"מ גם בתיק 1000 .  במסגרת תנאי שחרורו ממעצר נאסר עליו ליצור קשר עם נתניהו ועם רעייתו .  גורמים בסביבת נתניהו : " המרוץ אחרי עדי מדינה מוכיח שאין כלום "
 יועץ התקשורת לשעבר של משפחת נתניהו ניר חפץ חתם אמש על הסכם עד מדינה עם הרשות לניירות ערך ועם היחידה הארצית למאבק בפשיעה הכלכלית  ( יאל"כ )  בלהב 433 - כך נמסר היום  ( שני )  ממשטרת ישראל .  אתמול שוחרר חפץ למעצר בית ,  לאחר כשבועיים שבהם היה עצור בחשד למעורבות בתיק 4000 המכונה גם פרשת בזק .  חפץ צפוי למסור בתקופה הקרובה עדות בעניינו של ראש הממשלה בפרשות השונות ,  בהם גם תיק 1000 .  המגעים לחתימה על ההסכם החלו כבר לפני כמה שבועות ,  לאחר מעצרו של חפץ .  
בימים האחרונים גייס חפץ עורך דין נוסף ,  שפועל במקביל לעורך דינו ירון קוסטליץ ,  שהתייחס לחתימה על הסכם עד מדינה ואמר  " איני מייצג עדי מדינה ,  ולא ידוע לי שניר הוא כזה .  ככל שיתברר אחרת ,  לא אייצג אותו ".  
עוד בוואלה !  NEWS :  החשוד הנוסף בפרשת בזק :  מקורב לנתניהו שהיה ראש מטה במשרד התקשורתהיועמ"ש בדיונים סגורים :  חקירות נתניהו יימשכו גם אם יהיו בחירות רגב על השוואת השופטת והחוקר לבגתן ותרש :  לא קראתי לפגוע באיש 
מסביבת נתניהו נמסר בתגובה לחתימת ההסכם כי  " כשיש משהו ,  לא צריך אפילו עד מדינה אחד .  וכשאין ,  גם אלף עדי מדינה לא יעזרו .  המרוץ הבלתי פוסק אחרי עדי מדינה הוא ההוכחה הטובה ביותר שאין כלום ולא יהיה כלום ". 
בנוסף לחפץ ,  שוחרר אתמול למעצר בית בתנאים מגבילים גם בעל השליטה בבזק ,  שאול אלוביץ' .  על השניים נאסר ליצור קשר עם מעורבים בפרשה ,  לרבות ראש הממשלה בנימין נתניהו ורעייתו שרה ,  למשך 90 יום .  בנוסף ביקשו נציגי המשטרה כי השניים יפקידו את דרכונם וכי יוצא להם צו עיכוב יציאה מהארץ למשך 80 ימים .  
לפני כשבוע וחצי חתם מנכ"ל משרד התקשורת המושעה ,  שלמה פילבר ,  על הסכם עד מדינה .  על פי ההסכם ,  הוא לא יועמד לדין פלילי כי אם משמעתי ,  וכי יורחק לצמיתות משירות המדינה .  
אלוביץ' וחפץ ,  החשודים בעבירות שוחד ,  הגיעו לדיון בעניינם אתמול לאחר שביום שישי נחקרו במקביל לבני הזוג נתניהו ,  לרעייתו של אלוביץ' ולצפריר - כולם במקביל ובחדרים נפרדים . " אני לא רואה מקום להמשיך ולהחזיק אדם כבן 70 במעצר ",  אמר אתמול עורך דינו של אלוביץ' ,  ז'ק חן . " נראה שהמטרה שלהם זה לשבור אותו כדי שיודה ,  אך הוא מתעקש כי לא ביצע עבירה ". 
הבוקר פורסם כי ראש מטה שר התקשורת בעת כהונתו של נתניהו בתפקיד ,  ומי שנחשב למקורבו ,  עו"ד איתן צפריר - הוא החשוד הנוסף בפרשה .  צפריר ,  החשוד במרמה והפרת אמונים ,  נחקר ביום שישי .  
צפריר היה האיש המקורב ביותר לנתניהו בעת שהאחרון ניהל את המשרד .  באמצע שנת 2015 פרש מהתפקיד במקביל למינויו של שלמה פילבר למנכ"ל המשרד .  צפריר היה אחראי על הקשר בין השר לדרגים המקצועיים .  לאחר 14 שעות ,  הוא שוחרר בתנאים מגבילים לביתו .  בעבר מסר צפריר עדות בפני חוקרי הרשות לניירות ערך ,  אבל אז היה בגדר עד ולא בגדר חשוד .
 בסוף השבוע דווח בחדשות עשר כי נתניהו טען בפני חוקרי להב 433 והרשות לניירות ערך כי שיחותיו עם אלוביץ' התקיימו  " על רקע אידיאולוגי ",  וכי לא שוחח עמו על הקלות לחברת התקשורת שבבעלותו .  על פי הדיווח נתניהו לא הכחיש כי שוחח עם אלוביץ' כמה פעמים בעבר על אודות סיקורו באתר וואלה !  NEWS אך ציין כי לא דיבר עמו על מתן הקלות בתמורה לאופן סיקור מסוים . " אמרתי לו שהאתר שלו זה לא עיתון הארץ ",  צוטט נתניהו בדיווח .  
על פי הדיווח החוקרים עימתו את נתניהו עם הקלטות שביצע מנכ"ל האתר אילן ישועה עם אלוביץ' ואת רעייתו שרה עם תכתובות מסרונים בין ישועה לבין רעייתו של אלוביץ' .  על פי הדיווח באחד המסרונים כתבה אלוביץ' לישועה  " תעזור להם ,  אנחנו תלויים בהם ",  כשהיא מתייחסת בדבריה לבני הזוג נתניהו .
 עוד דווח כי החוקרים השמיעו לשרה נתניהו הקלטה שבה מסבירה לכאורה אלוביץ' לישועה את הסיבה לבקשתה לסיקור אוהד . " חשוב שתעזרו לנו ,  כי בני הזוג נתניהו עוזרים לנו ויעזרו לנו ". 
 ( עדכון ראשון :  9:57 )  

דרמה בחקירות נתניהו :  יועץ התקשורת ניר חפץ חתם על הסכם עד מדינה
יועץ התקשורת לשעבר של משפחת נתניהו חתם על ההסכם עם הפרקליטות וצפוי למסור עדות נגד רה"מ גם בתיק 1000 .  במסגרת תנאי שחרורו ממעצר נאסר עליו ליצור קשר עם נתניהו ועם רעייתו .  גורמים בסביבת נתניהו : " המרוץ אחרי עדי מדינה מוכיח שאין כלום "
 
