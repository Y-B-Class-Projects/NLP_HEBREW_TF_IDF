 " עשיתי שגיאות ואני מצטער עליהן "
 ראש הממשלה היוצא נשא דברים בטקס המסורתי בבית הנשיא . " לא זכיתי להגשים את חלומי ולהגיע לשלום אמת ".  על שליט : " מבין את אכזבתם של בני משפחתו "
  ( באדיבות ערוץ 1 )  
" עשיתי שגיאות ואני מצטער עליהן ",  כך אמר הבוקר  ( רביעי )  ראש הממשלה היוצא אהוד אולמרט במהלך טקס החלפת ראשי הממשלה בבית הנשיא בירושלים .  לדבריו , " לצד החלטות קשות והישגים ,  עשיתי שגיאות ואני לא מתבייש לומר זאת ". 
אולמרט גם התייחס למגעים עם הרשות הפלסטינית וסוריה ואמר : " לא זכיתי להגשים את חלומי ולהגיע לשלום אמת ".  לדבריו , " במהלך כל תקופת כהונתי לא הפסקתי לנסות להביא שלום עם הפלסטינים ועם הסורים ".  אולמרט הוסיף כי  " אני מאמין שניתן להגיע לשלום אמיתי שיבטיח את שגשוגה של ישראל ". 
אולמרט הוסיף כי  " אני מסיים את תפקידי בתחושת גאווה וסיפוק ".  לדבריו , " זהו תפקיד קשה תובעני וכפוי טובה אך זכות גדולה ".  אולמרט התייחס בנאומו גם למגעים להשבתו של החייל החטוף גלעד שליט ואמר : " פגשתי את משפחת שליט  ,  ראיתי את כאבם וכעסם והבננתי את אכזבתם ".  
נשיא המדינה שמעון פרס נשא אף הוא דברים בטקס .  פרס שיבח את אולמרט ואמר כי  " ראש הממשלה היוצא אהוד אולמרט התמודד עם האתגרים בכישרון רב ,  ועשה שירות רב למדינת ישראל ".  פרס הוסיף ואמר כי  " יש להשקיע מאמץ בקידום השלום והיוזמה הערבית היא התשתית הטובה לכך ".  אולמרט בירך את נתניהו ואמר כי הוא  " מצוייד בניסיון עשיר ,  תפיסת עולם ,  ידע כלכלי ומדיני רב .  אני מאחל לו שישכיל להשתמש בידע הזה ".  

" עשיתי שגיאות ואני מצטער עליהן "
 ראש הממשלה היוצא נשא דברים בטקס המסורתי בבית הנשיא . " לא זכיתי להגשים את חלומי ולהגיע לשלום אמת ".  על שליט : " מבין את אכזבתם של בני משפחתו "
 
