במעלה אדומים מצפים לבנייה : " השטח היחיד שנותר "
 הודעת ראש הממשלה כי יקדם את הבנייה בשטח השנוי במחלוקת בין מעלה אדומים לירושלים ,  לא הפתיעה את התושבים ,  שכבר שמעו הבטחות בעבר .  ראש העירייה : " מקווים שהפעם זה יקרה "
 במעלה אדומים לא הופתעו מהודעה לפיה ראש הממשלה ,  בנימין נתניהו ,  יקדם את הבנייה בשטח השנוי המחלוקת המכונה  " 1-E ".  מאז שנת 94' ממתינים לקידום תכניות הבנייה בשטח ,  שהפך בעיני הקהילה הבינלאומית לנקודת קריטית שבנייה בה עשויה לשים קץ לאפשרות של הקמת מדינה פלסטינית . " כל ראשי הממשלות מאז יצחק רבין ועד לנתניהו הבטיחו שאכן ייבנו בשטח הזה כחלק מהחשיבות של מעלה אדומים ואני מקווה שהפעם זה באמת יקרה ",  אומר בני כשריאל ,  ראש עיריית מעלה אדומים .  מדובר בשטח הררי וסלעי בן 20 אלף דונם המחבר בין ירושלים למעלה אדומים וכיום הוא עומד כמעט שומם .  האזור כולו נמצא תחת השטח השיפוטי של מעלה אדומים שמחזיקה במספר תכניות בנייה באזור להקמת 3,000 יחידות דיור בסך הכול ,  לא כולל אזורי מסחר ותיירות .
 תכניות הבנייה כבר מוכנות ,  אולם עד כה לא אישרה הממשלה את הפקדתן במנהל האזרחי .  כך או כך ,  גם אם יתקבלו האישורים להפקדת התוכניות בתגובה להצבעה השבוע באו"ם ,  הבנייה במקום תתחיל רק בעוד כשנה וחצי עד שנתיים ,  לכל הפחות . " השטח הזה מקרב אותנו לירושלים והוא היחידי שנותר לנו לבנייה ",  אומר כשריאל . " הפקדת התוכנית תביא לקידום החזון שבו יוכלו מאות מצעירי העיר שגדלו כאן להמשיך את חייהם במעלה אדומים .  כל מי שאומר שאנחנו מחסלים את המדינה הפלסטינית פשוט טועה ומטעה .  גם אם ייבנו את השכונה יישאר רוחב של 5 ק"מ ללא כל מבנה ואנחנו עדיין נהיה רחוקים מירושלים .  חבל שממשלות בישראל נפלו בנוכלות הזאת של ארצות הברית ומדינות נוספות ".  
המבנה היחידי שנמצא כיום בשטח E-1 הוא דווקא בניין ממשלתי ,  זאת לאחר שבמהלך כהונתו של ראש הממשלה אריאל שרון נחנך בניין משטרת מחוז ש"י הנמצא בראש אחת הגבעות באזור ,  כולל כביש גישה מפואר .  מעבר לכך ,  לא פותח האזור בשל לחץ בינלאומי .  למרות הדברים ,  בשנה האחרונה קודמה תכנית אחרת נוספת באזור ,  הקמת בנייני מגורים למשפחות שוטרי המחוז ,  בין היתר באמתלה כי לא מדובר בשכונה חדשה אלא במגורים למשפחות אנשי הביטחון בלבד .  עם זאת ,  גם עתידה של תכנית זו תלוי באישורי הממשלה להפקדתה במנהל האזרחי .  בנוסף ,  גם אם אכן תוקם שכונה חדשה באזור ,  לפלסטינים עדיין ייוותר כביש מרכזי נוסף הקיים כיום ,  המחבר בין הכפרים עזריה לחיזמא הנמצאים צפונית לירושלים .
 מי שקדם לראש הממשלה נתניהו בתפקיד ,  אהוד אולמרט ,  תקף הבוקר את מחליפו ,  על החלטתו לבנות 3,000 יחידות דיור מעבר לקו הירוק .  בדברים שנשא בכנס סבן בוושינגטון תהה אולמרט : " למה כשנשיא ארצות הברית ,  ברק אובמה ,  זה שלפני שלושה שבועות היה אויב ,  זה שסייע להשיג הפסקת אש בעזה ,  הולך לבד נגד כל העולם ותומך בישראל ,  אנחנו מכריזים למחרת כ'הכרת תודה ואמון' באובמה על בנייתן של 3,000 יחידות דיור בהתנחלויות ?  זה הדבר הגרוע ביותר שיכולנו לעשות ".  מזכירת המדינה האמריקנית ,  הילרי קלינטון ,  תקפה אתמול את ההחלטה בפורום סבן . " הממשל הזה  בדומה לממשלים קודמים  הבהיר לישראל שהפעולות הללו מעכבות את שיחות השלום ",  אמרה קלינטון .  

במעלה אדומים מצפים לבנייה : " השטח היחיד שנותר "
 הודעת ראש הממשלה כי יקדם את הבנייה בשטח השנוי במחלוקת בין מעלה אדומים לירושלים ,  לא הפתיעה את התושבים ,  שכבר שמעו הבטחות בעבר .  ראש העירייה : " מקווים שהפעם זה יקרה "
 
