נתניהו במרכז הליכוד : " האויב הגדול - השאננות "
 לאור חילוקי הדעות בין ראש הממשלה לאגף הימני במרכז מתכנסים חברי המרכז ויכריעו האם לדחות את הבחירות למרכז .  נתניהו ,  שכבר הצביע בתל אביב ,  אמר כי לא סימן אף אחד כאויב
ראש הממשלה בנימין נתניהו הצביע הבוקר  ( חמישי )  בקלפי במצודת זאב בתל אביב כחלק מההצבעה להכרעת סוגיית מועד הבחירות במפלגה ,  ולאחר מכן אמר לכלי התקשורת : " הקדשתי את היומיים האחרונים למאמצים על מנת לגרום לציבור ללכת להצביע בעד ההצעה שמאפשרת לי להתמקד בסוגיות החשובות .  האויב הגדול הוא השאננות ,  אם הם נגד הם בלאו הכי יבואו להצביע .  ואם הם בעד הם יגידו לדוד ומשה ויענקל להצביע בשבילם ".  
עוד אמר נתניהו ביחס לטענות כי מטרת ההצבעה להחליש את כוחו של חבר המפלגה משה פייגלין , " לא סימנתי אף אחד כאויב .  רוב התנועה הזו היא לא תנועה משיחית קיצונית .  היא תנועה ליברלית של ז'בוטינסקי .  אנחנו בעד הרבה דברים .  בעד מנחם בגין ,  בעד השלום ,  בעד צה"ל ,  בעד ירושלים ,  שצריך להתמקד בהם .  יש רוב עצום בין החברים שתומך בהצעה ,  משום שכולם יודעים שכולם תומכים - הם אומרים שהם סומכים על החברים .  
נתניהו קרא שוב לחברי המרכז להגיע לקלפיות . " אני מבקש מהם ללכת להצביע ",  אמר נתניהו . " אם ההצבעה לא תלך כפי שאני רוצה ,  נצטרך להקדיש חודשים לתהליך פנימי בתוך הליכוד .  יהיה זמן לעשות את זה ואני מתכוון לעשות את זה ,  אבל זה לא הזמן עכשיו .  עכשיו הזמן של המפלגה לעזור בעשייה .  אנחנו מכבדים את המסגרת החוקתית ,  ועושים את מה שהיא אומרת לנו לעשות .  המשימה היא לעשות זאת ברוב של שני שלישים .  זה קשה ,  קשה מאוד ,  אבל למרות זאת אנו עושים זאת ". 
את הדברים אמר נתניהו לאור ההצבעה שנערכת היום בליכוד . " המשימה קשה .  הרף הוא גבוה אבל אני סומך על החברים שיילכו לקלפיות כדי לאפשר לממשלה בראשות הליכוד להתרכז במשימות הלאומיות הגדולות ",  הוסיף נתניהו בפנייתו לחברי המרכז .
 כ-2,500 חברי מרכז הליכוד צפויים לגשת במהלך היום לקלפיות להכרעת סוגיית מועד הבחירות והמתח בתנועה גבוה בעקבות המחלוקת המתגלעת בין ראש הממשלה בנימין נתניהו לפלג הימני במפלגה .  נתניהו מבקש לדחות את הבחירות לוועידת הליכוד ,  ולשנות את התקנון כך שהבחירות לוועידה יתקיימו שלוש שנים לאחר הבחירות לכנסת בעוד חברי מרכז אחרים מתנגדים לכך .
 עוד עולה כי בפתח ההצעה בקלפי שבבית שמש נרשם עיכוב ,  זאת משום שאנשי פייגלין חסמו את הכניסה עקב דרישה להצבת משקיפים מטעמם בקלפי .  בינתיים ,  הקלפי נפתחה וההצבעה גם שם החלה .
 נתניהו ,  לצד שרים וח"כים נוספים מהליכוד ,  קיימו ביומיים האחרונים כנסים פוליטיים - במימונם ובהשתתפותם - לקראת ההצבעה .  אמש קיימו בכירי הליכוד בכנסת מסיבת עיתונאים לקראת ההצבעה על שינוי חוקת המפלגה .  נתניהו אמר כי  " אנחנו מבקשים לעשות מחר דבר כמעט בלתי אפשרי .  אני מבקש לעשות זאת ,  כי אני יודע שיש תמיכה עצומה בליכוד .  מבינים שאנחנו צריכים להתרכז בעיקר :  ביטחון ,  הגנה על ירושלים ,  תהליך שלום אחראי ששומר על האינטרסים שלנו .  כל זה אנשים מבינים ,  האויב שלנו זה השאננות .  יש קבוצה שולית שתבוא ב-100% .  אני אומר לכולם :  לכו להצביע ".  
" מחר ננסה להשיג רוב של שני שלישים ,  כמעט בלתי אפשרי ",  הוסיף נתניהו . " אני מודה לכל מי שהתגייס במאמץ מסוים אולי נפתיע .  בני בגין מקליט קריאה לחברי הליכוד לבוא ולהצביע .  גם אני אקליט .  הרף מאוד גבוה .  זה לא יהיה קל .  אני לא זוכר מתי היתה הצבעה כזו .  התנועה שלנו יכולה להתגאות בהתייצבות של חבריי ".  על המתנגדים להצעתו של ראש הממשלה ,  אמר נתניהו כי  " לפתוח את הפה כולם יכולים ,  אבל צריך לבוא ולהצביע ".  
" נתניהו מבקש לחסל את מרכז הליכוד והוא בעד חלוקת ירושלים ",  כך כתב משה פייגלין  ( ליכוד )  במכתב חריף במיוחד שהעביר שלשום לחברי מרכז הליכוד . " כבר כעת מוקפאת לחלוטין כל הבנייה החדשה במזרח העיר .  התהליך שאנו נמצאים עמוק בתוכו ,  הוא בדיוק התהליך שהביא עלינו את ההתנתקות וכמעט שהרג את הליכוד ",  הוסיף פייגלין ,  וטען : " שרון אמר 'דין נצרים כדין תל אביב' ,  ונתניהו אומר 'דין ירושלים כדין תל אביב' ". 
בתוך כך איים פייגלין כי פעיליו יחסמו את גישת הפעילים לקלפיות .  בגלי צה"ל דווח כי פייגלין איים בפעולה זו באם לא יוצבו פקחים על מנת להבטיח את התנהלותן התקינה של הבחירות .
 עדכון ראשון :  01:20

נתניהו במרכז הליכוד : " האויב הגדול - השאננות "
 לאור חילוקי הדעות בין ראש הממשלה לאגף הימני במרכז מתכנסים חברי המרכז ויכריעו האם לדחות את הבחירות למרכז .  נתניהו ,  שכבר הצביע בתל אביב ,  אמר כי לא סימן אף אחד כאויב

