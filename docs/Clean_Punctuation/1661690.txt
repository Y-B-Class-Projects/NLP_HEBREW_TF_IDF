גרעין :  אובמה ,  רוסיה ואנחנו
ההסכם בין ארה"ב לרוסיה ,  בנוגע לצמצום מאגר הנשק הגרעיני ,  מהווה ציון דרך משמעותי ,  אך הוא לא מבטיח חזרה מוחלטת לעידן שקדם להירושימה ,  נגסקי ותקופת  " מאזן האימה "  הגרעיני .  מדובר בצמצום של 30 אחוזים בלבד במספר ראשי הנפץ הגרעיניים ומשגרי הטילים שבידי וושינגטון ומוסקבה .  ההסכם מותיר בידיהן לא פחות מ ? 1,550 ראשי נפץ .
 ועדיין ,  זהו הישג לא מבוטל .  לא רק שאובמה ומדבדב התגברו על משוכות שנגזרו מטבעו האסימטרי של הכוח האסטרטגי שברשותם ,  אלא הם המחישו את מחויבותם לתרום ליציבות המערכת הבינלאומית .  אמנם נותרו מוקדי מחלוקת במערכת היחסים האמריקנית ? רוסית  ( כולל סוגיית זכויות האדם ברוסיה והתגייסות הקרמלין לסנקציות נגד טהרן )  ,  אך ההסכם מסייע להתקדם בנתיב של חיפוש מכנה משותף .  לשם כך מוכן הממשל לעצום עין לנוכח הפרתן של זכויות האדם ברוסיה ,  ולהעניק למשטר הכוחני ברוסיה יד חופשית ,  גם אם לא באופן מוצהר ,  לפעול בזירת הקווקז .
 מבחינה זו הסכם פראג הוא בבואה של סגנון פעולתו של אובמה במרחב הגלובלי .  שכן ,  עולמו של אובמה הוא עולם של קואליציות ופשרות ,  של עיסקות חליפין בדרך לגיבושן של הבנות ושותפויות חלקיות ,  הרחוקות מטוהר ערכי או אידיאולוגי .
 בניגוד קוטבי לקודמו בבית הלבן ,  שנצמד למסכת אמונותיו וערכיו ולא היה מוכן לשיח עם  " ציר הרשע "  של המדינות הסוררות ,  אובמה רואה תמונה מורכבת בהרבה של הסביבה הבינלאומית .  במרכז חשיבתו ניצבת מטרה אחת :  הבטחת היציבות הגלובלית בכלל וכינון יציבות בגזרת המפרץ הפרסי בפרט .  
על רקע שאיפתו להתחיל כבר ב ? 2011 בתהליך פינוי הכוחות האמריקניים מעיראק  ( וב ? 2012 אמור גם הכוח האמריקני שבמסגרת נאט"ו באפגניסטן להתפנות )  ,  מתחוורת להיטותו לכונן - כמעט בכל מחיר - תשתית של יציבות אזורית ,  גם אם ישראל היא זו שנתבעת לשלם מחיר למען מימוש היעד .  ופה ישראל מצטרפת לתמונה הגדולה .  שכן לשיטתו המפתח ליציבות ,  שתאפשר לו להסיג את כוחותיו ללא חשש שהחלל שיותירו יתמלא על ידי כוחות רדיקליים ,  טמון בשותפות בין ארה"ב לבין העולם המוסלמי המתון .  שותפות זו אמורה למנוע את קריסת אבני הדומינו המקומיות לאחר שיתנתק מן החזית העיראקית והאפגנית .  
זו בעצם  " אסטרטגיית הקשר "  הכוללת שלו ,  והיא שניצבת ביסוד המשבר עם ישראל .  מכאן גם נגזרת ההתקרבות לסוריה .  אובאמה רוצה לנטרל אותה כגורם שעלול לחבל בחזון עיראק היציבה לאחר השלמת הנסיגה האמריקנית .
 מגמות אלה קשורות גם לכינוסה של  " ועידת הגרעין "  בוושינגטון מחר .  העובדה שהתכנסות זו תכלול נדבך ערבי רחב ,  והעובדה שסדר היום שלה עתיד ליצור זיקה בין המאמץ למנוע תפוצה גרעינית לבין חיזוק הסנקציות נגד איראן ,  עלולה להוליד זיקה חדשה ,  מסוכנת מבחינת ישראל .  מדובר בזיקה בין נכונותו של המחנה הערבי הסוני להעניק גיבוי לסנקציות נגד איראן ,  לבין התנאי שהמחנה הזה עלול להציב בתמורה .  הכוונה לתביעה - שביטוייה הראשונים כבר נשמעו - כי ישראל תסיר את מסך העמימות הגרעינית המסורתית שלה .  מבחינה זו טוב עשה נתניהו כשהחליט לוותר על השתתפותו בכינוס ,  העלול להותיר את ישראל חשופה מול מתקפה ערבית .
 
גרעין :  אובמה ,  רוסיה ואנחנו
nan
