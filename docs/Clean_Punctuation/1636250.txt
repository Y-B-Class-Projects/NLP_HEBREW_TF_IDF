65 שנה לשחרור אושוויץ :  רה"מ הגיע לפולין
נתניהו יצא אמש לביקור בן שלושה ימים בפולין ,  במרכזו הטקס לציון שחרור מחנה ההשמדה אושוויץ-בירקנאו בשנת 1945 .  ייפגש גם עם בכירי הממשל ויקיים מסיבה עיתונאים מיוחדת
ראש ממשלת ישראל בנימין נתניהו יצא אמש  ( שני )  יחד עם רעייתו ,  אנשי לשכתו ועיתונאים לביקור בפולין וישוב לישראל ביום חמישי לפנות בוקר .  את ביקורו יחל נתניהו הבוקר בוורשה ,  שם יוועד עם שר החוץ המקומי רדוסלאו סיקורסקי .  בהמשך היום צפוי נתניהו להניח זר פרחים באתר כיכר השילוחים בעיר וכן במוזיאון להנצחת מרד גטו ורשה .  מאוחר יותר ,  הערב ,  צפוי נתניהו להיפגש גם למשך שעה עם נשיא פולין לך קשצינסקי וכן לקיים פגישה עם ראש הממשלה הפולני דונאלד טאסק .  בתום סבב הפגישות יקיים נתניהו מסיבת עיתונאים לתקשורת המקומית במדינה .
 יממה לאחר יציאתו של ראש הממשלה בנימין נתניהו לפולין ,  יוצאת גם משלחת של 12 חברי כנסת למדינה המזרח אירופית לציון יום השואה הבינלאומי .  מחר ישתתפו חברי המשלחת בטקס שייערך במחנה הריכוז אוושויץ לציון 65 שנה לשחרור המחנה על ידי כוחות בעלות הברית .  המשלחת כבר זכתה לתשומת לב מיוחדת בעקבות השתתפותו של יו"ר חד"ש ,  ח"כ מוחמד ברכה ,  שנענה לבקשת יו"ר הכנסת רובי ריבלין והצטרף למסע לפולין .  
המשלחת ,  שבראשה עומדת סגנית יו"ר הכנסת יולי תמיר  ( עבודה )  גם כוללת את ח"כ נחמן שי רחל אדטו ,  ישראל חסון ואורית זוארץ מקדימה ,  יצחק כהן ואברהם מיכאלי מש"ס ,  ח"כ ליה שמטוב  ( ישראל ביתנו )  אברהם מיכאלי וכן את חברי הכנסת חיים אורון  ( מרצ )  ,  אורי אורבך  ( הבית היהודי )  וכרמל שאמה  ( ליכוד )  .
 גורמים שונים במשלחת ראש הממשלה הגדירו בימים האחרונים את הטקס השנה כ"מהותי וחשוב במיוחד ",  הן נוכח התרבות מעשי האנטישמיות באירופה בעת האחרונה והן על רקע ניסיון הגניבה המדובר של שלט הכניסה למחנה לפני פחות כחודש וחצי .  במקביל לטקס בקרקוב ,  צפויים להתקיים השנה אירועי זיכרון נוספים ברחבי העולם במסגרת יום הזיכרון הבינלאומי לשואה החל מחר :  בהונגריה יתקיים הטקס הממלכתי במעמד שר החוץ אביגדור ליברמן ואילו סגנו ,  דני אילון ,  ישתתף בטקס שייערך במקביל בסלובקיה .
 הצטרפותו של יו"ר סיעת חד"ש למשלחת לפולין עוררה את זעמם של גורמים בימין שדרשו למנוע את יציאתו .  ח"כ דני דנון  ( ליכוד )  אף דרש לקיים דיון בוועדת הכנסת במטרה להדיח את ברכה מחברותו במשלחת .  כמו כן ,  ח"כ ברכה קיבל ללשכתו מספר מכתבי נאצה שאיימו על חייו : " אל תזהם בנוכחותך את אוושויץ-בירקנאו ,  המקום בו נרצחו כמיליון וחצי יהודים ",  כתב מחבר המכתב .  יו"ר הכנסת רובי ריבלין יצא להגנתו של ברכה ואמר כי  " חששתי שברכה יספוג ביקורת קשה מצד מכחישי שואה ,  ובהחלט הערכתי אותו על אומץ לבו ".  
על הביקור החגיגי של המשלחת ,  צפויה להעיב התבטאותו של הבישוף הפולני תדאוש פירונק שצוטט אתמול באומרו כי  " השואה היא המצאה היהודית ".  הבישוף ,  שנחשב לבכיר בכנסייה הקתולית בפולין עורר את זעמם של חברי המשלחת שהבהירו כי בכוונתם לדרוש הבהרות מממשלת פולין . " חבל שבערב יום השואה הבינלאומי יש אנשי דת שלא לומדים דבר ולא זוכרים דבר ",  אמר ח"כ אורי אורבך  ( הבית היהודי )  .  
בתוך כך ,  מחר צפוי להתקיים בקראקוב כנס בינלאומי שנערך על ידי הקונגרס היהודי האירופי תחת הכותרת  " מורשת השואה והמאבק נגד הגזענות ,  שנאת הזרים והאנטישמיות ".  בפורום ישתתפו נשיא הפרלמנט האירופי יזי' בוז'ק ,  צמרת ההנהגה הפולנית ,  חברי הפרלמנט האירופי ,  מנהיגים דתיים מרחבי העולם ,  ראשי ארגונים יהודים ,  נציגי הקהילות היהודיות באירופה וניצולי שואה .  בדיוני הפורום צפויים גם לעלות איום הגרעין האירני ודברי הנשיא האירני מחמוד אחדינג'ד שהכחיש את השואה .  
טרם צאאתו לפולין ,  ערך נתניהו ביקור באתר  " יד ושם "  בירושלים ,  שם חנך את תערוכת  " ארכיטקטורה של רצח ".  בנאום שנשא במקום אמר ראש הממשלה : " יש שלוש מסקנות מהעדויות שנאספות כאן :  יש רוע בעולם ,  יש צורך לעצור את הרוע עוד בתחילתו .  למרות שהאמת ידועה ומוכחת ,  יש גורמים שמנסים להכחיש את האמת ולהפיץ את השקר .  תקופה זו היא שעת מבחן לקהילה הבינלאומית .  היא צריכה לעצור את הרוע ,  לפני שיתפשט .  הרוע מאיים לא רק על ישראל והיהודים אלא על כל העולם כולו ". 

65 שנה לשחרור אושוויץ :  רה"מ הגיע לפולין
נתניהו יצא אמש לביקור בן שלושה ימים בפולין ,  במרכזו הטקס לציון שחרור מחנה ההשמדה אושוויץ-בירקנאו בשנת 1945 .  ייפגש גם עם בכירי הממשל ויקיים מסיבה עיתונאים מיוחדת

