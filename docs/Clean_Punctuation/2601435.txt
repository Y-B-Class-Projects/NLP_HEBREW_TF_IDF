העבודה מציגה : " ביבי הפראייר ,  כך תפיק אירוע בזול "
 מפלגת העבודה לא חסכה ביקורת ופרסמה סרטון ציני ומלגלג שמסביר  " כיצד להפיק אירוע במאה אלף שקלים ",  על רקע השקת קמפיין הליכוד באירוע שעלותו נאמדה ב-700 אלף שקלים
במפלגת העבודה לא מפספסים הזדמנות ללגלג על הליכוד ביתנו ,  והסיבה הפעם :  הדיווחים לפיהם עלויות אירוע השקת הקמפיין של הרשימה המאוחדת השבוע הגיעו לכ-700 אלף שקלים .  הבוקר  ( שישי )  שחררה העבודה סרטון חדש ,  תחת הכותרת  " ביבי - יצאת פראייר ",  בו מפיק האירועים הוותיק של מפלגת העבודה ,  דני אזולאי ,  מסביר כיצד מפיקים אירוע זהה לחלוטין לאירוע השקת קמפיין הליכוד בסכום נמוך פי שבעה .
 כל הדיווחים ,  הניתוחים והסקרים בוואלה !  בחירות 2013  
" שלום לך בנימין נתניהו ",  פותח אזולאי ,  שמפיק אירועים עבור העבודה כבר כ-30 שנה ,  את הסרטון . " מימיי לא הגעתי לסכומים שמגיעים ל-700 אלף שקל ".  אזולאי מציג בסרטון הצעת מחיר משלו לעלויות האירוע - דמי שכירות עבור בנייני האומה- 40 אלף שקלים ,  הגברה ותאורה- 25 אלף שקלים ,  הסעות- 20 אלף שקלים ,  אבטחה- 15 אלף שקלים ;  סך הכל העלויות בהצעתו של אזולאי מגיע לכדי 100 אלף שקלים .  בסרטון ,  משווה אזולאי בין עלויות ההפקה של אירוע הליכוד לאירוע שנערך בארה"ב במדיסון סקוור גארדן  - " עם הופעה של ריהאנה ,  הגברה של מדונה והסעות בלימוזינות "  - וחותם את הסרטון באמירה  " ביבי ,  יצאת פראייר !  ".  
קצת פחות מחודש לבחירות ,  השיקו השבוע אנשי הליכוד-ביתנו את קמפיין הבחירות בכנס ענק שהתקיים בבנייני האומה ,  בהשתתפות ראש הממשלה ומספר 2 ברשימה ,  אביגדור ליברמן ,  וכן כל שרי וחברי הכנסת של שתי המפלגות .  אתמול דווח כי עלויות האירוע ,  שנמשך כשעתיים בלבד ,  הגיעו עד לכ-700 אלף שקל מתוך התקציב המשותף לשתי המפלגות .  הכסף שימש בין היתר להשכרת האולם ,  סוג הבמה ,  אבטחת המקום ,  בלונים ושילוט ,  להפקת סרטונים שהוקרנו במהלכו ,  להנחייתו של הזמר דודו פישר ,  ולהופעתה בת שני השירים של הזמרת שרית חדד שעלתה כ-75-80 אלף שקל .
 בליכוד ביתנו טענו כי עלויות הכנס הגבוהות נבעו ממספר המשתתפים הגדול - פעילי שתי המפלגות המאוחדות ,  שרים וחברי כנסת ,  ובעיקר מדרישות השב"כ ,  הקובע את רמת אבטחת האירוע ,  סוג האולם ,  סוג הבמה ופרטים אחרים הנדרשים לצורך אבטחת ראש הממשלה והשרים .  
צפו :  שרית חדד שרה לבנימין נתניהו את  " אתה תותח "
 לפניות לכתבת :  tal_sh@walla.net.il 

העבודה מציגה : " ביבי הפראייר ,  כך תפיק אירוע בזול "
 מפלגת העבודה לא חסכה ביקורת ופרסמה סרטון ציני ומלגלג שמסביר  " כיצד להפיק אירוע במאה אלף שקלים ",  על רקע השקת קמפיין הליכוד באירוע שעלותו נאמדה ב-700 אלף שקלים

