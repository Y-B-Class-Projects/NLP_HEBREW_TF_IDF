מפגינים נגד רה"מ : " אין מנדט להרוג את גלעד "
 אנשי מילואים ,  פעילים למען שחרורו של גלעד שליט ובני משפחתו מפגינים מול משרד רה"מ בירושלים .  לדבריהם , " הפיגוע באיתמר מוכיח שאין קשר בין שחרור אסירים לפגיעה בחפים מפשע "
  ( צילום :  גדעון צנטנר ,  עריכה :  גדי וינסטוק ) 
בני משפחתו של החייל החטוף גלעד שליט מפגינים בשעה זו  ( ראשון )  לצדם של עשרות פעילים למען שחרורו של שליט וכן מספר אנשי מילואים מול משרד ראש הממשלה בירושלים .  ברשת ב' דווח כי אמו של החייל החטוף ,  אביבה שליט ,  אוחזת בשלט עליו כתוב : " נתניהו ,  אין לך מנדט להרוג את גלעד ".   
" אם אתה שואל אותי מה צריך לעשות ראש הממשלה - לקחת עכשיו את אלף המחבלים שהם מבקשים ולשחרר אותם מיד ",  אמר סגן-אלוף במילואים ושופט בדימוס ,  עודד אל-יגון ,  ממשתתפי ההפגנה .  לדבריו , " יש הטוענים שאנחנו עתידים לשלם על שחרורם מחיר יקר מאוד בחיי חפים מפשע ,  אך האירועים באיתמר ובירושלים מוכיחים שאין לזה שום קשר למותם של חפים מפשע ". 
בסוף השבוע פורסם כי ראש הממשלה בנימין נתניהו הציע לחמאס  " הצעה טובה יותר "  משהציע ראש הממשלה לשעבר אהוד אולמרט . " ההנהגה המדינית של חמאס ,  בעיקר זו שברצועת עזה ,  קיבלה את ההצעה אולם ההנהגה הצבאית ,  הקשורה לאירן וזוכה לעצמאות ,  דחתה אותה ",  אמר גורם מדיני בראיון לעיתון  " א-שרק אל-אווסט "  רואה אור בלונדון .
 בתוך כך ,  פרסם משרד האסירים ברשות הפלסטינית ,  לרגל יום האסיר הפלסטיני החל היום ,  נתונים מהם עולה כי בבתי הכלא הישראלים נמצאים כיום יותר מ-6,000 אסירים פלסטינים ,  מתוכם 820 מרצים מאסר עולם ו-180 נמצאים במעצר מנהלי .  עוד עולה כי בישראל עצורים כעת 245 קטינים ,  37 נשים פלסטיניות ו-12 חברי פרלמנט .  
ראש ממשלת חמאס ברצועה ,  איסמעיל הניה קרא אתמול לכל הפלגים בעם הפלסטיני ובייחוד לאלה המחזיקים בשליט ,  לדבוק בדרישותיהם לשחרורם של אלפי אסירים .  במהלך נאום שנשא בישיבה מיוחדת של הפרלמנט לציון יום האסיר הפלסטיני ,  אמר הניה כי  " ההתנגדות לא תזנח את העם ואת קרובי האסירים ".  לדבריו ,  ממשלתו תומכת בדרישות ההתנגדות לשחרור אסירים , " דרישה שתביא לניצחון חדש לעם הפלסטיני לצד ניצחונו במלחמה ובמצור ". 

מפגינים נגד רה"מ : " אין מנדט להרוג את גלעד "
 אנשי מילואים ,  פעילים למען שחרורו של גלעד שליט ובני משפחתו מפגינים מול משרד רה"מ בירושלים .  לדבריהם , " הפיגוע באיתמר מוכיח שאין קשר בין שחרור אסירים לפגיעה בחפים מפשע "
 
