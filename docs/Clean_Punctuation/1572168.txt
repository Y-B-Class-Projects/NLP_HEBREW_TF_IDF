למרות ביקור נתניהו :  רוסיה עדיין עם אירן
ביקור נתניהו לא עזר ?  חבילת ההצעות שהגישה אירן למעצמות העולם שיכנעה ככל הנראה לפחות את רוסיה . " מועצת הביטחון לא תתמוך בסנקציות נוספות על אירן "
 שר החוץ הרוסי סרגיי לברוב אמר היום  ( חמישי )  כי חבילת ההצעות שהגישה אמש אירן למדינות המערב מאפשרת קיום משא ומתן בין הצדדים . " לאחר סקירה קצרה של ההצעה האירנית ,  אני מתרשם שיש עם מה לעבוד ",  אמר לברוב .  בנוסף אמר לברוב כי מועצת הביטחון של האו"ם לא תאשר הטלת סנקציות נוספות על יצוא הנפט האירני .  לעומתו מסר דובר מחלקת המדינה האמריקאית פי .  ג'יי .  קרואולי כי  " ההצעה האירנית אינה מהווה תגובה מספקת לדאגותיה של ארה"ב בנוגע לתכנית הגרעין של אירן ". 
אמש הגיש שר החוץ האירני מונשר מותקי חבילת הצעות חדשה לנציגי מעצמות העולם בוועידת הסוכנות הבינלאומית לאנרגיה אטומית . " חבילת ההצעות הוגשה באופן רשמי ",  דווח בתחנת הטלוויזיה האירנית דוברת האנגלית .  עם זאת לא נמסרו פרטים על תוכן החבילה .
 הגשת חבילת ההצעות החדשה ודברי השר הרוסי מגיעים אחרי שביום שני האחרון ביקר ,  על פי השמועות וההערכות ראש הממשלה בנימין נתניהו במוסקבה .  מקור בכיר בקרמלין אישר לעיתון הרוסי  " קומרסנט "  כי נתניהו ביקר במוסקבה .  על פי הערכות מומחים ,  נסיעה שכזו הינה מוצדקת רק בנסיבות מיוחדות והעיתון העריך כי ייתכן שמדובר בהסברים על רצונה של ישראל לתקוף את אירן .
 
למרות ביקור נתניהו :  רוסיה עדיין עם אירן
ביקור נתניהו לא עזר ?  חבילת ההצעות שהגישה אירן למעצמות העולם שיכנעה ככל הנראה לפחות את רוסיה . " מועצת הביטחון לא תתמוך בסנקציות נוספות על אירן "
 
