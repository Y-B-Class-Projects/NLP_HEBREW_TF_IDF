ח"כים חרדים זעמו על קיום דיון על התאגיד בשבת :  פגיעה חמורה בקדושה
השר ליצמן וח"כ גפני מתחו ביקורת על ראש הממשלה שדן עם שרים מהממשלה על נושא התאגיד ,  עוד בטרם יצאה השבת .  גפני שוחח עם ראש הממשלה ,  שהשיב כי לא חילל בעצמו ,  ואף הבטיח שאירוע כזה לא יישנה .  גם יו"ר ש"ס דרעי מחה בפני נתניהו
חברי כנסת מיהדות התורה התרעמו אמש  ( שבת )  על כך שראש הממשלה בנימין נתניהו דן עם שרים מהממשלה במהלך היום על נושא התאגיד ,  עוד בטרם יצאה השבת .  שר הבריאות יעקב ליצמן אמר כי נדהם לשמוע על כך שהפגישה נערכה תוך חילול שבת . " מדובר בפגיעה חמורה בקדושת השבת ובשינוי לרעה מהסטטוס קוו הנהוג במשך השנים שלא לקיים פעילות רשמית ממשלתית בימי שבת וחג ".  
נתניהו ,  שצפוי להמריא הלילה לסין ,  קיים לפני נסיעתו התייעצות עם שר התקשורת צחי הנגבי ,  שר התיירות יריב לוין ,  שרת התרבות מירי רגב ויו"ר הקואליציה דוד ביטן .  במהלך ההתייעצות הנחה נתניהו את הנוכחים לפעול בשבוע הקרוב לקידום סגירת התאגיד ואמר להם כי  " אם כחלון לא יסכים לסגירת התאגיד - נלך לבחירות ". 
ליצמן טען כי  " השבת הוא יום מנוחה לאומי ובמשך הדורות ידע עם ישראל לשמור על קדושת השבת ולמנוע את חילולה ".  הוא אמר כי הוא  " מתכוון לשוחח עם ראש הממשלה עוד הלילה בנושא ולבקש ממנו הבהרות על המקרה החמור ". 
לקריאה נוספת:ניסנקורן :  נתניהו השווה את עובדי רשות השידור לחמאס ,  אני היחיד שעוזר להםלמרות הסיכום עם כחלון :  נתניהו ממשיך לקדם את סגירת התאגידנתניהו התנצל על דבריו על  " הגן המזרחי ":  מחובר לכל עדות ישראל 
גם חבר מפלגתו ,  יו"ר ועדת הכספים ,  ח"כ משה גפני ,  טען כי מדובר בהתנהלות בלתי מתקבלת על הדעת . " הפגישה הזו בנושא שאיננו פיקוח נפש בעיצומו של יום השבת  ( זה דבר )  חמור מאוד וחסר תקדים ואיננו מתקבל על הדעת גם אם מדובר בהתייעצות לא רשמית ",  אמר גפני .  הוא הוסיף כי הוא שוחח עם ראש הממשלה על כך ,  והוא טען בפניו כי  " באו אליו כמה שרים ,  וכי הוא עצמו איננו מחלל את השבת והבטיח שאירוע כזה לא ישוב על עצמו ".  
יו"ר ש"ס ,  אריה דרעי ,  מחה אף הוא בפני נתניהו על קיום הדיון ואמר כי  " לא מדובר בנושא שהוא פיקוח נפש .  לא יתכן שתגרום לחילול שבת בפרהסיה על ידי הממשלה עצמה ". לדבריו ,  נתניהו השיב כי לא התכוון לחלל את השבת בעצמו וכי הוא מקבל את הדברים .
 ראש הממשלה חזר בו הערב מההסכמות שהושגו עם שר האוצר משה כחלון לגבי תחילת השידור של תאגיד השידור . " שיניתי את דעתי בעקבות פגישה שקיימתי אתמול עם עובדי רשות השידור ",  כתב בפייסבוק . " בפגישה שמעתי סיפורים קורעי לב על עובדים מנוסים ומסורים שנשלחים הביתה בגלל התאגיד .  כמו כן ,  התברר בפגישה שבניגוד לנתונים של משרד האוצר ,  עלות המשך הפעלת רשות השידור זולה בעשרות מיליוני שקלים מעלותו של התאגיד .  אז בשביל מה צריך את התאגיד ?  ". 
 ( עדכון ראשון :  21:52 )  

ח"כים חרדים זעמו על קיום דיון על התאגיד בשבת :  פגיעה חמורה בקדושה
השר ליצמן וח"כ גפני מתחו ביקורת על ראש הממשלה שדן עם שרים מהממשלה על נושא התאגיד ,  עוד בטרם יצאה השבת .  גפני שוחח עם ראש הממשלה ,  שהשיב כי לא חילל בעצמו ,  ואף הבטיח שאירוע כזה לא יישנה .  גם יו"ר ש"ס דרעי מחה בפני נתניהו

