גבאי על המלצות המשטרה : " תם עידן נתניהו - בקלפיות או בחקירות "
 באופוזיציה קוראים לראש הממשלה להתפטר בעקבות ההודעה שלפיה ישנה תשתית ראיתית להעמידו לדין בגין שוחד . " חובתו של כל איש ציבור הגון לפעול לסיום דרכו ",  אמר יו"ר העבודה .  מנגד ,  בליכוד הגנו על נתניהו ותקפו את לפיד ,  ששימש עד מפתח בתיק 1000 . " מהלך בזוי להפיל ממשלה "
 באופוזיציה קראו אתמול  ( שלישי )  ליועץ המשפטי לממשלה אביחי מנדלבליט לקבל במהירות החלטה אם להגיש כתב אישום נגד ראש הממשלה בנימין נתניהו ,  אחרי שהמשטרה הודיעה כי נמצאה תשתית ראייתית להעמיד אותו לדין בגין עבירות שוחד בתיק 1000 ובתיק 2000 .  
יו"ר העבודה ,  אבי גבאי ,  אמר כי  " תם עידן נתניהו ,  בקלפיות או בחקירות ".  לדבריו , " ראש הממשלה ושלוחיו פגעו במשטרה ובמוסדות שלטון החוק כפי שאף נחקר לא עשה - כולל ניסיונות להגביל את החוקרים ולפגוע באמון הציבור בחוקרים .  חובתו של כל איש ציבור הגון ,  לחזק את המשטרה וגורמי החוק ולפעול לסיום דרכה של הממשלה בראשות נתניהו ". 
המלצות המשטרה בתיקי נתניהו :  המסמך המלא
חבר מפלגתו ח"כ יואל חסון אמר כי  " נתניהו צריך לסיים את תפקידו בלי קשר להמלצות ,  אבל אם נגלה שהוא גם לא ישר זה סימן שהוא צריך ללכת הביתה .  אני סומך על גורמי אכיפת החוק ,  בניגוד לראש הממשלה ולאנשיו .  כשהם פועלים אני מכבד את החלטתם ,  כמו שאכבד החלטה של היועץ המשפטי שלא להגיש כתב אישום ".  
המלצות נתניהו | לקריאה נוספת על הדרמה הפוליטיתהמשטרה המליצה להעמיד לדין את נתניהו בעבירת שוחד בתיקי 1000 ו-2000נתניהו בתגובה להמלצות : " גם הפעם הדברים יסתיימו ללא כלום "  
ח"כ מיכל רוזין  ( מרצ )  אמרה : " היועץ המשפטי צריך להפסיק להיות פחדן והססן ועליו לקבל החלטה .  העם רוצה לדעת את האמת ורוצה שהאמת תצא לאור בית המשפט ". 
ח"כ ציפי לבני אמרה כי  " קשה לשמוע את עומק השחיתות אבל יותר חשוב לנקות אותה .  היועץ המשפטי יקבע אם יוגש כתב האישום המשפטי - אנחנו מגישים היום כתב אישום ציבורי ואיננו יכולים לחכות עד החלטת היועמ"ש כי בינתיים נתניהו משתמש בתפקידו כראש ממשלה כדי להרוס את גורמי אכיפת החוק והמשפט ".  
מנגד ,  בליכוד מיהרו להגן על נתניהו ולתקוף את המשטרה ואת יו"ר יש עתיד ח"כ יאיר לפיד .  שר התיירות יריב לוין אמר כי שר האוצר לשעבר ,  שהיה העד המרכזי בתיק 1000 ,  אחראי ל"מהלך בזוי לביצוע הפיכה שלטונית נגד רצון הבוחר .  לדבריו , " לפיד ,  שהפסיד פעמיים בבחירות ,  מנסה לכבוש את השלטון על ידי עדות חסרת מהימנות .  אין ספק שהאמת תצא לאור והממשלה תמשיך להוביל את ישראל בדרך שלנו ,  ובהנהגתו הבוטחת של ראש הממשלה נתניהו ".  
שרת התרבות מירי רגב אמרה כי היא  " לא מופתעת ולא מתרגשת "  מהמלצות המשטרה ,  שלדבריה , " היו ידועות מראש ושכידוע אין להם כל תוקף משפטי ".  על יו"ר יש עתיד אמרה : " פוליטיקאי כושל שהעדיף להצטרף למניפי הגיליוטינה ברוטשילד ולנסות להפיל את נתניהו ואת הליכוד בדרכים לא דמוקרטיות .  פרסום זהותו כעד המרכזי הוא המסמר האחרון בארון הפוליטי שלו ". 
שר התחבורה ישראל כץ אמר כי הוא  " מחזק את ידי "  ראש הממשלה . " יש לאפשר לראש הממשלה בנימין נתניהו להמשיך ולנהל את ענייניה החשובים של מדינת ישראל בתחומי הביטחון והעשייה ,  ולהמתין להחלטת היועץ המשפטי לממשלה ",  אמר .  
יו"ר הקואליציה דודי אמסלם תקף את המשטרה . " המטרה סומנה כבר לפני כשנתיים ",  אמר . " נורו עשרות חצים לעבר המטרה בתקווה שאחד מהם יגיע ליעד ולאחר שהפכו כל אבן ,  בכל פינה בעולם - המשטרה עשתה הכל כדי להשיג את המטרה .  על פי הבנתי ,  מדובר בהליך לא לגיטימי שמסכן כל מדינה דמוקרטית בעולם .  שלטון מחליפים במדינה דמוקרטית בקלפי ולא באמצעות הצבא או המשטרה ". 
ח"כ נאווה בוקר אמרה במשדר וואלה !  NEWS כי אלו  " רק המלצות "  וכי יש לאפשר לפרקליטות  " לעשות את העבודה ".  זו החלטה של היועץ המשפטי ,  בואו ניתן לו להחליט .  לא עושים משפטי שדה ".  
השותפות הקואליציוניות הבכירות לא הגיבו לפרסום ההמלצות .  יו"ר הבית היהודי השר נפתלי בנט קיים התייעצויות בנושא וצפוי להגיב מחר ,  בוועידת השלטון המקומי .  שר האוצר משה כחלון כבר הבהיר בשבועות האחרונים כי מבחינתו המלצות המשטרה לא צריכות להוביל לפירוק הממשלה .  גם שר הביטחון אביגדור ליברמן לא הגיב להמלצות ,  אך לאחרונה התייצב לצדו של נתניהו .
 מי שכן הגיב היו חברי המפלגות החרדיות שתקפו את לפיד .  סגן שר הבריאות ,  ח"כ יעקב ליצמן  ( יהדות התורה )  ,  אמר כי  " לפיד התגלה בבושתו הציבורית ,  כשהוא ממשיך גם כעת את ניסיון ה'פוטש' נגד ראש הממשלה ,  אותו ניסה להוביל כבר ב-2014 ,  בגינו אף הודח מתפקידו הכושל באוצר ".  
יו"ר ועדת הכספים ,  ח"כ משה גפני  ( יהדות התורה )  ,  אמר כי  " לראש הממשלה עומדת חזקת החפות .  המלצות המשטרה מבחינת החוק ,  אינן מעלות ואינן מורידות ,  ובמיוחד לאור האירועים האחרונים שהיו במשטרה ,  וכל עוד לא יוחלט אחרת בקרב הגורמים המוסמכים בעניין ,  ראש הממשלה רשאי להמשיך בתפקידו ,  זה החוק ". 
 ( עדכון ראשון :  21:27 )  

גבאי על המלצות המשטרה : " תם עידן נתניהו - בקלפיות או בחקירות "
 באופוזיציה קוראים לראש הממשלה להתפטר בעקבות ההודעה שלפיה ישנה תשתית ראיתית להעמידו לדין בגין שוחד . " חובתו של כל איש ציבור הגון לפעול לסיום דרכו ",  אמר יו"ר העבודה .  מנגד ,  בליכוד הגנו על נתניהו ותקפו את לפיד ,  ששימש עד מפתח בתיק 1000 . " מהלך בזוי להפיל ממשלה "
 
