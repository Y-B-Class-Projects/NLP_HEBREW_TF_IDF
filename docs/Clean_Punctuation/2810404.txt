מינוי איזנקוט לרמטכ"ל אושר בממשלה : " האדם הנכון "
 ראש הממשלה החמיא לאיזנקוט ,  ואמר כי מדובר ב"מפקד מנוסה ,  שעבר את כל מסלולי הפיקוד והוא יוביל את צה"ל מול אתגרים גדולים ".  איזנקוט ,  הרמטכ"ל ה-21 ,  ייכנס לתפקידו בפברואר ויחליף את בני גנץ
הממשלה אישרה הבוקר  ( ראשון )  את מינויו של גדי איזנקוט לרמטכ"ל ה-21 . " גדי איזנקוט הוא האיש המתאים ,  בזמן הנכון ובמקום הנכון ",  החמיא לו ראש הממשלה בנימין נתניהו . " גדי עבר את כל מסלולי החיילות והפיקוד ,  הוא מפקד מנוסה והוא יכול להוביל את צה"ל אל מול אתגרים גדולים שנמצאים סביבנו ",  הוסיף .
 לדברי נתניהו , " האתגרים לא פוסקים ,  הם לא לוקחים פסק זמן אפילו לרגע ואני משוכנע שבמנהיגות ומדיניות נחושה ,  אחראית ותקיפה ,  יחד עם הפיקוד של גדי את צבא ההגנה לישראל - נוכל לגבור על כל המכשולים ולעמוד בכל האתגרים ",  אמר נתניהו ,  שאיחל לאיזנקוט הצלחה : " הצלחתו ,  בכל המובנים ,  היא הצלחת כולנו ". 
עוד בוואלה !  חדשותבליכוד תקפו את לבני : " שתפסיק לנבל את הפה "" הריבים עם בנט מאחוריי ":  דני דיין הצטרף לבית היהודי2 הרוגים ו-5 פצועים בתאונת דרכים בבקעת הירדן 
איזנקוט ,  שצפוי להיכנס לתפקידו בחודש פברואר הקרוב ולהחליף את בני גנץ ,  היה המועמד המוביל במרוץ על פני השניים הנוספים - אלוף יאיר נווה ואלוף יאיר גולן .  הוא התגייס לחטיבת גולני בשנת 1978 ,  עבר דרך שרשרת הפיקוד של לובשי הכומתות החומות ,  שובץ לגדוד 51 ובשנות ה-80' מונה לסגן מפקד הפלוגה הרובאית בגדוד .  לאחר מכן מונה למפקד גדוד 13 וב-1997 קיבל לידיו את הפיקוד על החטיבה כולה .  
ההודעה על מינויו הגיעה לאחר עיכוב ממושך בהחלטה .  תחילה טענו גורמי ביטחון כי ההכרזה נדחתה בעקבות רצף של אירועים ביטחוניים ומדיניים ,  כמו הפיגועים שאירעו בשבועות האחרונים וכמו פגישתו של נתניהו עם מלך ירדן ,  עבדאללה השני ,  כחלק מהניסיון להרגיע את הרוחות סביב סוגיית הר הבית .  
לאחר מכן ,  גורמים במטה הכללי הרימו גבה כשנתניהו דרש לשוחח שוב עם שלושת האלופים המועמדים להחליף את גנץ .  גורמים ביטחוניים אמרו כי טבעי שראש הממשלה יתעקש על תהליך קפדני ויעמוד על הפרטים הקטנים .  זאת לאחר שהוטחה בו ביקורת חריפה בנוגע למינויים של מועמדים אחרים לתפקידים בכירים ,  אשר כשלו בהם .  
עם ההחלטה על מינויו ,  אמר שר הביטחון משה יעלון כי  " ההחלטה הייתה בין מועמדים מצוינים ,  ראויים ומנוסים .  אני סבור כי האלוף גדי איזנקוט הוא האיש המתאים בעת הזו להוביל את צה"ל בשנים הבאות .  אני מכיר את האלוף איזנקוט שנים ארוכות ,  והוא מביא עימו מקצועיות ,  יכולות פיקוד ומנהיגות גבוהות ,  תבונה רבה ,  אחריות ושיקול דעת .  לאלוף איזנקוט ניסיון קרבי ופיקודי רב ,  והוא עבר בתחנות משמעותיות במהלך מסלול השירות הצבאי שלו ,  הן כלוחם וכמפקד בשטח והן בתפקידי מטה מרכזיים .  לאורך כל דרכו מסלול השירות שלו הפגין האלוף איזנקוט יושר ויושרה ,  ערכיות ועמידה על דעותיו ועקרונותיו ".  

מינוי איזנקוט לרמטכ"ל אושר בממשלה : " האדם הנכון "
 ראש הממשלה החמיא לאיזנקוט ,  ואמר כי מדובר ב"מפקד מנוסה ,  שעבר את כל מסלולי הפיקוד והוא יוביל את צה"ל מול אתגרים גדולים ".  איזנקוט ,  הרמטכ"ל ה-21 ,  ייכנס לתפקידו בפברואר ויחליף את בני גנץ

