 " נתניהו פתח במלחמה נגד האסירים הפלסטינים "
 שר האסירים הפלסטיני עיסא קראקע טען בראיון לוואלה !  חדשות כי התקשורת בישראל יוצרת מצג שווא של תנאים משופרים שמקבלים האסירים ,  וכי ראש הממשלה איננו מעוניין להשיב את גלעד שליט 
" ראש הממשלה בנימין נתניהו פתח במלחמה נגד האסירים הפלסטינים בכלא הישראלי "   כך אמר היום  ( שני )  שר האסירים הפלסטיני ,  עיסא קראקע .  בראיון לוואלה !  חדשות אמר קראקע כי דבריו של נתניהו לפיהם יורה להחמיר את תנאי האסירים בכלא  " יובילו לפיצוץ ולמרד כולל בבתי הכלא ".  הוא תקף קשות את התקשורת הישראלית שמציגה ,  לטענתו ,  תמונה מעוותת של מצב האסירים בכלא וקרא לה לחשוף את האמת סביב  " מצבם הקשה "  של האסירים .
" התקשורת בישראל לא מדברת על כך שישראל מכניסה אסירים פלסטינים לבידוד ,  על כך שהיא עוצרת קטינים ,  על כך שהיא מונעת ממשפחות רבות לבקר את בניהם בכלא במשך שנים ארוכות ועל כך שהיא מדכאת אסירים ואף מכה אותם ",  אמר קראקע ,  שהביע שאט נפש מדברי אישים בישראל שקראו להוציא להורג אסירים פלסטינים וכינו אותם 'כלבים' . " למה התקשורת בישראל הציגה תמונה של אסירים שחוגגים ואוכלים ארוחות שחיתות במקום להגיד את האמת שהם קנו את האוכל בקנטינה מכספם הפרטי ואיחדו את כל הצלחות לצלחת אחת ?  ". 
עוד באותו נושא:נעם שליט : " הדמיון בין גלעד לרון ארד - מצמרר"נעם שליט :  אם נתניהו מפחד משחרור אסירים - שיתפטרנתניהו : " חגיגת הטרוריסטים בכלא הישראלי תיפסק "
 קראקע תקף במילים חריפות גם את נתניהו וקבע כי הוא משקר בתיאורו את מצב האסירים בכלא . " נתניהו לא ממלא אחר החוק הבינלאומי :  מעצר קטינים מנוגד לחוק הבינלאומי ,  עינוי עצירים באמתלה של מאבק בטרור מנוגד לחוק ,  מניעת לימודים מאסירים מנוגדת לחוק ,  מניעת ביקורי משפחות אף היא מנוגדת לחוק .  יש סכנה לחיי האסירים בעקבות דברי נתניהו ". 
בהתייחסו למשא ומתן לגיבוש עסקת שליט אמר קראקע : " נתניהו נכשל בגיבוש עסקה .  הוא לא רוצה לשחרר את שליט .  ישראל נכנסה למלחמה בעזה כדי לשחרר את שליט ונכשלה במשימתה .  הפעלת לחץ על אסירים היא לא הדרך לשחרר את שליט ,  רק דיאלוג יביא לשחרורו .  90% מהעסקה כבר הושג אבל נתניהו סירב למה שהסכים לו אולמרט .  נפגשתי עם משפחת שליט ואמרתי להם שאני מקווה שגלעד ישוחרר ". 
יו"ר מועדון האסיר הפלסטיני קדורה פארס ,  שנכח בראיון ,  אמר לוואלה !  חדשות כי גם לשליט מגיע לקבל ביקורים מבני משפחתו וגם לו מגיעות זכויות כשבוי ,  והוסיף כי הוא אף זוכה ליחס טוב בשבי חמאס : " אדם הוא אדם .  כל מה שמגיע לאסירים הפלסטינים ,  מגיע גם לשליט .  אך חמאס הוא ארגון וישראל היא מדינה המחויבת להסכמים בינלאומיים .  אחרי שהוא ישתחרר ,  תשאלו אותו איך התנהגו אליו ,  תשאלו אם היכו אותו ,  אם התעללו בו .  אחרי שישתחרר תשאלו את נתניהו למה שליט ישב בכלא כל כך הרבה זמן יקר ". 
לדברי השר קראקע ,  בניגוד להפחדות של ישראל ,  ההיסטוריה מוכיחה כי רוב מוחץ מהאסירים שמשתחררים מהכלא הישראלי  " תומכים בתהליך השלום ומשתלבים במנגנוני הביטחון הפלסטינים ".  פארס חיזק את הדברים באמרו כי  " מי שמנהל את תהליך השלום הם אסירים לשעבר ,  כמו ג'יבריל רג'וב ,  סופיאן אבו זאידה ,  אשרף עג'רמי ומאג'ד פרג' .  אם ישראל תרע את תנאי האסירים ,  הם יאבדו סבלנות ,  ימשיכו בשביתת הרעב ומה שנשאר מתהליך השלום יקרוס .  הרחובות יגעשו והכל יתמוטט ".  
" ממשלת נתניהו רוצה עימות אלים עקוב מדם כי זה יאפשר לה להשלים את המשך הבנייה בהתנחלויות בשטח ולמצוא תירוץ למה לא מדברים עם הפלסטינים ",  הוסיף פארס . " אין שום הבדל בין הרב דב ליאור לבין אלה שמסיתים נגד האסירים .  אחד עושה את זה בצורה נוקשה והשני בצורה דיפלומטית ". 
לפניות לכתב :  nir_yah@walla.com 

" נתניהו פתח במלחמה נגד האסירים הפלסטינים "
 שר האסירים הפלסטיני עיסא קראקע טען בראיון לוואלה !  חדשות כי התקשורת בישראל יוצרת מצג שווא של תנאים משופרים שמקבלים האסירים ,  וכי ראש הממשלה איננו מעוניין להשיב את גלעד שליט

