לבני :  ממנים רמטכ"ל זמני רק בשל גחמות אישיות
יו"ר האופוזיציה תקפה מעל דוכן הכנסת את רה"מ ושר הביטחון : " נתניהו לא ראוי להיות ראש ממשלה ,  כיוון שתמך בברק שלא מוכן להמשיך את כהונת הרמטכ"ל הנוכחי בשל עניינים אישיים "
 יו"ר האופוזיציה ,  ח"כ ציפי לבני ,  הגיבה היום  ( רביעי )  לנאום ראש הממשלה בנימין נתניהו במליאת הכנסת ואמרה כי הוא עושה שימוש באי היצבות באזורית בכדי להדוף ביקורת על ממשלתו . " לא היה לי ספק שהיום כשרה"מ יעלה על הדוכן ,  הוא ידבר על אי הוודאות ואי היציבות - לא כי הם לא קורים ,  הם שם ",  אמרה לבני , " כל אזרחי ישראל מסתכלים מודאגים אל האזור ,  מסתכלים על המתרחש ,  אבל אני חוששת שרה"מ יעשה את מה שהוא נוהג לעשות בדרך כלל ,  וזה לנצל את אי הוודאות ,  על מנת להגביר את הפחד והחשש - אותו פחד שהוא זה שלשיטתו ימנע ביקורת עליו ".  
בהמשך דבריה ,  תקפה לבני בחריפות את הליך מינוי הרמטכ"ל והסאגה שהתעוררה במינוי האלוף יואב גלנט לתפקיד ואמרה כי  " מי שלא מסוגל לקבל החלטות ,  מי שלא יכול לקבל אמון מינימלי ,  לא יכול להמשיך להיות ראש ממשלה בישראל .  צה"ל בתקופת שלטונך ובאמצעות שר הביטחון שמינית ,  הפך למקום מסוכסך .  ראש הממשלה צריך היום להסביר למה אזרחי ישראל צריכים להתחבט בשאלה בעד מי הם - הרמטכ"ל היוצא או זה הנכנס .  אם יש לכך סיבה שאיננה עניין אישי של שר הביטחון - שתושמע .  מה עדיף - רמטכ"ל עם ניסיון של שלוש שנים או מינוי זמני לשלושה חודשים ?  ",  תמהה .
" אתה ,  נתניהו ,  לא ראוי להיות ראש ממשלה ,  בשל כך שתמכת בשר הביטחון ,  רק בגלל שהוא לא מוכן להמשיך את כהונתו של הרמטכ"ל הנוכחי בשל עניינים אישיים ",  הוסיפה לבני , " אי אפשר לנהל מדינה רק בגחמות אישיות .  לילדים שלנו שמתגייסים לא מגיעה ממשלה שכזו .  היום הוכח שהממשלה הזו אינה ראויה לבנייה .  אזרחי ישראל לא רק מודאגים ממה שקורה בחוץ אלא גם ממה שקורה בבית .  הקולות האלה צריכים להגיע גם ללשכתך ". 
לבני פנתה לשרי הממשלה ואמרה : " מחר תתכנס הממשלה ,  מתי שייקבע  מחובתכם לשאול - האם זאת העת למילוי מקום זמני ?  אל תהפכו להיות חותמת גומי למניעים זרים בקבלת החלטות ולראש ממשלה חלש .  גם בממשלה האופורטוניסטית ביותר ,  מישהו צריך לחשוב על העם והמדינה .  לקחתם מהציבור את המינימום הנדרש ,  האמונה שלפחות החלטות שנוגעות לצבא מתקבלות ממניעים ענייניים ". 

לבני :  ממנים רמטכ"ל זמני רק בשל גחמות אישיות
יו"ר האופוזיציה תקפה מעל דוכן הכנסת את רה"מ ושר הביטחון : " נתניהו לא ראוי להיות ראש ממשלה ,  כיוון שתמך בברק שלא מוכן להמשיך את כהונת הרמטכ"ל הנוכחי בשל עניינים אישיים "
 
