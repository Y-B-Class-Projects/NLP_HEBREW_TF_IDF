נתניהו לתושבי עמונה : " אני יודע מה זה לאבד בית - סילקו אותנו לבית מלון "
 רה"מ אמר בפגישה עם תושבי המאחז כי הוא מזדהה עם כאבם ,  שכן נאלץ לעזוב את מעון ראש הממשלה אחרי ההפסד בבחירות ב-1999 . " סילקו אותנו מהמעון הרשמי ונאלצנו לעבור לשרתון פלאזה ",  אמר .  מטה מאבק עמונה :  הציטוט לא משקף .  נתניהו : " לנוני מוזס חשוב רק להכפיש את רה"מ "
  ( תושבי מאחז עמונה קיבלו את מתווה הפינוי מרצון ,  השבוע )  
ראש הממשלה בנימין נתניהו אמר במהלך פגישה עם תושבי עמונה כי הוא מזדהה עמם ומבין את כאבם ,  שכן בעבר נאלץ לעזוב את מעון ראש הממשלה בעקבות הפסדו בבחירות - כך דווח הבוקר  ( רביעי )  בעיתון ידיעות אחרונות . " אני יודע מה זה לאבד בית .  אחרי הבחירות ב-1999 סילקו אותנו מהמעון הרשמי ונאלצנו לעבור לשרתון פלאזה ",  אמר .  מקור שנכח בפגישה אישר את הפרטים .
 נתניהו אמר את הדברים בדיון עם תושבי המאחז במוצאי שבת האחרונה .  הפגישה התקיימה במטרה להשיג את הסכמת התושבים למתווה הפינוי החדש ,  שהוצג על ידי נתניהו ויו"ר הבית היהודי נפתלי בנט .  
ממטה מאבק עמונה נמסר : " בניגוד לדברים שפורסמו ,  ראש הממשלה בנימין נתניהו לא הפגין זלזול או אטימות כלפי כאבנו .  להיפך :  ראש הממשלה גילה אמפתיה אמיתית ורצון כנה לסייע ככל יכולתו כדי להקל על הכאב והצער בהריסת בתינו .  הדברים שפורסמו רחוקים מהמציאות ,  והם עיוות של שברי דברים שאינו משקף את השיחה ואת רוח הפגישה ". 
לקריאה נוספת:פרסום ראשון :  נתניהו מינה את צחי הנגבי לשר לשיתוף פעולה אזורירגב דרשה תקציב לחגיגות ה-70 למדינה ;  נתניהו : " נגייס תרומות"נתניהו : " לפיד איש שמאל שמנסה להסוות זאת ";  יש עתיד : " טריק משומש "  
ראש מועצת בית אריה אבי נעים ,  שנכח בפגישה ,  אמר ברשת ב' הבוקר כי הציטוט הוא  " רכילות מרושע "   .  לגרסת נעים ,  נתניהו אמר שאחרי ההפסד בבחירות 99  " ביקשנו להישאר עוד כמה ימים במעון הרשמי ואמרו לנו ,  בו ביום תעזבו ". 
ראש הממשלה לשעבר אהוד ברק ,  שניצח נתניהו בבחירות 1999 ,  התייחס להתבטאות החריגה .  ‏"הוא איבד את זה לגמרי .  'נעקר מהבית' ?  בקולות הבוחר .  הייתי שם .  לקח לו שישה שבועות לארוז ולפנות .  קשה ?  הגיע הזמן לפעם שנייה ",  צייץ בחשבון הטוויטר שלו .
 בתגובה לפרסום כתב ראש הממשלה בעמוד הפייסובק שלו : " אזרח ישראלי נפגע בפיגוע טרור בו נרצחו 12 חפים מפשע בברלין ,  אשתו נעדרת ,  שגריר רוסיה נרצח באנקרה  בעולמו של נוני מוזס כל אלה פחות חשובים .  כהרגלו ,  מה שבאמת חשוב לנוני מוזס זה להמשיך להכפיש ולתקוף את ראש הממשלה ".  

נתניהו לתושבי עמונה : " אני יודע מה זה לאבד בית - סילקו אותנו לבית מלון "
 רה"מ אמר בפגישה עם תושבי המאחז כי הוא מזדהה עם כאבם ,  שכן נאלץ לעזוב את מעון ראש הממשלה אחרי ההפסד בבחירות ב-1999 . " סילקו אותנו מהמעון הרשמי ונאלצנו לעבור לשרתון פלאזה ",  אמר .  מטה מאבק עמונה :  הציטוט לא משקף .  נתניהו : " לנוני מוזס חשוב רק להכפיש את רה"מ "
 
