בגלל טיסת נתניהו לפולין - החופשה באילת התעכבה
מטוס ארקיע ,  שהיה אמור לעשות דרכו לאילת ,  קיבל יעד אחר :  להטיס את ראש הממשלה לפולין .  מטוס פולני הוחכר כדי להטיס הנוסעים לאילת ,  אך בשל גודלו הוא נחת בשדה התעופה בעובדה
מה הקשר בין חופשה באילת לביקור ממשלתי רשמי בפולין ?  ראש הממשלה בנימין נתניהו טס אמש  ( רביעי )  לביקור בוורשה ,  בירת פולין ,  ולשם כך הועמד עבורו מטוס של חברת ארקיע ,  שיעדו המקורי היה שדה התעופה באילת .  הנוסעים ,  שהיו אמורים להתחיל כבר הבוקר את חופשתם בעיר הדרומית ,  קיבלו הודעה טלפונית כי מטוסם הוחכר וינחת בשדה התעופה בעובדה .  הסיבה לכך היא גודלו של המטוס הפולני החכור ,  שלא מאפשר לו לנחות בשדה התעופה הקטן יחסית באילת .
 מחברת ארקיע נמסר כי ההודעה על השינוי בטיסה הועברה טלפונית לכל הנוסעים לאילת במהלך אחר הצהריים אתמול .  כמו כן ,  ציינו בחברת התעופה ,  כי לנוסעים המתינו בשדה התעופה בעבודה מספר אוטובוסים ואלה פיזרו אותם בין בתי המלון באילת .  
זו אינה הפעם הראשונה ששמו של ראש הממשלה עולה בהקשר לטיסותיו לחו"ל .  לפני כחודש התעוררה ביקורת בציבור על עלות טיסת נתניהו ללונדון ,  בה ביקש נתניהו להתקין עבורו מיטה זוגית במטוס שהטיס אותו ואת רעייתו שרה ,  כדי להשתתף בהלווייתה של ראש ממשלת בריטניה לשעבר ,  מרגרט תאצ'ר .  על פי דרישת הלשכה ,  נהוג להתקין בטיסות ארוכות של ראש הממשלה תא מיוחד הכולל מיטה זוגית  אולם טיסות קצרות לאירופה אינן כלולות בדרישה .  כאמור ,  הלחץ הציבורי עבד ובאופן חריג הנחה נתניה שלא להתקין עבורו יותר תאי שינה בטיסות לאירופה .  
לפניות לכתבת:daniellerosenbaum@walla.co.il 

בגלל טיסת נתניהו לפולין - החופשה באילת התעכבה
מטוס ארקיע ,  שהיה אמור לעשות דרכו לאילת ,  קיבל יעד אחר :  להטיס את ראש הממשלה לפולין .  מטוס פולני הוחכר כדי להטיס הנוסעים לאילת ,  אך בשל גודלו הוא נחת בשדה התעופה בעובדה

