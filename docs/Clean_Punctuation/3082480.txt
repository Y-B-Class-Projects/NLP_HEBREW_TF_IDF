האיחוד הודף את ביקורת נתניהו : " על ישראל לכבד את המשפט הבינלאומי "
 נציגות האיחוד האירופי בישראל הבהירה כי  " לאירופה יחסים עמוקים ורחבים עם ישראל ,  ושדרוגם צריך להיות מבוסס על ערכים משותפים ".  זאת ,  בתגובה לדברים של ראש הממשלה שהודלפו ,  ובמסגרתם טען כי אירופה  " חותרת תחת ישראל "
 נציגות האיחוד האירופי בישראל הדפה היום  ( חמישי )  את הביקורת של ראש הממשלה בנימין נתניהו ,  שבמסגרתה טען כי האיחוד  " חותר תחת ישראל ".   " לאירופה יש יחסים עמוקים ורחבים עם ישראל יותר מכל מדינה אחרת ואנו ממשיכים לקדמם כלכלית ופוליטית ",  נמסר בתגובה . " שדרוג היחסים לרמה הבאה חייב להיות מבוסס על ערכים משותפים ,  כולל כבוד למשפט הבינלאומי וצעדים לקראת פתרון שתי המדינות ". 
אתמול תקף נתניהו את האיחוד והאשים את המוסד בן 28 המדינות כי הוא חותר תחת ישראל ,  בפגישה סגורה עם מנהיגי מדינות הווישיגראד - הונגריה ,  פולין צ'כיה וסלובקיה .  ההתבטאות שודרה בטעות לאוזניות שחולקו לעיתונאים .  לאחר שהתגלה הדבר ,  השידור הופסק .  הביקורת של נתניהו התמקדה בכך שמאז 2009 ,  הוקפא תהליך שדרוג היחסים בין ישראל והאיחוד האירופי .  נתניהו הפציר במנהיגים להאיץ את שדרוג היחסים ואמר כי האיחוד הוא ארגון המדינות היחיד שמתנה את היחסים עם ישראל על תנאים פוליטיים . 
" אף אחד לא עושה זאת .  הייתי בסין .  יש לנו יחסים מיוחדים עם סין ולא אכפת להם מהנושאים הפוליטיים .  מודי אמר לי אני צריך לדאוג לאינטרסים של הודו - איפה אגיע לזה ברמאללה ?  רוסיה לא מתנה את זה ואפריקה לא .  רק האיחוד האירופי מתנה את זה .  זה מטורף .  זה מנוגד לאינטרסים של אירופה ",  אמר נתניהו . 
" אני מציע שקודם כול תעזרו לנו ולאירופה בהאצת ההסכמים איתנו ,  ושתעבירו מסר לעמיתיכם באירופה איך לעזור לאירופה :  אל תחתרו תחת המדינה היחידה באזור שדואגת לאינטרסים של אירופה ,  תפסיקו לתקוף את ישראל ,  תתמכו בישראל .  אירופה מנתקת עצמה ממרכז החדשנות הגדול בעולם .  אין היגיון .  אירופה חותרת תחת ביטחונה בכך שהיא חותרת תחת ישראל ".  

האיחוד הודף את ביקורת נתניהו : " על ישראל לכבד את המשפט הבינלאומי "
 נציגות האיחוד האירופי בישראל הבהירה כי  " לאירופה יחסים עמוקים ורחבים עם ישראל ,  ושדרוגם צריך להיות מבוסס על ערכים משותפים ".  זאת ,  בתגובה לדברים של ראש הממשלה שהודלפו ,  ובמסגרתם טען כי אירופה  " חותרת תחת ישראל "
 
