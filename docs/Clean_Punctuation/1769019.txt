הממשלה צפויה לאשר :  קצבאות האברכים יוגבלו ל-5 שנים
רה"מ יביא ביום ראשון לאישור הממשלה תכנית לצמצום קצבאות האברכים והכפלת מלגות לסטודנטים נזקקים . " אסור להנציח את העוני "
 חזית מול החרדים ?  ראש הממשלה ,  בנימין נתניהו ,  יביא ביום ראשון לאישור הממשלה תכנית לצמצום קצבאות האברכים והכפלת מלגות לסטודנטים נזקקים .  על פי הצעת ראש הממשלה ,  שנות הקצבה לה זכאים האברכים תוגבל לחמש שנים במקום המצב היום ,  לפיו האברכים זכאים לקצבה למשך שנים ארוכות .  בנוסף ,  לפי התכנית יוגבל מספר הזכאים ללימודי כולל למספר מצוצמם של  " לומדים מתמידים ".  הקריטריון לזכאות  אברכים חדשים או עד גיל 29 ,  נשואים עם שלושה ילדים ,  הכנסה משפחתית של עד 1,200 שקלים ואין ברשותם רכב  יישאר גם מעתה והלאה .  חשוב לציין כי אברכים מעל גיל היעד ימשיכו לקבל את הקצבאות כפי שהיה נהוג עד כה ,  כלומר - ללא הגבלה .
 במקביל לכך ,  תינתן תוספת של 50 מיליון שקלים לסטודנטים נזקקים במסגרת קרן סיוע .  מלשכת ראש הממשלה נמסר כי , " בכך יבוא לידי ביטוי גם אלמנט השוויון עליו הצביע בג"צ בפסיקתו מיוני 2010 .  מטרת ההמלצות ,  שגובשו על ידי הוועדה הבינמשרדית בראשות מנכ"ל משרד ראש הממשלה אייל גבאי ,  היא עידוד השתלבות המגזר החרדי בתעסוקה ובסיוע לאוכלוסיות לומדים שונות באופן מאוזן ושוויוני ". 
התמיכה לאברכי הכולל תוגבל ל- 127 מיליון שקלים בשנה ,  והיא תינתן בשני מסלולים :  המסלול הראשון יהיה מתן קצבה למשך חמש שנים ,  כאשר בארבע השנים הראשונות הם יקבלו 1,040 שקלים לחודש .  השנה החמישית תקרא  " שנת השתלבות ":  האברכים יקבלו 75 אחוזי קצבה ויוכלו ללמוד חצי יום ולעבור חצי יום ,  כך שבסיום השנה תהיה להם עבודה מסודרת .
 המסלול השני ,  בו יושקעו 20 מיליון שקלים בשנה מתוך סכום התמיכה לאברכי הכולל ,  יוקדש ל"לומדים מתמידים ",  שמקדישים את כל חייהם ללימוד תורה .  על פי הערכות משרד ראש הממשלה מדובר בכ- 2,000 איש בלבד היום .  על פי הנתונים ,  נכון להיום 11 אלף אברכים מתוך 70 אלף מקבלים את קצבת הסיוע .
 לדברי ראש הממשלה , " מטרת ההסדר החדש היא לאזן בין שני עקרונות מרכזיים :  העיקרון הראשון הוא רגישות אנושית .  מדובר באוכלוסייה ענייה מאוד ,  באלפי משפחות עם ילדים קטנים ,  ואי אפשר לפגוע בבת אחת ברמת ההכנסה שלהם .  אבל מנגד  העיקרון השני ,  עליו אני עומד בכל תוקף - הוא שאסור להנציח את העוני .  אסור לנו לעודד את המשך המצב הקיים .  ההסדר החדש יתמרץ את אוכלוסיית האברכים לצאת לעבודה ולשפר את מצבה הכלכלי וגם יגלה רגישות כלפי אלפי משפחות עניות ,  ויפתור את הבעיה בהדרגה ". 
יו"ר סיעת יהדות התורה ,  חבר הכנסת מנחם אליעזר מוזס התייחס לתוכנית לקצץ בקצבאות האברכים . " אני מקווה שבעוד חמש שנים תהיה בישראל ממשלה אחרת שתשכיל לבטל את הגזירה ",  מסר מוזס , " ממשלה אנושית יותר שתבין מה הם מצוקה ועניות ותאפשר המשך קיום עולם התורה ".  

הממשלה צפויה לאשר :  קצבאות האברכים יוגבלו ל-5 שנים
רה"מ יביא ביום ראשון לאישור הממשלה תכנית לצמצום קצבאות האברכים והכפלת מלגות לסטודנטים נזקקים . " אסור להנציח את העוני "
 
