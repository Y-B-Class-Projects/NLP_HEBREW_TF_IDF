תכירו את המכונית החדשה של נתניהו
במכונית החדשה של ראש הממשלה יהיו מערכות מולטימדיה ותקשורת ,  אך לא ברור אילו תוספות נוחות ביקשו במשרדו של נתניהו .  עלות המכוניות במכרז הגיעה ל-685 אלף דולר 
שנתיים לאחר שנערך המכרז למכוניות משוריינות ,  בשבועות הקרובים צפויות להגיע לישראל שתי מכוניות ראשונות מדגם אאודי A8 שישמשו את ראש הממשלה בנימין נתניהו .  עלות כל מכוניות במכרז ,  שבו השתתפו גם מרצדס ,  ב.מ.וו וקדילאק ,  הגיעה ל-685 אלף דולר .  
הגרסה המשוריינת מבוססת על הדגם הקודם של אאודי A8  ( שהוחלף זה לא מכבר )  ומצוידת במנוע עם 12 צילינדרים בצורת W בנפח 6.0 ליטר המפיק 450 כ"ס .  עם זאת ,  הביצועים לא צפויים להיות נמרצים בשל המשקל הגבוה של מערכות המיגון .  
מכוניות השרד המשוריינות חסינות מפני כדורים בקוטר 7.62 מ"מ ומפני רימונים ומטעני נפץ קטנים .  במידה והמכונית נפגעת קשה ,  אפשר לנתק את הדלתות כדי לאפשר חילוץ מהיר .  בתוך המכונית יהיו מערכות מולטימדיה ותקשורת ,  אך לא ברור אילו תוספות נוחות ביקשו משרד ראש הממשלה .  ככל הנראה ,  מקרר לשמפניה או מתקן לסיגרים - לא יהיו שם .  
מלשכת ראש הממשלה נמסר כי  " הרכב המיועד לראש הממשלה הוא בעל רמת מיגון גבוהה כפי שנקבע על ידי גורמי הביטחון ולכן נבחר במכרז דגם של כלי רכב המסוגל לשאת את רמת המיגון הנדרשת .  ראש הממשלה לא לקח שום חלק בתהליך קבלת ההחלטה לגבי סוג הרכב .  הנושא כולו טופל והוחלט על ידי הגורמים המקצועיים בלבד ".  

תכירו את המכונית החדשה של נתניהו
במכונית החדשה של ראש הממשלה יהיו מערכות מולטימדיה ותקשורת ,  אך לא ברור אילו תוספות נוחות ביקשו במשרדו של נתניהו .  עלות המכוניות במכרז הגיעה ל-685 אלף דולר 

