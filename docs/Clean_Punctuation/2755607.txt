נתניהו : " מתמקדים בראש ובראשונה בהשבת הנערים "
 ראש הממשלה התייחס לחטיפה בגדה בטקס לזכר חללי אלטלנה בתל אביב .  עמו גם הנשיא הנבחר ריבלין ,  באירוע הממלכתי הראשון בו הוא משתתף מאז הבחירות . " לאירוע הזה יהיו השלכות "
 ראש הממשלה בנימין נתניהו והנשיא הנבחר ראובן ריבלין משתתפים בשעה זו  ( ראשון )  בטקס האזכרה הממלכתי ה-66 לחללי ספינת אלטלנה אשר מתקיים בחלקה הצבאית בבית העלמין נחלת יצחק בתל אביב .  בטקס התייחס נתניהו לחטיפתם של שלושת נערי הישיבה אשר נעדרים מבתיהם מיום חמישי ואמר : " לאירוע הזה יהיו השלכות  אנחנו כבר דנים בהן ,  אבל כרגע אנחנו מתמקדים בראש ובראשונה בהשבתם ".   
" אנו מצויים בעיצומה של פעולה מורכבת המחייבת אותנו להשתמש בכל הניסיון שלנו באופן שקול ,  אחראי ונחוש .  ככה אנו פועלים במשך שנים באינספור פעולות בצפון ובדרום ובמרחק רב מגבולות וחופי ישראל לחילוץ אנשינו .  כך צריך לפעול גם עכשיו  בשיקול דעת ,  אחריות ונחישות ",  הוסיף ראש הממשלה .
 הבוקר אמר נתניהו באופן מפורש כי להערכת כוחות הביטחון ,  אנשי חמאס הם שחטפו את שלושת הנערים . " הבוקר אני יכול לומר את מה שנמנעתי מלומר אתמול לפני גל המעצרים הנרחב של אנשי החמאס ביהודה ושומרון - מי שביצע את חטיפת הנערים שלנו אלה אנשי החמאס ,  אותו חמאס שאבו מאזן עשה איתו ממשלת אחדות ,  לזה יש השלכות חמורות ",  אמר נתניהו בפתח ישיבת הממשלה . " ברגע זה אנחנו מתמקדים בכל המאמצים שלנו להשבת החטופים הביתה ". 
חטיפת הנערים - עוד כותרות:אם החטוף : " נפתלי ,  עם ישראל הופך עולמות בשבילך"גורם מצרי : " נתערב במשבר ,  עשוי להיפתר בקרוב"קצין בכיר על החטיפה :  רמה גבוהה של מקצועיות 
את הטקס מארגנת ברית חיילי האצ"ל בישראל אשר מקיימת אותו מדי שנה .  מדובר באירוע הממלכתי הראשון בו משתתף הנשיא הבא מאז היבחרו לתפקיד .  במהלך הטקס ביקש ראש הממשלה לברך את ריבלין ,  ואמר : " שנינו התחנכנו על רעיון המחנה הלאומי ושנינו צמחנו בחוג שהיה בשנים מסוימות מנודה ודחוי על ידי הממסד ".  כמו כן ,  בטקס ישתתפו שר החקלאות ,  יאיר שמיר ,  סגן שר הבטחון ,  דני דנון ,  ואנשי ציבור ובכירים נוספים .  
ב-22 ביוני 1948 ,  כחמישה שבועות בלבד לאחר קום המדינה ,  הטביעו כוחות צה"ל מול חופי תל אביב את ה"אלטלנה ",  ספינה של האצ"ל שהובילה מדים ,  ציוד רפואי וכ-930 עולים לישראל .  16 לוחמי אצ"ל ושלושה חיילי צה"ל נהרגו בעימותים ,  שהתרחשו לאחר שכבר נחתם הסכם על שילוב האצ"ל בכוחות צה"ל ,  והובילו בסופו של דבר למעצר מסיבי של אנשי אצ"ל ופירוק הארגון .  הפרשה נצרבה בתודעה הישראלית כאחת המחלוקות הרגישות בהיסטוריה של מדינת ישראל ,  בין היתר בשל סוגיית של סרבנות ,  מתחי אידיאולוגי מול הממשלה השלטת ,  והעיקרון של הימנעות ממלחמת אחים .  

נתניהו : " מתמקדים בראש ובראשונה בהשבת הנערים "
 ראש הממשלה התייחס לחטיפה בגדה בטקס לזכר חללי אלטלנה בתל אביב .  עמו גם הנשיא הנבחר ריבלין ,  באירוע הממלכתי הראשון בו הוא משתתף מאז הבחירות . " לאירוע הזה יהיו השלכות "
 
