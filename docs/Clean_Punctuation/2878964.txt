אחרי רצח הפעוט :  מקורבו של נתניהו נפגש עם אבו מאזן בעמאן
סוכנות הידיעות הרשמית של הרשות דיווחה כי יו"ר הרשות נפגש בעמאן בימים האחרונים עם נשיא הקונגרס היהודי רון לאודר ,  הנחשב למקורבו של ראש הממשלה .  הפגישה עסקה בין היתר באלימות המתנחלים
יו"ר הרשות הפלסטינית אבו מאזן נפגש בימים האחרונים בעמאן עם נשיא הקונגרס היהודי רון לאודר ,  הנחשב למקורבו של ראש הממשלה בנימין נתניהו - כך דווח היום  ( שלישי )  בסוכנות הידיעות הפלסטינית הרשמית  " וופא ".  זאת ברקע רצח הפעוט הפלסטיני עלי דוואבשה בכפר דומא בסוף השבוע בפעולת טרור יהודי .  
לפי הדיווח הפלסטיני ,  הפגישה בין השניים עסקה במצב באזור ,  כאשר אבו מאזן העלה בפני לאודר את נושא תקיפות המתנחלים נגד פלסטינים ואת  " החשיבות שבקידום השלום ".  פרט לכך לא נמסרו פרטים נוספים .
 רון לאודר ,  איש עסקים יהודי-אמריקני ,  נחשב לחבר אישי קרוב של ראש הממשלה זה עשרות שנים .  הוא שימש שליחו של נתניהו למשימות מדיניות חשאיות ובמהלך כהונתו הראשונה של נתניהו אף דווח כי נשלח מטעמו בניסיון לגבש הסכם שלום עם סוריה .  לאודר מכהן משנת 2007 כנשיא הקונגרס היהודי העולמי והוא בעל שליטה בערוץ 10 ובכמה חברות תקשורת נוספת בעולם .  

אחרי רצח הפעוט :  מקורבו של נתניהו נפגש עם אבו מאזן בעמאן
סוכנות הידיעות הרשמית של הרשות דיווחה כי יו"ר הרשות נפגש בעמאן בימים האחרונים עם נשיא הקונגרס היהודי רון לאודר ,  הנחשב למקורבו של ראש הממשלה .  הפגישה עסקה בין היתר באלימות המתנחלים

