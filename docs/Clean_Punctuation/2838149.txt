נתניהו לוואלה : " ציפי ובוז'י ?  מה הם היו ?  שרי רווחה ,  בריאות - לא עשו כלום "
 יממה לפני הבחירות ,  ראש הממשלה מחריף את הטון בריאיון מיוחד לעמרי נחמיאס : " אני מודאג שאם הפער בין הליכוד לעבודה לא ייסגר ,  בוז'י וציפי יקימו בעזרת הערבים ממשלת שמאל "
 אתה נמצא באיזשהו גל של ראיונות לכלי התקשורת בישראל .  בסוף השבוע האחרון ריאיינו אותך בהמון כלי תקשורת ,  וזה מזכיר לי את בחירות 2013 .  גם אז עשית המון ריאיונות לכלי התקשורת לפני הבחירות ולאחר מכן ,  במשך 411 ימים ,  לא התראיינת לשום כלי תקשורת ישראלי .  למה אתה כל כך נדיב לכלי תקשורת לפני הבחירות - הנה אנחנו פה ,  וואלה חדשות ,  פעמיים במשך שלושה ימים ,  ואחרי הבחירות אתה לא נותן דין וחשבון לציבור בישראל על הפעולות שלך .  
אני דווקא נותן ,  אבל אני מסכים איתך לגבי דבר אחד - אני בהחלט מודאג .  אני מודאג שאם הפער בין הליכוד למחנה הציוני לא ייסגר ביומיים שנותרו ,  מה שיקרה זה שהרצוג ולבני יקימו בעזרת הערבים ממשלת שמאל .  הם יהיו ראשי הממשלה במדינת ישראל והם ייכנעו לכל אורך הדרך .  הם מקבלים תמיכה אדירה מכסף עצום שזורם מגורמי שמאל בחוץ לארץ ,  כולל ממשלות זרות .  הם מקבלים תמיכה כאן מהמונים בתקשורת ,  המון גורמים בתקשורת שהתגייסו למפלגת  " רק לא ביבי ",  ולכן יש סכנה אמיתית שאם מצביעי המחנה הלאומי לא ייתנו את הקול למחל ,  לליכוד ,  הפער הזה לא ייסגר ואז לבני והרצוג יהיו ראשי ממשלה .  אני מודאג ואני פונה באמצעותכם ,  באמצעות כלי התקשורת .  זה הדבר היחיד שיש לי .  אין לי עמותות ,  אין לי מיליוני דולרים .  יש לי רק את האפשרות לפנות למצביעי המחנה הלאומי ולהגיד להם  - " חבר'ה ,  אין לכם פריווילגיה להישאר בבית ולפזר את הקולות במפלגות אחרות ",  כי זה גורע מנדטים מהליכוד .  תצביעו מחל ,  נסגור את הפער .  אני אומר לך ,  עמרי ,  שהמסר הזה מתחיל להיקלט ,  יש עוד יומיים להשלים את המשימה .  
אתה לא חושב שהאדם הסביר שיושב בבית אומר לעצמו :  ראש הממשלה שלי במשך שנה נמנע מלדבר עם כלי התקשורת ,  נמנע מלתת דין וחשבון על מצב הדיור ,  מצב הכלכלה ,  מצב הביטחון האישי ,  והנה עכשיו ,  יומיים לפני הבחירות ,  הוא נזכר פתאום להתראיין לכל כלי התקשורת ? 
קודם כל דיברתי ונתתי ריאיונות ,  אבל יותר חשוב מזה ,  לדעתי ,  זה מה האמת שאנשים מבינים .  הם מבינים דבר אחד פשוט - שהם הולכים לקבל את לבני והרצוג כאן ,  הם מבינים שיש פה מאמץ חובק עולם להמליך את השמאל ,  בעצם להחליף ממשלת ימין בראשות הליכוד ,  בראשותי ,  בממשלת שמאל בראשות לבני והרצוג ,  ואנשים צריכים להתמקד בזה .  זה הדבר העיקרי .  
בריאיונות לתחנות הרדיו אתמול דיברת על משה כחלון .  אתה הבטחת למנות אותו לשר האוצר לא משנה כמה מנדטים הוא יקבל .  הוא כבר הספיק להדוף את ההבטחה הזאת שלך .  הוא אמר : " נתניהו הבטיח לי בעבר את משרד האוצר ואת מנהל מקרקעי ישראל ולא קיים ".  אז למה שהוא יאמין לך הפעם ? 
אני לא יכול להקים ממשלה בלעדי משה כחלון ,  ולכן זה לא משנה אם יהיה לו עוד שניים או עוד שלושה מנדטים או פחות .  יותר חשוב שאני ארכיב ,  ולכן חשוב שהליכוד יקבל את המנדטים להרכיב את הממשלה ,  ולא לבני והרצוג .  באשר לכחלון ,  אני מאוד הייתי מקווה שכשהוא אומר שהוא חלק מהמחנה הלאומי ,  שיתמוך בליכוד .  זה הדבר הטבעי ולא מה שאמר מספר 2 אצלו ,  יואב גלנט ,  שאמר שהוא סגר דיל עם הרצוג .  אם אכן אני ארכיב הוא יהיה  ( שר האוצר  ע"נ )  .  הוא חייב גם להיות חלק מהממשלה שלי .  עבדתי איתו בצורה יוצאת מן הכלל להוריד את מחירי הסלולר - נעבוד יחד להוריד את מחירי הדיור .  
אתה אמרת שעבדתם ביחד בצורה יוצאת מן הכלל ,  אבל בריאיון לתכנית  " פגוש את העיתונות "  הוא כינה את המדיניות הכלכלית שלך  " קפיטליזם חזירי ".  ככה לא נשמע מישהו שסבור שאתם משדרים על אותו גל .  
תראה ,  זה בערב בחירות ,  הוא אומר את מה שהוא אומר ,  אבל כשהוא עזב את התפקיד ופנה לחיים הפרטיים הוא אמר  ואני מצטט  - " לא הייתה ממשלה יותר חברתית ממשלת נתניהו ".  זה היה בשלב שבו הוא התגייס לעזור לך בקמפיין הבחירות ,  אבל אז הוא עזב את המפלגה והקים מפלגה משלו .  
לא רק ..  .
 ואמר שהליכוד זנח את הדרך החברתית .  

לא רק .  הדרך שהוא מדבר עליה היא הדרך האמיתית שלנו .  גם תוך כדי המשבר הכלכלי האדיר ביותר שהיה פה במאה השנים האחרונות אני הנחיתי את השרים : " תביאו לי דברים שיעזרו לאזרח ,  תעזרו למשפחה ,  לזוג הצעיר ,  להתגבר על הנטל של עול החיים ,  של יוקר המחייה ".  אז הבאנו חינוך חינם מגיל שלוש ,  הבאנו טיפול שיניים עד גיל 12 חינם ,  הבאנו ..  .
 זה מהקדנציה הקודמת .  
אני מדבר על כחלון ,  אפרופו מה שהוא אמר .  העלנו את שכר מינימום פעמיים ,  כולל בקדנציה הזאת .  
הפעם השנייה צריך לומר בזמן קמפיין הבחירות הנוכחי ,  אחרי שהכנסת פוזרה .  
העלנו את זה ל-5,000 שקל .  אני אומר לך ,  עמיר פרץ פעם אמר  " אלף דולר שכר מינימום "  - זה כבר 1,200 דולר וזה עוד יעלה .  העלנו את שכר החיילים ,  עכשיו ,  ב-25% .  מענק שחרור בלתי רגיל .  נתנו הקלות באינטרנט ,  ועידן פלוס ,  שיהיה לך הרבה ערוצים .  לא צריך להוציא כל כך הרבה כסף .  הורדנו את מחיר המים והורדנו את מחיר החשמל .  זה דברים שהם מאוד חשובים לאנשים ,  ולכן זה דבר שעשינו ,  ואני בטוח שכחלון יודע את זה גם ,  אבל הדבר החשוב הוא שאני אצטרך להקים ממשלה יחד איתו .  הוא יהיה מטבע הדברים שר כלכלי בכיר .  אני אציע לו את תפקיד האוצר .  הוא כשר האוצר ,  אני כראש ממשלה ,  נעשה למחירי הדיור מה שעשינו למחירי הסלולר .   איך אתה חושב יגיבו במפלגתך השרים ארדן וכץ ,  שהזיעו בפריימריז כדי להגיע למקום הראשון ותכננו לקבל את התפקיד הזה ? 
הם שרים נפלאים ,  עשו דברים עצומים - ישראל בתחבורה ,  בכבישים ,  ברכבות ,  במחלפים ,  גשרים שמחברים את הגליל והנגב ,  גם הסכם שמיים פתוחים ,  נמלי ים חדשים .  גלעד בהגנת הסביבה עשה דברים מצוינים עכשיו ,  וביטל את האגרה והרפורמה ברשות השידור .  כל הדברים האלה ,  אגב ,  לא היו עשרות שנים .  
אתה לא חושב שהם יישארו מאוכזבים ? 
הם ימשיכו להיות ,  הם יהיו בתפקידים בכירים ,  הם שרים מנוסים ומוכשרים בצורה בתי רגילה .  אגב ,  כל אלה שאומרים שלא עשינו שום דבר - עשינו כל כך הרבה דברים שלא נעשו כאן במשך עשרות שנים .  ולבני והרצוג ?  מה הם עשו ?  הם היו שרים - שרי רווחה ,  שרי בריאות .  הרבה תפקידים אחרים ,  לא עשו כלום ,  אבל דבר אחד הם עשו :  הם הבטיחו שהם יחלקו את ירושלים ,  גינו את הבנייה שלי בשכונות היהודיות בירושלים ,  הם מוכנים להיכנע ,  להרכין ראש לכל תכתיב ,  כולל הסכם גרעין איראני מסוכן לישראל .  אני עושה ואני לא נסוג .  
בוא נדבר ברשותך על נושא הדיור :  אני צפיתי אתמול בעימות הבחירות של 1996 ,  עימות שלך מול פרס ,  ואתה  ואני מצטט - התייחסת למחירי הדיור : " מחירי הדירות האמירו ,  הם כל הזמן גואים ,  אנשים לא יכולים לקנות דירה ,  אבל אנחנו נטפל בזה ,  נשחרר את אדמות המדינה כדי להוריד את מחירי הדיור ".  תראה ,  עברו 19 שנים ,  מתוכן תשע אתה ראש ממשלה ,  המחירים המשיכו לגאות ,  היה דוח מבקר המדינה חריף בעניין זה ,  ועכשיו ,  שבוע לפני הבחירות ,  אתה אומר  " נטפל בעניין הזה ".  לא נראה שעד עכשיו אתה הקדשת את מלוא תשומת הלב לסוגיה הזאת ,  בלשון המעטה .  
זו קודם כל בעיה מאוד כואבת לאזרחי ישראל ואני שומע את זה מזוגות ,  מחיילים וממשפחות ,  ואני מבין את זה לגמרי .  אבל עשינו לא מעט ,  אני רוצה שתדע .  קודם כל שחררנו אדמות מדינה ,  לקחנו כמעט מחצית הנפח של אדמות המדינה הפרטיות והעברנו את זה שוב לתחום שאפשר לעבוד עם זה .  וזה דבר שאני התעקשתי עליו בתחילת הקדנציה הקודמת .  וזה לא מספיק .  עשינו גם חוק לפשט את הבירוקרטיה ,  שהעברנו אותו עכשיו אחרי התנגדות עצומה ,  אגב ,  של כל המבקרים שלנו עכשיו .  החוק הזה של פישוט התכנון והבנייה ,  הוא עבר ,  זה חשוב .  אני רוצה שתדבר עם ראשי עיריות ,  לא של הליכוד - ראש עיריית באר שבע - איזו בנייה עצומה מתרחשת שם .  תלך לראשי העיריות של אשקלון ,  של קריית גת ,  של דימונה - המגדלים עולים ודירות נבנות .  

המגדלים עולים אבל בסופו של דבר גם המחירים עולים ולא כל אחד יכול להרשות לעצמו לקנות את הדירות האלה .
 אבל אנשים שרוצים לעבוד במרכז ,  יכולים לגור ביקנעם .  אנשים שגרים בעפולה יכולים להגיע לחיפה מכיוון שיש כבישים ורכבות .  הדירות הללו נחטפות .  למה ?  כי הבאנו את התחבורה ופישטנו ,  בנינו אלפי יחידות דיור בפריפריה ועשינו אותן נגישות .  זה לא מספיק .  לכן ,  אנחנו הולכים להוריד את צה"ל דרומה - גם כדי שהנגב יפרח וגם כדי לפנות מקום לבנות מאה אלף יחידות דיור במרכז .  נגידת בנק ישראל ,  שהיא לא אדם פוליטי ,  אומרת שהצעדים האלה ,  אם נמשיך בהם ,  הם יביאו להורדת מחירי הדיור כבר בשנה הנוכחית .  אני יותר זהיר ,  אבל אני אומר שאני מחויב לדבר הזה .  יש עוד הרבה דברים לעשות ואני מתכוון לעשות את זה עם משה כחלון באוצר .  אנחנו נוריד את מחירי הדיור .  
קשה שלא להיזכר בהודעה לתקשורת אחרי דוח מבקר בנושא הדיור .  אתה לא חושב שאם כל החשיבות של האיום האירני ,  תושבי ישראל היו מצפים לתשובה אחרת למשבר הדיור כאשר אפילו מצע לא פרסמתם ? 
המצע שלנו הוא העשייה .  והמצע שלנו הוא פשוט :  להגדיל את היצע הדיור בהיקפים גדולים ואת זה עשינו כבר בפריפריה ,  ואנחנו הולכים לעשות את זה במרכז .  נמשיך בפישוט התהליכים ואלה דברים ריאליים .  נגידת בנק ישראל נותנת הערכה אובייקטיבית שזה יביא לירידה במחיר הדיור .  שיתוף פעולה שלי כראש ממשלה ושל משה כחלון כשר האוצר ייתן את התוצאה .  
אתה כל הזמן אומר שהציבור רוצה אותך כראש ממשלה .  אבל מסקר של וואלה חדשות עולה ש-51% מהציבור לא מעונין שתמשיך ,  36% מאוד לא מעוניינים ,  ו-15% לא כל כך מעוניינים .  יכול להיות שזה לא במקרה שהם עוברים לכחלון ,  ליברמן ובנט ?  
אבל העובדה היא שברגע ששואלים אותם ראש בראש  ( הרצוג מול נתניהו  ע"נ )  התגובה היא חד-משמעית ,  הם אומרים שהם רוצים אותי כי הם מבינים שיש פה סכנה גדולה למדינת ישראל ,  ומישהו צריך להדוף את הסכנה .  אנשי המחנה הלאומי ,  אין להם פריווילגיה לחלק את הקולות שלהם .  אם הפער לא ייסגר הם יקבלו את לבני והרצוג ,  אבל הם לא רוצים .  הם חושבים שאני בכל מקרה אהיה ראש ממשלה ,  לצערי זה לא נכון ,  אם להרצוג יהיה פער מנדטים גדול ,  מלאכת ההרכבה תוטל עליו ועל לבני .  וכאן הנקודה ,  אני פונה לאנשי המחנה הלאומי ואומר :  אם תצביעו למפלגות אחרות במחנה הלאומי ,  אתם פשוט תורידו את מפלס המנדטים של הליכוד ואני לא אוכל להרכיב את הממשלה הבאה .
 בוא נדבר על השותפים הבאים בממשלה שלך אם תקים אותה :  ליברמן ובנט .  אתה אומר על עצמך מר ביטחון ,  אבל ליברמן אמר אחרי  " צוק איתן ":   " נגררנו ולא יזמנו ".  ובנט אמר לפני פחות מחודשיים : " אני חושב שכולם יודעים מי הביא תכנית לטיפול במנהרות ומי בלם את הטיפול בהם וגם למחיר מיותר ".  זה לא נשמע שהם נותנים לך יותר מדי קרדיט .
 בסדר ,  אנשים מדברים בתקופת בחירות .  ניהלנו את המערכה באחריות ,  בנחישות ובתקיפות ,  ומתוך דאגה אמיתית לחיי האזרחים וחיי החיילים .  נתנו לחמאס מכה שהוא לא ספג מאז הקמתו .  אנשים אומרים דברים שמשרתים אותם ,  אבל לא את האמת .  האמת היא שהסתכלתי על 360 מעלות .  לא רק על חיזבאללה בלבנון ,  אלא גם על החזית שאיראן מנסה לבנות בגולן .  אנחנו פועלים למנוע אספקת נשק לפעמים בים ,  לפעמים במקומות אחרים ,  ואני צריך לשקול את מלוא האתגרים שלנו ולפעול בצורה המושכלת והתקיפה ביותר .  לא נגררתי ולא התלהמתי ,  נתנו להם את המכה תוך כדי שאנחנו שומרים על החזיתות האחרות .  

לפני ארבעה חודשים ,  לבני הייתה שרה שמפלגתה בקושי עברה את אחוז החסימה ,  לפיד היה שר אוצר מושמץ ובינוני עם 6-5 מנדטים ,  והנה אתה הקדמת בחירות .  עתה לבני מועמדת לראשות ממשלה ברוטציה ,  ולפיד התאושש .  יכול להיות שאתה מצטער שהקדמת את הבחירות ? 
אי אפשר היה להמשיך למשול .  יכולתי להמשיך להיות ראש ממשלה ,  אבל להנהיג את המדיניות שאני מאמין בה לא יכולתי .  ציפי לבני הלכה מאחורי גבי ומאחורי מדיניות הממשלה שלי ונפגשה עם אבו מאזן ,  אחרי שהתחבק עם חמאס .  היא ,  בתמיכת השמאל ,  וגם לפיד ,  מגנים בנייה שלי בשכונות בירושלים .  ככה אי אפשר לנהל ממשלה .  
תיארת לעצמך שיהיה כל כך קשה ? 
מה שקשה זאת ההתגייסות העצומה ,  לא רק של מפלגת התקשורת של  " רק לא ביבי ",  עם מסע הכפשות שקשה לתאר ושבירת כל אתיקה עיתונאית .  הם חברו לכסף עצום שבא מחו"ל במטרה להחליף את ממשלת הליכוד בממשלת שמאל .  אני חושב שביומיים האחרונים יש התעוררות בקרב מצביעי המחנה הלאומי ,  שמבינים שהקונטרה לכל המאמץ הזה להמליך את השמאל ,  זה לבוא ולתת את המנדטים למחל .
 עם יד על הלב ,  כשעברה ההצבעה הטרומית על ישראל היום זה מה שגרם לך להסתכל אחרת על השותפים שלך בעיניים אחרות ? 
לצערי זאת דוגמה מיני רבות של אלו שרוצים להמליך כאן מונופול של השמאל .  
אבל מנגד יש עיתון חזק שתומך בך .
 אבל יש עיתון ורשת אינטרנט והתגייסות של רבים בתקשורת במסה עצומה ,  עם נכונות לפרום כל סטנדרט ולעבור כל גבול .  אז בוא לא ניתמם .  אל תיתנו להם לסתום את הפיות ,  אל תיתנו להם להמליך את השמאל .  בוא ניתן להם תשובה מוחצת ובוא ננצח .  
זאת תהיה הקדנציה האחרונה שלך ? 
הנושא הוא לא אני ,  כי אם זה היה אני אז לא הייתי הולך לבחירות .  אז הייתי ממשיך לשבת פה .  הנושא הוא איך להוביל ממשלה לאומית בראשות הליכוד ,  שתשמור על מדינת ישראל ותמשיך לבנות אותה ולפתח אותה .  זה דבר שיוכרע ביומיים הקרובים על ידי מצביעי המחנה הלאומי .  אם יצביעו מחל - ננצח .
 הריאיון עם נתניהו הוקלט אתמול ב-12:00 

נתניהו לוואלה : " ציפי ובוז'י ?  מה הם היו ?  שרי רווחה ,  בריאות - לא עשו כלום "
 יממה לפני הבחירות ,  ראש הממשלה מחריף את הטון בריאיון מיוחד לעמרי נחמיאס : " אני מודאג שאם הפער בין הליכוד לעבודה לא ייסגר ,  בוז'י וציפי יקימו בעזרת הערבים ממשלת שמאל "
 
