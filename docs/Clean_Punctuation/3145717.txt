בכירים בקואליציה מעריכים :  נתניהו עדיין רוצה בחירות
שבועיים אחרי סיום משבר הגיוס ,  בקואליציה לא רגועים .  גורמים פוליטיים בכירים סבורים שנתניהו לא אמר עדיין את המילה האחרונה בעניין הקדמת הבחירות .  אחרי חג הפסח וחגיגות ה-70 ,  הם אומרים ,  עוד יחזור להיות שמח
 ( בווידאו :  ברכת החג שפרסם ראש הממשלה אתמול )  
כמו כל עם ישראל ,  גם בכירי הקואליציה והמערכת הפוליטית נכנסו בשבוע האחרון שלפני חג הפסח לאווירה של  " לפני החגים ".  מוקדם יותר החודש הצליחו שותפיו של ראש הממשלה בנימין נתניהו לבלום את כוונתו להוביל לבחירות מוקדמות ,  וצלחו את הדרמות של משבר הגיוס והתקציב .  לכאורה ,  כולם יכולים לנצח את חופשת הפסח למנוחה :  ממשלת נתניהו העבירה תקציב עד סוף שנת 2019 ויכולה ,  לאורה ,  להשלים את ימיה .  אבל ניסיון העבר והחשדנות הטבעית כלפי התרגילים והמניפולציות של ראש הממשלה מכרסמים בראשם של רבים ,  שמשוכנעים שהמחשבות על בחירות עדיין מתרוצצות בראשו של נתניהו ,  ושבחודשיים הקרובים עוד הולך להיות שמח . 
" נתניהו כועס מאוד על השותפות שהצליחו למנוע ממנו להגשים את רצונותיו ,  והוא בכל זאת רוצה בחירות ",  אמר לוואלה ! NEWS גורם פוליטי בכיר .  לדבריו ,  אנשי ליכוד שפנו בשבוע שעבר למנכ"ל המפלגה צורי סיסו וביקשו לקבל תקציבים כדי להיערך לבחירות המוניציפליות בסוף אוקטובר נענו בשלילה ,  כי  " צריך לשמור את הכל לבחירות ".  בליכוד אישרו את חילופי הדברים ,  אבל טענו שהפנייה - והמענה - נעשו במהלך המשבר הקואליציוני ,  כשאופציית הבחירות הייתה עדיין על השולחן .  אבל גם בכירים במפלגת השלטון מעריכים שנתניהו לא ויתר על כוונתו ללכת לבחירות מוקדמות . " כבר בסוף השבוע שאחרי ההחלטה שלא ללכת לבחירות הוא התחרט והבין את גודל הטעות ",  אמר אחד מהם . " היה לו מומנטום להביא 40 מנדטים בבחירות בזק ,  אבל הוא נפל למלכודת ופספס את ההזדמנות ".  
עוד בוואלה !  NEWS : " פייק ניוז אחד גדול ":  נתניהו מכחיש כי רעייתו ובנו עומתו עם עדי המדינה אחרי השקר ולמרות ההתנצלות :  מלחמות הבוץ רק ידרדרו את השמאל משה ליאון ,  אמסלם או אלקין :  החל המרוץ לעיריית ירושלים 
הנסיבות הפוליטיות ,  ובעיקר הנסיבות המשפטיות והפליליות ,  שבהן נתניהו פועל לא השתנו ,  מסבירים אותם הבכירים ,  ובראש מעייניו עומד הרצון לתמרן בין השעון הפוליטי שמשאיר אותו בבלפור ובין השעון המשפטי שמתקתק לקראת החלטה של היועץ המשפטי לממשלה על כתב אישום .  בזיכרונם הקצר של חבריו של נתניהו לממשלה מהדהד סדר האירועים שיצר את המשבר ששיגע את המדינה רק לפני שלושה שבועות .  יום אחרי שהוא ורעייתו נחקרו באזהרה לראשונה בתיק 4000 ,  בחדשות 2 דווח כי נתניהו החליט על בחירות מוקדמות ,  ואפילו נקב בתאריך - ה-26 ביוני .  לכן ,  כל ראשי הקואליציה גם דרוכים לראות מה יהיו תוצרי החקירה האחרונה של משפחת נתניהו ,  אתמול ,  כשעומתו לראשונה עם עדותו של ניר חפץ ,  בן הבית לשעבר שהפך לעד מדינה .  זו הייתה הפעם הראשונה שבה גם בנו בכורו של נתניהו ,  יאיר ,  הצטרף להוריו ופגש את חוקרי המשטרה .  עוד לפני שהחקירה בכלל התחילה ,  הדעה הרווחת בקרב שותפיו של נתניהו הייתה שזה עומד להיות יום קשה .  
בזמן אמת ,  הדעות בקואליציה היו חלוקות לגבי כוונותיו האמתיות של נתניהו ,  אבל לאחר מעשה ,  כולם כבר מודים שהוא באמת רצה בחירות ,  ושמשבר הגיוס היה רק תירוץ .  כשהוא הבין ששותפיו לממשלה מציגים חזית מאוחדת של התנגדות ,  ושהם גייסו גם את המחנה הציוני והערבים מהאופוזיציה כדי להתנגד לבחירות בתאריך לבקשתו ,  וכשראה בסקרים שחלק מאותם שותפים עשויים להימחק בבחירות הבאות ולהקשות על הרכבת ממשלת חדשה - הוא השתכנע לרדת מהרעיון .  בלשכתו של נתניהו מסתובב בימים האחרונים סקר דומה ,  שאמנם ממשיך לבשר טובות על הפופולריות של נתניהו והליכוד ,  אבל גם נושא בשורות מרות עבור חבריו לשולחן הממשלה שבקושי עוברים את אחוז החסימה .  יש שמשוכנעים שנתניהו לא ייצא נגד שותפיו הטבעיים ולא יסכן קואליציה שנותרה לה עוד שנה ,  ולכן טוענים בתוקף שהבחירות התרחקו לפחות עד תחילת השנה הבאה .  מנגד ,  יש כאלה המשוכנעים פחות .  הכי בטוח ,  במקרה של נתניהו ,  זה ללכת על 50:50 .  
בינתיים ,  עד שהכנסת תחזור מפגרה ,  כולם יוכלו לבלות בטיולים בחו"ל וברחבי הארץ ,  לחגוג מימונה ,  ליהנות מריקוד הדגלנים בטקס המשואות ולהתרגש עם דוד לוי ומרים פרץ בטקס פרסי ישראל .  בחסות ליל הסדר ,  אירועי יום הזיכרון וחגיגות ה-70 ,  גם נתניהו כנראה יקבל פסק זמן מהחקירות ויוכל להעריך את מצבו המשפטי ובהתאם לקבל החלטות לגבי מצבו הפוליטי .
  אתמול ,  מיד אחרי שסיים ארבע שעות חקירה ,  הוא עבר בזריזות לסדרת פגישות מדיניות בלשכת ראש הממשלה .  בן רגע ,  הנחקר והחשוד בפלילים חזר להיות המדינאי שנלחם באיראן .  סדר היום המדיני-ביטחוני באזור ובעולם כולו בשבועות הקרובים - החל מצעדת הענק בעזה ביום שישי הקרוב ועד הדד ליין לביטול הסכם הגרעין עם איראן והעברת שגרירות ארצות הברית לירושלים - יספקו לנתניהו את הבמה המושלמת כדי לטשטש את החדשות על העימותים והעדויות בתצוגת ראווה של כישוריו המנהיגותיים .  שותפיו לקואליציה ,  ככל הנראה ,  יצטרכו להמשיך לחפש סימנים ורמזים ולנסות לפענח מה בדיוק הוא רוצה .  

בכירים בקואליציה מעריכים :  נתניהו עדיין רוצה בחירות
שבועיים אחרי סיום משבר הגיוס ,  בקואליציה לא רגועים .  גורמים פוליטיים בכירים סבורים שנתניהו לא אמר עדיין את המילה האחרונה בעניין הקדמת הבחירות .  אחרי חג הפסח וחגיגות ה-70 ,  הם אומרים ,  עוד יחזור להיות שמח

