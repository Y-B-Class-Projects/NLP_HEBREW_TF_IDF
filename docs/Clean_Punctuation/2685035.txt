הכותרות המרכזיות שעשו את סוף השבוע
אלמנת הקצין שנרצח בבקעה דורשת לפעול בקיצוניות נגד הרוצחים ,  נשיא צרפת תומך בעמדת נתניהו מול איראן ,  ויחימוביץ' מצטערת שהכחישה השימוש בסמים בעבר .  הכותרות שעשו את השבת
נשיא צרפת פרנסואה הולנד שוחח אתמול  ( שישי )  עם ראש הממשלה ,  בנימין נתניהו ,  ואמר לו כי צרפת תומכת בעמדת ישראל מול איראן . " צרפת תשמור על נחישות מול תכנית הגרעין האיראנית ותוודא שהצהרותיו של הנשיא חסן רוחאני מגובות במעשים ",  אמר הולנד לנתניהו - כך בהודעת ארמון האליזה .
 בניגוד לשיחת התמיכה עם הולנד ,  שלשום השתלח נתניהו בבריטניה ברקע כוונת הממלכה לפתוח שוב את השגרירות בטהראן .  בראיון ליומון הבריטי  " פייננשל טיימס ",  אמר ראש הממשלה כי לונדון צריכה להתעקש שאיראן תכיר בישראל ותפסיק לקרוא להשמדתה ,  לפני שתמשיך במגעים לחידוש היחסים הדיפלומטיים עמה .  
סירת מהגרים ובה לפחות 200 בני אדם ,  טבעה אתמול  ( שישי )  מול חופי האי סיציליה שבים התיכון - כך הודיע חיל הים האיטלקי .  משמר החופים באיטליה הודיע כי כמה עשרות בני אדם נהרגו .  סוכנות הידיעות האיטלקית ANSA דיווחה כי כוחות הצלה רבים עושים דרכם לאזור הטביעה .  האסון הימי הערב אירע קצת יותר משבוע לאחר התהפכות סירת המהגרים מאפריקה שטבעה מול האי למפדוזה שבאיטליה ,  אז טבעו למוות לפחות 319 בני אדם  מהגרים מאריתראה וסומליה ,  שקיוו להגיע לאיטליה .  
יו"ר האופוזיציה ,  של יחימוביץ' ,  התייחסה אמש לראשונה להצהרותיה הסותרות :  יו"ר העבודה הצהירה השבוע בראיון לערוץ הכנסת כי עישנה בעבר סמים קלים ,  אולם בוואלה !  חדשות נחשף כי בראיון שערך עמה ינון מגל לפני כשנה ,  הכחישה יחימוביץ' שעישנה סמים בעבר .  אמש הסבירה יו"ר האופוזיציה את שתי התשובות השונות שסיפקה . " אני מניחה שאז  ( לפני כשנה ,  כשהכחישה שימוש בסמים קלים - ע"נ )  השבתי כך מתוך חשש איך תתקבל תשובה אחרת ,  וזו היתה כמובן טעות ,  טעות שלשמחתי היתה לי הזדמנות לתקן השבוע .  אני מזמינה גם פוליטיקאים אחרים לעשות את התיקון הזה ",  כתבה יחימוביץ' במייל השבועי לפעיליה .
" השבוע התראיינתי אצל עמית סגל ונדב פרי בתוכנית 'זוג או פרט' בערוץ הכנסת ,  ובסוף הראיון הם שאלו אותי אם השתמשתי אי פעם בסמים קלים .  עניתי את האמת :  עישנתי כמה פעמים  ( מעטות יש לומר )  ,  בצעירותי ,  הפעם האחרונה הייתה לפני 16 שנים ",  פתחה יחימוביץ' את מכתבה ,  והוסיפה : " ה'הודאה' הזאת התקבלה ברעש גדול ובסקרנות תקשורתית עצומה ,  שגם גררה ,  בכל דווח ,  את ההשוואה לאובמה .  וזה חשוב ,  כי כמו שכולנו יודעים את האמת ,  גם אם כשהייתם צעירים לקחתם כמה פעמים לראות ,  אתם יכולים עדיין להיות רמטכ"ל ,  מורה ,  רופא ,  שופט ,  שר ,  ואפילו מנהיג העולם החופשי והאומה החזקה בתבל ". 
אלא שכאמור ,  שלשום פורסם בוואלה !  חדשות ראיון מתקופת הבחירות בו דווקא הכחישה יחימוביץ' כי עישנה בעבר . " כמו שהסברתי השבוע ,  הכי טוב זה להגיד את האמת ",  כתבה יחימוביץ' . 
" המנהיג הישראלי מסתכן בלהיראות קפוא בעבר כשהנוף הגיאופוליטי משתנה "   כך נכתב בכתבת פרופיל שפורסמה הלילה  ( שבת )  ב"ניו יורק טיימס "  בעקבות ראיון עם ראש הממשלה ,  בנימין נתניהו .  העיתון ,  המתאר את ראש הממשלה כבן של היסטוריון ,  הסביר את המסקנה החותכת בכך שנתניהו ,  שמנסה למקד את העולם בהתנגדות לתכנית הגרעין של איראן באמצעות טקסטים ארכאיים וסיפורים על השואה , " נשמע לעתים צווחני ". 
בראיון לעיתון ,  המרבה לבקר את מדיניותו ,  חזר נתניהו על דבריו ולפיהם אם אנשים היו לומדים את העובדות על תכנית הגרעין ,  הם היו מחזיקים בעמדה דומה לשלו . " משתמשים בהיסטוריה כדי להבין את ההווה ולהתוות את העתיד  ההיסטוריה היא מפה ",  אמר . " אתה יודע מהי מפה ?  מפה היא התגבשות של הדברים העיקריים שצריך לדעת כדי להגיע ממקום אחד לאחר ".  
מוניק עומר ,  רעייתו של שריה עופר שנרצח אתמול בלילה בביתם שבצפון בקעת הירדן ,  סיפרה היום  ( שבת )  שוב על התחושות הקשות בעקבות אובדן בעלה ואמרה כי אינה מעכלת את מה שקרה . " אני מרגישה שאיבדתי את הדבר היקר לי בחיים ,  איבדתי איש מדהים ",  סיפרה ממיטתה בבית החולים העמק בעפולה .  היא קראה למדינה לפעול נגד רוצחי בעלה ואמרה : " המדינה צריכה לחשוב מה היא יכולה לעשות לטובת העניין ". 
כשנשאלה אודות האפשרות שתחזור להתגורר בבית ,  השיבה : " כרגע ,  אני לא חושבת שאחזור לשם אבל הדעות האידיאולוגיות שלי אומרות שאסור לנו לוותר .  אני חושבת שמגיע לכל אחד לחיות א החיים הפרטיים שלו בלי שאף אחד ירשה לעצמו לקחת חיים של אחרים .  אנחנו חיים במדינה שלנו ובמדינת ישראל אנחנו חייבים להמשיך לעשות את מה שאנחנו עושים בלי שמישהו ירשה לעצמו לקחת לנו את זה ".  

הכותרות המרכזיות שעשו את סוף השבוע
אלמנת הקצין שנרצח בבקעה דורשת לפעול בקיצוניות נגד הרוצחים ,  נשיא צרפת תומך בעמדת נתניהו מול איראן ,  ויחימוביץ' מצטערת שהכחישה השימוש בסמים בעבר .  הכותרות שעשו את השבת

