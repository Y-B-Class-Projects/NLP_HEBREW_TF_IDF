חשש בקואליציה : " בגלל תיק 4000 - נתניהו עלול להקדים את הבחירות "
 גורמים בקואליציה אמרו כי בגלל ההתפתחויות בחקירה ישנה אפשרות שראש הממשלה יקדים את הבחירות ,  דבר שרוב הסיעות לא מעוניינות בו .  לדבריהם ,  אם נתניהו יקדם את ההחלטה על כך הם ינסו בכל דרך למנוע זאת , " אבל זה לא תמיד תלוי רק בנו "
 גורמים בקואליציה הביעו היום  ( רביעי )  חשש מכך שראש הממשלה בנימין נתניהו  " עלול להקדים את הבחירות בתקופה הקרובה ",  כלשונם .  הגורמים טענו כי ההתפתחויות האחרונות בתיק 4000  " צפויות להוביל את נתניהו להחלטה להקדים את הבחירות בשנה הקרובה ".  הם ציינו כי רוב סיעות הקואליציה לא מעוניינות בכך וינסו בכל דרך למנוע זאת ,  אך הסתייגו  " אבל לא תמיד זה תלוי רק בנו ".  
ראשי סיעות הקואליציה סירבו היום ואתמול להתייחס לכל ההתפתחויות בתיקי החקירה נגד ראש הממשלה ,  ושידרו עסקים כרגיל . " זה עדיין מצב שבו אנחנו לא מכירים את המידע ",  אמר חבר כנסת בכיר בקואליציה . " התמונה המלאה לא בפנינו וקשה להעריך בשלב הזה ,  שעות ספורות בלבד אחרי ההתפתחות האחרונה ,  מה באמת יהיה ". 
תיק 4000 | לקריאה נוספת בוואלה !  NEWS:דרמה בתיק 4000 :  שלמה פילבר מקורבו של נתניהו חתם על הסכם עד מדינההחוליה החסרה :  האם נתניהו היה מודע לדיל שהוצע לשופטת ? כשפילבר יתחיל לדבר :  חקירת נתניהו בתיק 4000 היא עניין של זמן 
אף שבליכוד היו שרים וחברי כנסת רבים שמיהרו להגן על ראש הממשלה מיד אחרי פרסום המלצות המשטרה בתיקים 1000 ו-2000 ,  הבוקר ,  אחרי חתימת הסכם עד המדינה עם מקורבו של נתניהו ,  שלמה פילבר ,  רובם העדיפו להימנע מכך .  ח"כ אורן חזן שקרא לנתניהו לצאת לנבצרות ושהממשלה תחליט מי יחליפו מתוך הליכוד עד לקבלת החלטות בתיקים נגדו .  
לעומתו ,  יו"ר הקואליציה דוד אמסלם התייצב לצד נתניהו ואף תקף את המשטרה . " בנקודת הזמן הזו ,  זו מערכת שיכורת כוח ",  אמר אמסלם בריאיון ל"כאן ".   " עד מדינה הוא העבריין הכי נחות ,  כי הוא מלשין על החברים שלו ".  
ח"כ מיקי זוהר צייץ זמן קצר לפני חתימת ההסכם עם פילבר כי  " ‏גם היום ובכל זמן ושעה אנחנו עומדים לצידו של ראש הממשלה ".  זוהר הוסיף כי  " רק היועץ המשפטי לממשלה ובית המשפט יוכלו להכריע בסוגיות המשפטיות שמנסים לשייך לנתניהו .  לא השמאל ,  לא התקשורת ולא המשטרה ".  זוהר המשיך בהשוואה שהעלה בימים האחרונים לפיה מה שעושים לנתניהו  " זה כמו רצח רבין "  וטען הלילה  " ‏‎במקרה של נתניהו זה קצת שונה .  אותו רוצחים כמה פעמים בכל יום ".  
עיקר תשומת הלב שמופנית במערכת הפוליטית היא לעבר שר האוצר משה כחלון והשר נפתלי בנט .  השניים הצהירו בשבוע שעבר כי הם עומדים מאחורי נתניהו ,  יישארו בינתיים בממשלה וימתינו להכרעת היועץ המשפטי לממשלה ,  אך מאז נרשמו התפתחויות משמעותיות ולא ברור איך והאם אלה ישנו את עמדתם .
 על רקע ההסכם ,  נתניהו שיתף בעמוד הפייסבוק שלו סקר שפורסם ב"ישראל היום ",  ובו התפלגות המנדטים לכנסת .  על פי הסקר שנערך על ידי  " גיאוקרטוגרפיה ",  הליכוד זוכה ל-34 מנדטים ,  יש עתיד עם 20 ,  ואילו הבית היהודי -14 מנדטים .  לסקר צריף נתניהו את המשפט : " וכאשר יענו אותו ,  כן ירבה וכן יפרוץ ".  
עם חתימת הסכם המדינה ,  באופוזיציה גם באופוזיציה החלו לדבר על הקדמת הבחירות באופן גלוי . " ימיה של ממשלת נתניהו ספורים ועלינו להתחיל להיערך כבר עכשיו לבחירות המתקרבות כדי לא להתפס לא מוכנים כתוצאה מהעיסוק בהתמודדות הפנימית ",  אמר הבוקר אילן גילאון ,  יו"ר סיעת מרצ . " אני קורא לחבריי המתמודדים על תפקיד יו"ר מרצ להגיע להסכמות על איוש והקמת מטה בחירות עוד לפני הפריימריז .  אסור לנו לשכוח כי המאבק האמיתי והחשוב יותר הוא החלפת שלטון הימין המושחת והגדלת כוחה של מרצ בכנסת הבאה ". 
יו"ר המחנה הציוני אבי גבאי קרא אתמול במכתב לחברי הכנסת של מפלגתו  " להיערך לבחירות בקרוב ".  לדבריו  " תם עידן נתניהו .  ראש ממשלה שהמנכ"ל שלו וראש הלשכה שלו עדי מדינה חייב לסיים את תפקידו מיידית .  ואת זה גם כחלון ובנט יבינו בימים הקרובים ". 
במכתבו הסביר גבאי כי  " מגדל הקלפים העברייני שראש הממשלה בנה בשנים האחרונות - השחתת השירות הציבורי ,  הפגיעה בשלטון החוק ,  האיום על חופש העיתונו ומעל לכל :  הפילוג והשיסוי של קבוצות בחברה הישראלית זו בזו - קורס עליו ועל סביבתו .  על כולנו להתרכז במאמץ אחד - לנצח את הבחירות ולהביא לישראל ממשלה והנהגה ערכית ,  ישרת דרך ,  נוהגת בשקיפות ,  לא מזגזגת ולא שפוטה של אף טייקון .  בממשלה שנקים לא יהיו מילצ'נים ,  לא מולכואים ולא שמרונים ".  

חשש בקואליציה : " בגלל תיק 4000 - נתניהו עלול להקדים את הבחירות "
 גורמים בקואליציה אמרו כי בגלל ההתפתחויות בחקירה ישנה אפשרות שראש הממשלה יקדים את הבחירות ,  דבר שרוב הסיעות לא מעוניינות בו .  לדבריהם ,  אם נתניהו יקדם את ההחלטה על כך הם ינסו בכל דרך למנוע זאת , " אבל זה לא תמיד תלוי רק בנו "
 
