השר בנט על העימות בממשלה : " להימנע מדיון לגופו של אדם "
 על רקע חילופי ההאשמות המילוליות עם רה"מ ושר הביטחון ,  דיבר השר בכנס השלטון המקומי בחיפה ואמר : " חשוב שננהל דיון מעמיק לגופו של עניין ,  ביטחון ישראל תלוי בזה "
 בצל סערת נאומו הביקורתי נגד ראש הממשלה ונגד שר הביטחון ,  שר החינוך נפתלי בנט נאם  ( רביעי )  במרכז הקונגרסים בחיפה במסגרת במסגרת ועידת  " יחד מזיזים ערים "  של מרכז השלטון המקומי וקק"ל .  שר החינוך התייחס בקצרה ובעקיפין לתגובות החריפות מצד ראש הממשלה בנימין נתניהו ושר הביטחון משה יעלון לנאום  " הקונספציה "  שנאם אתמול . " הגדולה של כל מערכת היא ביכולת שלה להתחדש ולבחון איתה אקסיומות הכי יסודיות שלה זה בנפשנו ,  ביטחון מדינת ישראל תלוי בזה .  לכן חשוב שננהל דיון נרחב ,  מעמיק ורציני לגופו של עניין ולא לגופו של אדם ",  אמר היום בנט .
 בנאומו אתמול בכנס של המכון למחקרי ביטחון לאומי  ( INSS )  .  מתח בנט ביקורת על הממשלה ,  שלטענתו אינה יוצאת  " מהקיפאון המחשבתי "  שבו היא שרויה - דבר המוביל לדבריו לחולשה מול האויב . " לא הקיפאון המדיני הוא האיום המרכזי בפנינו  אלא הקיפאון המחשבתי שלנו ",  אמר .  
גורמים בסביבת נתניהו הגיבו אמש בחריפות לדבריו . " כנראה שיש מי שעדיין לא הבין את ההבדל בין להיות שר בקבינט לטוקבקיסט באופוזיציה ",  אמרו הגורמים . " בשעה שבה צה"ל המשטרה והשב"כ נלחמים בטרור בכל יום ובכל מקום ,  מצופה מחברי הממשלה לקחת אחריות ולהירתם למאמץ המשותף  במקום לקושש קולות על ידי הפרחת ססמאות וניגוח פופוליסטי של הממשלה שבה הם חברים ". 
עוד בוואלה !  NEWS:הדוגמנית בר רפאלי נחקרת שוב ברשות המסים בחשד להעלמות מסאחרי שני פעילי השמאל :  נעצר חשוד פלסטיני בעקבות התחקיר 
תגובה חריפה זו הייתה השנייה שיצאה אתמול מלשכת נתניהו .  בצהריים טענו הגורמים כי שר החינוך לא העלה טענה מקורית ,  אלא השתמש ברעיונות שהעלה נתניהו בעצמו . " מדובר בדפוס שחוזר על עצמו אצל בנט .  הוא שומע רעיונות וניתוחים בדיונים אצל ראש הממשלה ,  ומציג אותם כאילו הם שלו ". 
גם שר הביטחון משה יעלון תקף את בנט בנאומו בכנס המכון למחקרי ביטחון לאומי . " אנחנו שומעים קולות ,  בעיקר באופוזיציה אבל אפילו בממשלה ",  אמר יעלון , " שמאשימים אותנו במקום את האויב .  הם באים עם ססמאות ,  אבל ססמאות לא מחזיקות מים .  הם רודפים אחרי לייקים בפייסבוק .  מדובר בתרבות שלטונית רעה ,  ילדותית וחסרת אחריות ". 
מיד לאחר נאומו של יעלון הגיבו גורמים בסביבת שר החינוך : " למען ביטחון אזרחי ישראל ,  בנט ימשיך לומר את אשר הוא מאמין ,  גם אם יהיה מי שלא יאהב את הדברים .  כך היה בצוק איתן וכך יהיה גם בעתיד ".  

השר בנט על העימות בממשלה : " להימנע מדיון לגופו של אדם "
 על רקע חילופי ההאשמות המילוליות עם רה"מ ושר הביטחון ,  דיבר השר בכנס השלטון המקומי בחיפה ואמר : " חשוב שננהל דיון מעמיק לגופו של עניין ,  ביטחון ישראל תלוי בזה "
 
