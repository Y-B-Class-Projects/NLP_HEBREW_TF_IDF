הממשלה אישרה את המלצות ועדת הריכוזיות
המלצות ועדת הריכזיות הובאו בפני שרי הממשלה בישיבתה השבועית ואושרו פה אחד .  שטייניץ : " הוכחה שקשרי הון שלטון לא משפיעים על הממשלה "
  ( עריכת וידאו :  אמיר קוטיגרו )  
שרי הממשלה אישרו היום  ( ראשון )  פה אחד את המלצות ועדת הריכוזיות .  הממשלה הטילה על ראש הממשלה בנימין נתניהו ,  שר האוצר ,  יובל שטייניץ ושר המשפטים ,  יעקב נאמן ,  להגיש תזכיר חוק לוועדת שרים לענייני חקיקה בהקדם האפשרי .  נתניהו אמר כי  " החלטת הממשלה היום היא צעד נוסף להורדת יוקר המחיה .  עוד בצוות 'מאה הימים' הושם דגש על הצורך לפעול להגברת התחרותיות במשק ,  וכבר לפני שנה וחצי הוקמה הוועדה הזו שתוצאותיה ייתקנו עיוותים שנוצרו בשנים האחרונות ושהממשלה הזאת מתקנת אותם ". 
עוד אמר נתניהו כי  " שנים דיברו על הגבלת הקרטלים והמונופולים ,  אבל אנחנו עושים .  בשנה וחצי האחרונות יש עבודה חשובה שנעשית בתיאום ביני ובין שר האוצר שטייניץ עם היועץ הכלכלי שלי יוג'ין קנדל ואחרים .  יש כאן שורה של המלצות חשובות מאוד ,  מצד אחד נועזות אבל גם מידתיות על מנת להבטיח את המשך התחרותיות של המשק שלנו ועל מנת להוריד את יוקר המחיה ".  
גם שטייניץ התייחס למסקנות ועדת הריכוזיות ואמר כי  ? בשעה טובה לאחר שנה וחצי של עבודה מאומצת נאשר את הדו"ח לטובת האינטרס הכלכלי ,  הציבורי והדמוקרטי .  הדו"ח הזה ,  כמו גם דו"ח ששינסקי ,  מוכיחים שוב ושוב כי הממשלה הזו מתעקשת על האינטרס הציבורי .  הקשר הון שלטון אינו משפיע עליה והיא מעדיפה אינטרס כלכלי ואזרחי על קשרי הון שלטון ?  .  

הממשלה אישרה את המלצות ועדת הריכוזיות
המלצות ועדת הריכזיות הובאו בפני שרי הממשלה בישיבתה השבועית ואושרו פה אחד .  שטייניץ : " הוכחה שקשרי הון שלטון לא משפיעים על הממשלה "
 
