נתניהו : " בלי הסקטור הפרטי נגיע לצפון קוריאה "
 בנאום שנשא בוועידת העסקים במלון אינטרקונטיננטל בתל אביב קרא ראש הממשלה לפיתוח הסקטור הפרטי אותו הגדיר כ-"סוס שמושך את העגלה ".  נתניהו הדגיש : " לא עצרנו את דו"ח טרכטנברג "
  ( צילום :  דניאל בוק ,  עריכת וידאו :  גדי וינסטוק )  
ראש הממשלה בנימין נתניהו נשא הבוקר  ( שני )  דברים בפני ועידת ישראל לעסקים של גלובס במלון דיוויד אינטרקונטיננטל בתל אביב וקרא לשמירה ועידוד הסקטור הפרטי בישראל תוך כדי טיפול בצרכים החברתיים . " זה לא נכון שעצרנו את יישום דו"ח טרכטנברג .  הורדנו את הבלו ,  הורדנו מסים על רכישות באינטרנט ונעביר עוד פרקים בשבועות הקרובים ",  אמר נתניהו .  
את הדגש בדבריו שם ראש הממשלה על הסקטור הפרטי . " צ'רצ'יל אמר פעם שיש שרואים את הסקטור הפרטי כנמר טורף שצריך לירות בו ,  אחרים רואים בו כפרה שיש לחלוב אותה ומעטים מדי רואים בו סוס בריא שמוביל את העגלה .  הסקטור הפרטי הוא הסוס שמוביל את העגלה ".  לדברי נתניהו , " אי אפשר לדבר על כלכלה וצמיחה ועל צרכים חברתיים בלי שיהיה מי שייצר ערך מוסף - שזה הסקטור הפרטי .  לעיתים יש מחשבה שהכלכלה מתבצעת מאליה ,  אבל העבודה נעשית על ידי הסקטור הפרטי - מי ששוכח את זה יגיע לצפון קוריאה .  אם יש ניסיון אחד של המאה ה-20 הוא שהכלכלות החופשיות בהן נותנים לסקטור הפרטי את היכולת ליוזמה הן אלה המספקות את צרכי החברה והן נותנות את כל הצרכים לכולם ".  
נתניהו טען כי הדיון הציבורי מטשטש את הצורך לדאוג לסקטור הפרטי . " אני אומר את זה כי זה מטשטש .  השיח הוא רק על החלוקה - מדברים על איך לחלק את העוגה ולא על איך להגדיל את העוגה .  אם עוסקים רק בחלוקה ,  מהר מאוד נגיע לפירורים וגם זה לא יישאר .  החלוקה הרבה יותר מיטבית בעוגה צומחת .  לא אחראי לעסוק רק בחלוקה אלא יש לאזן בין שני הדברים ".  לדברי ראש הממשלה , " יש לנו בעיה ,  העוגה גדלה אוטומטית עם השוק העולמי גדל - אבל השוק העולמי אינו עומד לגדול בזמן הקרוב ולכן היכולת שלנו להמשיך לגדול מוטלת בספק אלא אם כן נעשה דברים חדשים .  היעד הראשון להגיע לשווקים החדשים במזרח וגם במערב כמו ברזיל ואפריקה כמו כן יש גם שווקים חדשים בתוך המדינה .  אנחנו פורשים רשת כבישים ורכבות ,  עושים רפורמה במנהל ובנדל"ן וברגע שנבנה בגליל ,  בנגב וגם במרכז אנחנו מייצרים צמיחה .  בסיס שלישי של צמיחה הן תעשיות חדשות כמו מים חקלאות חלב וסייבר ".  
" את כל זה עושים תוך כדי משבר עולמי לא פשוט שנובע מזה שממשלות נהגו בחוסר אחריות .  אנחנו נהגנו באחריות ונמשיך לנהוג באחריות ",  אמר נתניהו . " המשבר העולמי נבע מפזרנות יתר וגם מעודף רגולציה או חוסר רגולציה בשוקי האשראי .  הם יצרו גרעונות  אנחנו לא עשינו את זה .  הם הילוו כסף בלי חשבון ללא בקרה ,  אנחנו פה נהגנו באחריות .  אני אנהג באחריות כדי לצאת מהמשבר ".  לדברי נתניהו , " כשנוהגים באחריות חייבים להבין שהיעד הראשון הוא להמשיך הצמיחה והשני הוא לשלוט בהוצאות - וזה קשה כי יש הפגנות ויש דרישות ויש תקשורת .  זה טוב שמדברים כי אנחנו דמוקרטיה אבל בסוף צריך להחליט את ההחלטה הנכונה אנחנו חייבים לשלוט בהוצאה ".  עם זאת הדגיש נתניהו כי  " חייבים לדאוג לחברה ,  אבל נכון שזה מתנגש עם שני דברים כפי שתיארתי במשולש האתגרי .  הכלכלה העולמית שדוחפת מלמעלה לשלוט בהוצאות ושני הקודקודים האחרים :  המחויבות לנושאים החברתיים ומה שעולה מהטלטלה האזורית - תחום הביטחון .  חייבים להיות אחראים ולאזן .  למערכת הביטחון יש צרכים ,  אבל היא יכולה להתייעל וזה נובע בחלקו משקיפות .  זה נושא לא קל ,  אנחנו צריכים להגדיל את השקיפות ואני חושב שזה אפשרי ".  
" יש לנו עתיד מזהיר ",  אמר ראש הממשלה . " אני לא ממעיט בבעיות ובטלטלה הכלכלית שתפקוד גם אותנו אבל אני חושב שבניהול אחראי נכון שנותן גב לסקטור הפרטי ומעודד אותו מבלי שיתפתחו מונופולים וקרטלים ניתן להתגבר על הבעיות ".  לדבריו , " בהיעדר רגולציה יגיע השוק למונופולים ,  עודף רגולציה יפגע בתחרות .  המשימה הקשה ביותר היא למצוא האיזון הנכון בנושא זה .  יש שתי ועדות שמטפלות בזה :  ועדת טרכטנברג וועדת הריכוזיות .  צריך לפעול בזהירות ומתינות כדי להבטיח שהמנוע העיקרי של הסקטור הפרטי ימשיך למשוך את העגלה של כולנו .  נעודד התחרות ,  נעשה רגולציה אחראית ,  נפנה לשווקים במזרח ,  נפתח מדע ועסקים חדשים ונשמור על התקציב באחריות .  אם ננהג באחריות השמיים הם הגבול ". 

נתניהו : " בלי הסקטור הפרטי נגיע לצפון קוריאה "
 בנאום שנשא בוועידת העסקים במלון אינטרקונטיננטל בתל אביב קרא ראש הממשלה לפיתוח הסקטור הפרטי אותו הגדיר כ-"סוס שמושך את העגלה ".  נתניהו הדגיש : " לא עצרנו את דו"ח טרכטנברג "
 
