איום הבחירות מרחף באוויר :  כך צפויים להיראות חיי ממשלת נתניהו
נתניהו החל בהתייעצויות עם שותפיו במטרה לייצב את הקואליציה ולהמשיך עם ממשלה צרה של 61 ח"כים .  לפי ההערכה הוא רוצה להשלים את חוק הגיוס טרם פיזור הכנסת .  בכיר ביהדות התורה : " נתניהו רוצה לשלוט במצב ולא ללכת לבחירות ".  כל האפשרויות של ממשלת נתניהו
אחרי התפטרותו של אביגדור ליברמן היום  ( רביעי )  החל ראש הממשלה בנימין נתניהו לקיים התייעצויות עם ראשי הקואליציה ועם בכירי הליכוד במטרה לייצב את הקואליציה .  זאת ,  במטרה להמשיך עם ממשלה צרה של 61 חברי כנסת בתקופה הקרובה עד שיכריע על בחירות .  גורם בליכוד הבהיר כי תיק הביטחון יועבר  " בשלב המידי "  לנתניהו ,  זאת חרף הדרישה של יו"ר  " הבית היהודי "  השר נפתלי בנט לקבל לידיו את התיק כתנאי להישארות מפלגתו בקואליציה .  
אחרי הודעתו של ליברמן ,  בליכוד הציגו לבכירים בסיעות החרדיות תאריכים אפשריים למועד הבחירות הקרובות .  מוקדם יותר שוחח נתניהו עם יו"ר דגל התורה ח"כ משה גפני בנושא .  בליכוד אמרו בתגובה כי גפני ונתניהו סיכמו להיפגש אך בשיחה ספציפית זו  " לא דיברו על תאריך לבחירות ".  ההערכה ביהדות התורה היא כי נתניהו רוצה להשלים את החקיקה של חוק הגיוס עוד קודם פיזור הכנסת .  
עוד בוואלה !  NEWS :-  הבית היהודי :  דורשים את תיק הביטחון כתנאי להישארותנו בממשלה- גנץ ,  גלנט - או אולי נתניהו :  מי יחליף את ליברמן כשר ביטחון ?  - " האחריות על נתניהו ":  בדרום מגיבים על התפטרותו של ליברמן 
בכיר ביהדות התורה אמר לוואלה !  NEWS כי  " נראה שבינתיים נתניהו רוצה לשלוט במצב ולא ללכת לבחירות אבל בודק את כל האפשרויות .  סיכוי גדול שהוא ימשוך עם קואליציה צרה למשך תקופה נוספת ".  
עם השבעת הממשלה הנוכחית ,  הקואליציה תפקדה במשך יותר משנה עם 61 חברי כנסת .  עד כניסתו של ליברמן לממשלה ,  נתניהו התקשה להשליט משמעת בקואליציה ,  זאת לאחר שכמעט בכל רגע נתון היו בה לפחות שני ח"כים 'מורדים' .  
אם נתניהו ירצה להמשיך לקיים את הממשלה עם 61 ח"כים ,  סביר להניח שהקושי יגבר לאור כך שאיום הבחירות מרחף באוויר יותר מתמיד ,  והח"כים יראו עצמם פטורים מהמשמעת הקואליציונית .  במקרה כזה ועם אתגרים משמעותיים כמו חוק הגיוס ,  משבר הגיור וסוגיות נפיצות אחרות - קואליציה צרה לא תחזיק מעמד לזמן רב .  
לכן ,  ככל שנתניהו יחליט או ייאלץ ללכת לבחירות ,  האפשרות הטובה ביותר היא לעשות זאת באמצעות אישור חוק לפיזור הכנסת במליאת הכנסת .  חוק כזה מצריך רוב של 61 חברי כנסת ,  שאותו יהיה לכאורה ניתן לגייס בקלות ,  אם יושג תאריך מוסכם .  את פיזור הכנסת ניתן לעשות גם באמצעות הצבעת אי אמון של האופוזיציה במקרה שיש קואליציה חלופית עם 61 חברי כנסת או בדרך של התפטרות ראש הממשלה מתפקידו ,  תרחיש פחות סביר במקרה של נתניהו .
 אם נתניהו יחליט לפזר את הכנסת באמצעות החוק ,  הבחירות יתקיימו לא לפני שיחלפו לפחות 90 יום ולא יאוחר מחמישה חודשים מיום אישור החוק בשלוש קריאות .  מנגד ,  האפשרויות הנוספות של פיזור הכנסת באמצעות הצעת אי אמון או התפטרותו של ראש הממשלה מחייבות את קיום הבחירות בתוך שלושה חודשים בלבד .
  ( עדכון ראשון :  16:00 )  

איום הבחירות מרחף באוויר :  כך צפויים להיראות חיי ממשלת נתניהו
נתניהו החל בהתייעצויות עם שותפיו במטרה לייצב את הקואליציה ולהמשיך עם ממשלה צרה של 61 ח"כים .  לפי ההערכה הוא רוצה להשלים את חוק הגיוס טרם פיזור הכנסת .  בכיר ביהדות התורה : " נתניהו רוצה לשלוט במצב ולא ללכת לבחירות ".  כל האפשרויות של ממשלת נתניהו

