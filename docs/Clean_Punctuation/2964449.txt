בצל פרישת יעלון :  דריכות במשרד הביטחון לקראת מינוי המנכ"ל החדש
לקראת כניסתו לתפקיד של אלוף במילואים אודי אדם ,  נפוצו שמועות שהשר המיועד ליברמן יקפיא את המינוי - אך נראה שלא יעשה זאת .  כמו כן ,  הגעתו האפשרית של נתניהו לטקס ההחלפה מעוררת רגשות מעורבים במשרד
 ( מתנגד למינוי אודי אדם למנכ"ל משרד הביטחון ,  בחודש שעבר )  
אם לא יחול שינוי של הרגע האחרון ,  ייכנס מחר  ( חמישי )  אלוף  ( במיל' )  אודי אדם לתפקידו כמנכ"ל משרד הביטחון ויחליף את אלוף במיל' דן הראל ,  שהודיע על פרישה לאחר שלוש שנים בתפקיד .  מאז נודע כי ח"כ אביגדור ליברמן צפוי להתמנות לשר הביטחון ,  נפוצו במשרד הביטחון שמועות לפיהן ייתכן שיחליט להקפיא את ההחלפה ,  ואף הועלו כמה שמות של מועמדים פוטנציאליים נוספים .  עם זאת ,  גורמים רשמיים טענו אמש כי הממשלה כבר אישרה את מינויו של אדם וכי לא צפוי כל שינוי . " מבחינת משרד הביטחון המינוי שריר וקיים ,  ולא התקבלה כל הודעה אחרת בנושא ",  אמרו גורמי ביטחון .  לדבריהם ,  סביר להניח שליברמן ירצה לשדר יציבות במערכת הביטחון ולא יבצע החלפה של המועמד ברגע האחרון .  
עקב התפטרותו של השר לשעבר משה יעלון ,  מכהן ראש הממשלה בנימין נתניהו כשר הביטחון עד להשבעתו של ליברמן כחבר בממשלה ,  שתתרחש ככל הנראה בשבוע הבא .  על כן ,  אמור מחר נתניהו להגיע לטקס החלפת המנכ"ל - דבר שהתקבל ברגשות מעורבים בקרב גורמים במשרד הביטחון עקב הדרך שבה עזב יעלון את תפקידו .  התפטרותו של שר הביטחון בשבוע שעבר עוררה ביקורת רבה במשרד בשל הצעדים שהובילו לעזיבתו .  נכון לאתמול ,  טרם התברר אם ראש הממשלה אכן יגיע לטקס במשרד הביטחון ,  או שזה ייערך בנוכחות סגן שר הביטחון ,  אלי בן דהן .  

בצל פרישת יעלון :  דריכות במשרד הביטחון לקראת מינוי המנכ"ל החדש
לקראת כניסתו לתפקיד של אלוף במילואים אודי אדם ,  נפוצו שמועות שהשר המיועד ליברמן יקפיא את המינוי - אך נראה שלא יעשה זאת .  כמו כן ,  הגעתו האפשרית של נתניהו לטקס ההחלפה מעוררת רגשות מעורבים במשרד

