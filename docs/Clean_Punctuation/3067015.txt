מבוכה בשטיח האדום ודמעה בכותל :  היום הראשון של טראמפ בישראל
מהטמנת פתק בכותל ועד לארוחה עם הזוג נתניהו במעון ראש הממשלה ,  הספיק נשיא ארצות הברית לרשום כמה רגעים היסטוריים  וגם שתי מבוכות שנתפסו בעדשת המצלמה .  היום ימשיך טראמפ לסייר ברחבי הבירה ,  עד להמראתו לוותיקן אחר הצהריים
נשיא ארצות הברית דונלד טראמפ נחת אתמול  ( שני )  בנתב"ג אחרי שהמריא מערב הסעודית ,  לתחילת ביקורו הרשמי הראשון בישראל ובהמשך למסעו באזור .  בהמשך הביקור ,  שיסתיים היום ,  יבקרו הנשיא ורעייתו מלניה באתרים באזור ירושלים  בהם מוזיאון  " יד ושם ",  מוזיאון ישראל ובית לחם .  
את פניהם של הזוג הנשיאותי קיבלו הנשיא ראובן ריבלין ורעייתו נחמה וראש הממשלה בנימין נתניהו ורעייתו שרה . " אתה חבר טוב של ישראל ,  אתה פה בין חברים ",  אמר נתניהו לטראמפ עם צאתו ממטוס האייר פורס 1 .  טראמפ לחץ את ידיהם של הנוכחים ולאחר מכן הושמעו ההמנונים של שתי המדינות והמנהיגים פתחו בנאומיהם .  
בזמן הטקס בנתב"ג ,  חבר הכנסת אורן חזן  ( הליכוד )  עורר מבוכה כשהתעקש לצלם סלפי עם המבקר המכובד על השטיח האדום .  חזן תפס את הנשיא האמריקני בעודו לחץ את ידי השרים והמכובדים שהתכנסו בנתב"ג לקבל את פניו ,  והרים את הטלפון הסלולרי שלו כדי לצלם את התמונה .
 צילום הסלפי של ח"כ אורן חזן עם נשיא ארצות הברית הצליח לגנוב את הכותרות של ביקור דונלד טראמפ בישראל - גם בכלי תקשורת בעולם .  הסלפי ,  שעומד בניגוד לכל חוקי הפרוטוקול עורר גם את חמתם של בכירים בליכוד ובלשכת ראש הממשלה ואף תויג כך בעיתונים שונים המסקרים את הביקור .  
זמן קצר לאחר נחיתתם ,  תועדה מלניה טראמפ כשהיא מסרבת לאחוז את ידו של בעלה .  טראמפ ,  שצעדה על השטיח האדום יחד עם הזוג נתניהו ,  הצליפה בידו לאחר שזה הושיט אותה לעברה .  התקרית המביכה ,  שנתפסה בעדשת המצלמות והופצה בתוך זמן קצר ברשת ,  הציתה מחדש את השיח על טיב היחסים בין השניים .  
בתום פגישתו עם הנשיא ראובן ריבלין במעונו ,  אמר טראמפ כי ערב הסעודית ,  שממנה המריא הבוקר לישראל ,  מוכנה לסייע בתהליך השלום בין ישראל לפלסטינים . " כבוד לי להיות במדינה האדירה הזאת ,  מולדתו של העם היהודי ",  הבהיר . " תודה שפתחתם את ביתכם בפניי ואירחתם את מלניה ואותי .  מדינה נהדרת .  לא רק שאנחנו ידידים ותיקים ,  אנחנו בעלי ברית קרובים ". 
נשיא ארצות הברית הוסיף כי  " הרגע הזה בהיסטוריה דורש מאתנו להדק את שיתוף הפעולה .  להתמודד עם איום הטרור של דאעש ושל איראן ,  שזורעת טרור לא רק כאן אלא בכל העולם .  נעצור את האלימות שלקחה כל כך הרבה חיים ,  כאן בישראל ובכל העולם .  איראן לעולם לעולם לא תוכל לפתח נשק גרעיני .  עלינו להפסיק את המימון של טרור ".  
עם הגעתו לירושלים ,  סיירו הנשיא ומשפחתו בעיר העתיקה כשהוא ללא נציגים רשמיים מישראל .  לאחר שביקר בכנסיית הקבר ,  התפלל והטמין פתק בכותל כשהוא חובש כיפה לראשו .  בתו ,  איוונקה התפללה גם היא בעזרת הנשים ואף מחתה דמעה .  אנשי הקרן למורשת הכותל יוציאו את הפתק שהטמין טראמפ ובחשאיות ויטמינו אותו במקום לא ידוע בין האבנים במנהרות הכותל ,  אחרי שב-2008 סייר בכותל ברק אובמה ,  אז המועמד לנשיאות ארצות הברית ,  ובסופו נודע מה היה כתוב בפתק שלו .  
לאחר הסיור בעיר העתיקה ,  המשיכה מלניה טראמפ לבית החולים הדסה עין כרם יחד עם שרה נתניהו .  שם ,  פגשו את הילדים המאושפזים במקום ,  נשות ארגון הדסה העולמי וכן את רופאי בית החולים . " זה טוב להיות פה ",  אמרה הגברת הראשונה של ארצות הברית לאחר הגעתה למקום .  הילדים העניקו לשתיים אלבומים עם ציורים ותמונות .  במהלך המפגש ,  נתניהו העבירה לטראמפ מכתב מאמו של החייל שגופתו מוחזקת בידי חמאס ,  אורון שאול .  
במלון המלך דוד ,  בו ילון הלילה הנשיא ,  שוחחו שני המנהיגים עם עיתונאים ולאחר מכן נכנסו לפגישה .  טראמפ נשאל על הדלפת המידע הרגיש על  " המדינה האסלאמית "   ( דאעש )  ,  שלפי פרסומים הגיע מהמודיעין הישראלי ,  לבכירים רוסים בבית הלבן בתחילת החודש . " הבנתם את הסיפור לא נכון ,  מעולם לא הזכרתי את ישראל בשיחה עם הרוסים ",  ענה .
 עוד אמר אמר כי הוא תומך נלהב של ישראל כבר הרבה זמן . " זה מקום נהדר ואנשים נהדרים .  כבוד גדול להיות פה ,  ביקרתי בכותל המערבי ,  זה היה כבוד רב ".  הוא הוסיף כי הוא מודה לראש הממשלה נתניהו . " היו לנו יומיים מדהימים בערב הסעודית ,  דיברנו על האגרסיביות של איראן ,  שמביא הרבה גורמים להתלכד יחדיו ".  
לאחר פגישתם במלון המלך דוד ,  ערכו המנהיגים ורעיותיהם סעודה רשמית במעון ראש הממשלה שברחוב בלפור בירושלים .  לפני תחילת הארוחה נשאו שני האישים הצהרות לתקשורת . " אני מצפה לעבוד יחד איתך לקידום השלום באזור ",  אמר נתניהו . " נערוך מאמץ מחודש לשלום בין ישראל והפלסטינים ואני מודה לראש הממשלה על המחויבות שלו לתהליך הזה .  שמעתי שזו אחת מהעסקאות הקשות בעולם אבל אני מאמין שנגיע אליה ",  השיב טראמפ .
 נתניהו ורעייתו קיבלו את טראמפ ורעייתו מלניה והזמינו אותם לחתום בספר האורחים .  עם ישיבתם לצד השולחן שעליו הספר הסביר נתניהו כי רק הודות לביקורו צבעו במעון את הקירות מחדש .  לאחר מכן העניק נתניהו לנשיא ספר תנ"ך .  בהמשך הם הצטלמו על רקע דגלי המדינות .  באופן חריג הסיור בבית ראש הממשלה נערך בשידור חי אל מול המצלמות .  רעיית ראש הממשלה הכירה לזוג טראמפ את בנם יאיר . " אני מעריץ גדול ",  אמר יאיר לזוג . " אני יכול להזדהות עם מה שעובר על בנכם בארון ,  הייתי בגילו בכהונה הראשונה של אבי ". 
 ( עדכון ראשון :  23:10 )  

מבוכה בשטיח האדום ודמעה בכותל :  היום הראשון של טראמפ בישראל
מהטמנת פתק בכותל ועד לארוחה עם הזוג נתניהו במעון ראש הממשלה ,  הספיק נשיא ארצות הברית לרשום כמה רגעים היסטוריים  וגם שתי מבוכות שנתפסו בעדשת המצלמה .  היום ימשיך טראמפ לסייר ברחבי הבירה ,  עד להמראתו לוותיקן אחר הצהריים

