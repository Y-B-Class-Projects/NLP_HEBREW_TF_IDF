לבני לסטודנטים : " עזרו לנו לעשות את השינוי החברתי "
 יו"ר האופוזיציה נפגשה עם סטודנטים במכללת עמק יזרעאל ,  מתחה ביקורת על הצעות החוק החברתיות שנדחו ושלחה מסר אישי לראש הממשלה : " מייצג את המצב שבגללו יצאו הקיץ לרחובות "
 יושבת ראש האופוזיציה ,  חברת הכנסת ציפי לבני  ( קדימה )  ,  ערכה הבוקר  ( ראשון )  סיור עבודה באזור הצפון שבסיומו נפגשה עם קבוצת סטודנטים מהמכללה האקדמית עמק יזרעאל .  בתחילה פתחה לבני בקריאה נחרצת לסטודנטים להמשיך במאבק החברתי . " האחריות היא אחריות שלנו ,  היא לא אחריות שלכם ,  אבל אנחנו זקוקים לעזרה שלכם כדי לעשות את השינוי ",  הסבירה יו"ר האופוזיציה , " אנחנו זקוקים לקול שלכם ,  ולא רק ביום הבחירות ,  אלא גם בתהליכים שקורים עכשיו ". 
עוד בנושאדיכטר : " קדימה לא דמוקרטית ,  אתמודד מול לבני"ציפי לבני : " נתניהו מנסה להשתלט על התקשורת"הערכה בקדימה :  פריימריז לראשות המפלגה עד מרץ
לבני נעתרה להזמנת אגודת הסטודנטים ,  אשר החליטה לקדם פרויקט  " שיחה אישית "  עם אנשי ציבור .  בפגישה הציגה לבני בפני הסטודנטים את המטרות שהציבה לעצמה מפלגת קדימה בעקבות המחאה החברתית ,  ביניהן הדרישה לתקציב חברתי חדש ,  עליה אמרה כי  " אין סיכוי בעולם שוועדת טרכטנברג תעשה שינוי מהותי במסגרת התקציב הקיים .  נתניהו לא רוצה לפתוח את התקציב כי הצבעה על תקציב - כמוה כהצבעת אי אמון ". 
בנימה אישית יותר ,  התייחסה לבני לדור הצעיר שהוביל את המחאה החברתית ,  כשסיפרה שקיבלה בקיץ האחרון  " את ההבנה עד כמה צעירים מרגישים שלא 'רואים אותם ממטר' ושהם צריכים להסתדר פה לבד .  אני חושבת שהמחאה הזאת הוציאה מעל לפני השטח נושאים שגם אני לא הכרתי ברמה היום יומית ". 
בהמשך השיחה התייחסה לבני להצעות החוק שעלו מצד שרי הליכוד ,  ועוררו התנגדות מבקרב מפלגות האופוזיציה .  היא התייחסה להצעה שאושרה ואוסרת על עמותות לקבל תרומות מיישות מדינית זרה בגובה של יותר מ- 20 אלף שקלים בשנה ,  וכן להצעה לערוך שימוע למועמדים לשיפוט בבית המשפט העליון ,  ואמרה כי  " השבוע יובאו לכנסת הצעות חוק שהופכות את העניין הלאומי ללאומני ,  כמו שלילת תמיכה מכל מיני עמותות שלא חושבות כמונו ומינוי שופטים בעלי השקפת עולם מסוימת ,  וכל זאת כניסיון להשליט בשיח עמדה אחת ". 
כאשר נשאלה על חילוקי הדעות בינה לבין חברה למפלגה ,  חבר הכנסת אבי דיכטר ,  לבני לא שמרה על איפוק . " דיכטר חושב אחרת ממני ,  אבל מחר אני מתכוונת להביא לסיעת קדימה הצעת חוק שאומרת שקדימה תתנגד לחוק של דיכטר ",  אמרה , " אנו נמצאים כל הזמן במצב של חוסר איזון ,  ברגע שהעניין היהודי מאוים אז ישר מכפיפים את הדמוקרטיה לעניין היהודי ,  ולהיפך .  זה דבר שאני לא אתן את ידי בו .  לכן יש לי ויכוח איתו ,  ואני מוכנה לשלם על זה מחיר פוליטי ". 
בסיום המפגש היא התבקשה לתת תשובה על מצבה הירוד של מפלגתה בסקרים . " אני לא פרשנית פוליטית ,  אך בסופו של דבר הציבור בוחר את האדם שיכהן כראש ממשלה ,  כרגע זה אני או נתניהו .  נתניהו מייצג את כל מה שבגללו אנשים יצאו לרחוב בקיץ ",  אמרה .
 לפניה אל הכתב :  davidkobi@walla.com

לבני לסטודנטים : " עזרו לנו לעשות את השינוי החברתי "
 יו"ר האופוזיציה נפגשה עם סטודנטים במכללת עמק יזרעאל ,  מתחה ביקורת על הצעות החוק החברתיות שנדחו ושלחה מסר אישי לראש הממשלה : " מייצג את המצב שבגללו יצאו הקיץ לרחובות "
 
