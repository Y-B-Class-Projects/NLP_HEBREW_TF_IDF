אבו יונס פנה במכתב דרישה לנתניהו :  הסר את הפוסט נגד סכנין
יו"ר בני סכנין דורש מראש הממשלה שיוסר הפוסט בפייסבוק שבו הוא גינה את הביזוי כביכול של דקת הדומייה לזכר נספי אסון השטפון בערבה : " הוא תוקף אותנו על סמך שקרים בלבד "
 יושב ראש בני סכנין מוחמד אבו יונס פנה היום  ( רביעי )  במכתב אל ראש הממשלה בנימין נתניהו ובו הוא ביקש ממנו להסיר את הפוסט שכתב בדף הפייסבוק שלו בנוגע לביזוי לטענתו של דקת דומייה שנערכה לנספי אסון השטפון בערבה בשבוע שעבר .  כזכור ,  ראש הממשלה תקף את אוהדי סכנין לאחר פרסומים על ביזוי דקת הדומייה וזאת למרות שלטענת כל האנשים שהיו במקום ,  כולל שחקני ואנשי הפועל רעננה ,  אנשי צוות השיפוט ,  ושדרי המשחק ,  ביזוי כזה כלל לא התרחש .  
עוד בנושא :
 בנימין נתניהו גינה את אוהדי סכנין ,  שזעמו בתגובהסוכנו של מאבוקה דרש הבהרות .  הערכה :  ישוחרר מהסגל 
כעת דורשים בסכנין שנתניהו יסיר את הפוסט .  במכתבו אף כתב אבו יונס שהוא מאמין שנתניהו יכתוב פוסט חדש שבו הוא מתקן את המעוות . " שראש הממשלה תוקף על סמך שקרים זה חמור מאוד ",  קבע גורם בהנהלה , " סכנין היא סמל למגזר הערבי ולמעשה דבר כזה גורם לצל שמטיל ראש הממשלה על כלל המגזר ומן הראוי שיסדר זאת ". 
במישור המקצועי ,  אתמול היה היום האחרון לאופציה של סכנין להאריך את חוזהו של יובל אבידור ,  אך במועדון לא מימשו זאת .  למרות זאת ,  בקבוצה רוצים לראות את השחקן ממשיך כשהמאמן טל בנין מעריך מאוד את אבידור וידרוש מההנהלה לשבת עם השחקן ולהאריך את חוזהו .  
מי שעשוי לעזוב הוא סגס תאמבי ונציגיו מחפשים עבורו אופציה בחו"ל .  אם הקשר ייצא לחו"ל ,  בסכנין לא יוכלו לדרוש אפילו דמי השבחה בעוד שמעבר לקבוצה בארץ יגרור דרישה של סכנין לדמי השבחה ,  כשלפי גורם בהנהלה ,  במועדון ידרשו סכום שלא נופל ממיליון שקלים .  

אבו יונס פנה במכתב דרישה לנתניהו :  הסר את הפוסט נגד סכנין
יו"ר בני סכנין דורש מראש הממשלה שיוסר הפוסט בפייסבוק שבו הוא גינה את הביזוי כביכול של דקת הדומייה לזכר נספי אסון השטפון בערבה : " הוא תוקף אותנו על סמך שקרים בלבד "
 
