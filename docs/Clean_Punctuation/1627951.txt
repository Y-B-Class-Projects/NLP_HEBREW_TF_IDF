מתנחלים נגד רה"מ : " נמשיך לבנות גם בלעדיך "
 מאות מתנחלים הפגינו מול משרד ראש הממשלה בירושלים ,  במחאה על הקפאת הבנייה . " יהודים הם לא קרטיבים ",  קראו המפגינים .  בנוסף ,  הרשויות ביו"ש פתחו בשביתה
 ( צילום :  גדעון צנטנר ,  עריכת וידאו :  יאיר דניאל ) 
כ-300 מתנחלים ועובדי הרשויות המקומיות ביהודה ושומרון הפגינו הבוקר  ( ראשון )  מול משרד ראש הממשלה בירושלים ,  במחאה על הקפאת הבנייה בהתנחלויות .  המפגינים החזיקו שלטים עליהם נכתב : " ממשיכים למרות ההקפאה "  ו"את המנגינה הזאת אי אפשר להקפיא ".  לדברי ראש מועצת יש"ע דני דיין , " נמשיך למלא את משימת הבנייה גם בלי הממשלה ".  בנוסף ,  הרשויות ביהודה ושומרון פתחו הבוקר בשביתה כללית במחאה על הקפאת הבנייה .  במסגרת השביתה אין קבלת קהל ,  ולא יינתנו שירותים לתושבים . 
" עלינו לירושלים על מנת להעביר לשרים את המסר שצו ההקפאה הוא צו דרקוני שאסור לעשות במדינה דמוקרטית ",  אמר ראש מועצת גוש עציון שאול גולדשטיין . " מי שקלקל הוא זה שיכול לתקן .  רק הממשלה יכולה לשנות את ההחלטה .  דבר כזה לא נעשה מעולם בישראל ,  לבטל סמכויות של רשויות בצו של אלוף בצה"ל .  חלק מהשרים לא ידעו בעצמם מה הם משמעויות הצו ואנחנו נהיה שם מחר כדי למחות על כך ". 
ח"כ דני דנון  ( ליכוד )  אמר בהפגנה : " אני קורא לשרים בישיבת הממשלה לומר את אשר על ליבם ,  שההקפאה היתה טעות ויש לבטלה ".  בפנייה לראשי הרשויות הוא אמר : " אתם לא אזרחים סוג ב' ,  אתם אזרחים סוג א' ,  מלח הארץ .  ראש הממשלה לא יכול להשתמש בכם כבלוני ניסוי ".  ח"כ זבולון אורלב  ( הבית היהודי )  אמר כי  " זה אבסורד שהציבור שאפשר להקים ממשלה יהודית ודתית צריך לעמוד ולהפגין נגדה על מימוש הבטחת בחירות ברורה .  צריך להוביל את הממשלה לקיים את הבטחותיה לא ברק והעבודה יכתיבו לממשלה את סדר היום אלא הרוב הדתי והלאומי בה ". 

מתנחלים נגד רה"מ : " נמשיך לבנות גם בלעדיך "
 מאות מתנחלים הפגינו מול משרד ראש הממשלה בירושלים ,  במחאה על הקפאת הבנייה . " יהודים הם לא קרטיבים ",  קראו המפגינים .  בנוסף ,  הרשויות ביו"ש פתחו בשביתה

