נשיא החלומות :  הפנטזיות של ירושלים על עידן טראמפ
כניסתו של דונלד טראמפ לבית הלבן נתפס בעיני רבים בשולחן הממשלה כעידן חדש ביחסי ישראל-ארה"ב .  לראשונה לנתניהו ולממשלת הימין יש שותף רפובליקני ,  שלפחות לפי הצהרותיו ,  עשוי לחולל שינויים דרמטיים .  האם יהיה אפשר לגזור עליו קופון ? 
בירושלים חיכו בקוצר רוח לכניסתו של דונלד טראמפ לבית הלבן ,  ולמה שנתפס בעיני רבים כעידן חדש ביחסי ישראל-ארה"ב .  בפעם הראשונה בהיסטוריה הפוליטית שלו ,  לראש הממשלה בנימין נתניהו  וממשלת הימין שבראשותו  יש שותף רפובליקני בחדר הסגלגל ,  ולא ממשל דמוקרטי שחלוק עליו בסוגיות שונות של מדיניות .
 לפי ההערכה בירושלים ,  נתניהו עשוי להיפגש עם הנשיא החדש כבר בשבועות הקרובים ,  ומתנהלים מגעים בין הצוותים לקביעת סדר היום של הפגישה הראשונה .  כמו בבירות רבות ברחבי העולם ,  גם בירושלים ישנם סימני שאלה לגבי הרוח החדשה שנושבת משדרות פנסילבניה אבל לפחות לפי הצהרות הקמפיין שלו ,  טראמפ עשוי לחולל שינויים דרמטיים בשורה של נושאים הרי גורל עבור ישראל .
 עוד בוואלה !  NEWS:השבעת הנשיא טראמפ :  צפו במשדר המיוחד מאולפן וואלה !  NEWSמחווה ליריבה :  טראמפ הודה לקלינטון לקול תשואות רועמותטראמפ הושבע לנשיא ארה"ב ה-45 : " אמריקה בלתי ניתנת לעצירה "  
יתרה מכך ,  הוא מינה בסביבתו הקרובה שורה של יועצים בכירים שהתואר  " אוהדי ישראל "  קטן עליהם ,  כמו השגריר המיועד לישראל דיויד פרידמן והשליח המיוחד ג'ייסון גרינבלט ,  וחתנו ג'ארד קושנר ,  שיהיה אמון על הנושא הישראלי-פלסטיני .  אלה האנשים שילחשו על אוזנו של טראמפ ,  ודלתם תהיה פתוחה לרווחה בפני שגריר ישראל בארצות הברית רון דרמר ,  שעד כה נחשב לכמעט אישיות בלתי רצויה אצל ממשל אובמה .  מצד שני ,  חלק מהמינויים של טראמפ לקבינט - כמו שר החוץ המיועד רקס טילרסון ושר ההגנה המיועד ג'יימס מאטיס - מחזיקים בעמדות שונות בכל הנוגע להסכם הגרעין עם איראן ופתרון שתי המדינות ,  ואצל טראמפ ,  כמו אצל טראמפ ,  מוטב לא לצאת בתחזיות מפליגות .
 כך או כך ,  הציפייה לחילופי הבית הלבן הכניסה את מפלגות הימין בקואליציה לתזזית של ציפיות .  החל מהעברת השגרירות לירושלים לביטול החלטה 2334 של האו"ם נגד ההתנחלויות - אלה הפנטזיות שבירושלים היו רוצים לגזור עליהן קופון :  

נשיא החלומות :  הפנטזיות של ירושלים על עידן טראמפ
כניסתו של דונלד טראמפ לבית הלבן נתפס בעיני רבים בשולחן הממשלה כעידן חדש ביחסי ישראל-ארה"ב .  לראשונה לנתניהו ולממשלת הימין יש שותף רפובליקני ,  שלפחות לפי הצהרותיו ,  עשוי לחולל שינויים דרמטיים .  האם יהיה אפשר לגזור עליו קופון ? 

