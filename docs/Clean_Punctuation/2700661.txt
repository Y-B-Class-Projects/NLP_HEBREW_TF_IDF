קרי נפגש עם נתניהו : " צריך מו"מ ולא משבר מדומה "
 בביקורו התשיעי בישראל מאז נכנס לתפקידו הדגיש שר החוץ האמריקני כי ביטחונה של ישראל חיוני להצלחת התהליך המדיני .  על סוגיית הגרעין האיראני : " סנקציות מרכזיות יישארו "
 שר החוץ האמריקני ,  ג'ון קרי ,  שנחת לפנות בוקר בישראל לביקורו התשיעי מאז נכנס לתפקידו ,  נפגש היום בצהריים  ( חמישי )  בירושלים עם ראש הממשלה ,  בנימין נתניהו .  הפגישה בין השניים הוקדשה בעיקר לנושא המשא ומתן הישראלי-פלסטיני ,  שקרי הגיע לישראל במטרה לקדמו ,  ובסוגיית הגרעין האיראני . 
" ישראל מעוניינת בהסדר שלום על בסיס שתי מדינות לשני עמים ,  ותעמוד בכל מחויבויותיה במסגרת המשא ומתן ",  אמר נתניהו במסיבת עיתונאים משותפת עם קרי ,  בתום הפגישה בין השניים .  נתניהו הבהיר כי לשם הצלחת התהליך נדרש  " משא ומתן אמיתי ולא חילופי האשמות ".  קרי מצדו אמר כי ביטחונה של ישראל חיוני להצלחת המגעים האלה . " הסדרי הביטחון שיגובשו יבטיחו יתר ביטחון לישראל ",  הסביר קרי . " הצגנו הבוקר לראש הממשלה נתניהו כמה רעיונות בנושא ,  והשיחה בנושא תימשך בערב וגם מחר ".  
בנוגע לגרעין האיראני והשפעותיו האפשריות על ישראל ,  אמר קרי כי מבחינת האמריקנים  " ביטחונה של ישראל בראש סדר העדיפויות .  ארצות הברית תעשה כל שביכולתה להבטיח שתכנית הגרעין הצבאית של איראן תפורק ".  בנוסף ,  ניסה קרי להשקיט מעט את החשש הגובר מצדו של נתניהו ביחס לריכוך הסנקציות ,  והדגיש : " סנקציות מרכזיות יישארו במקומן ". 
עוד על תהליך השלום:דיסקין מזהיר : " הסכסוך עם הפלסטינים קריטי יותר מאיראן"כולם מצפים למשבר :  קרי מגיע כדי להושיעאירופה : " אם המו"מ ייכשל ,  נסמן מוצרי התנחלויות "  
בהמשך היום צפוי קרי לנסוע לרמאללה לפגישה עם יו"ר הרשות הפלסטינית ,  אבו מאזן .  בערב הוא צפוי לשוב לירושלים ולהיפגש עם נתניהו פעם נוספת .  
ברמאללה מאשימים את נתניהו בשבועות האחרונים ב"תקיעת "  המשא ומתן ובהימנעות מהצגת עמדות מפורטות בחדר הסגור .  קרי נפגש עם נתניהו לפני כחודש וחצי ברומא במשך שבע שעות תמימות בניסיון לקבל ממנו מפה כללית של הוויתורים הטריטוריאליים שיסכים לבצע .  אלא שבינתיים ,  התקדמותו של ערוץ המשא ומתן האחר שקרי מעורב בו - בין איראן למעצמות - הסיטה את תשומת הלב מהערוץ הישראלי-פלסטיני .  
קרי ביקר בישראל לאחרונה לפני פחות מחודש ,  אך בניגוד לרצונו הביקור הפך מביקור עבודה בנושא הישראלי-פלסטיני לתחילתו של משבר חריף בין ישראל לארצות הברית בנושא האיראני .  בסיומו של הביקור נועדו נתניהו וקרי בנתב"ג ,  זמן קצר לפני שהוא המריא לז'נבה כדי לקחת חלק במגעים עם איראן .  הפגישה ביניהם הייתה גרועה במיוחד ,  וקרי אף ביטל הופעה משותפת של השניים מול כלי התקשורת .  
לפניות לכתב :  amir.tibon@walla.co.il 

קרי נפגש עם נתניהו : " צריך מו"מ ולא משבר מדומה "
 בביקורו התשיעי בישראל מאז נכנס לתפקידו הדגיש שר החוץ האמריקני כי ביטחונה של ישראל חיוני להצלחת התהליך המדיני .  על סוגיית הגרעין האיראני : " סנקציות מרכזיות יישארו "
 
