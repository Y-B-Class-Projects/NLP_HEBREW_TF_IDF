אובמה על נאום נתניהו בקונגרס : " תחושה של שבירת כלים "
 נשיא ארה"ב טען בריאיון ל"עובדה "  כי  " ישראל מאבדת מאמינותה "  בעקבות הצהרותיו הסותרות של נתניהו בנוגע לתהליך השלום ,  והבהיר כי זה יקשה להגן על ישראל באו"ם .  לדבריו , " אין סיכוי סביר להסכם מסגרת "
 נשיא ארצות הברית ברק אובמה הזהיר כי הצהרותיו הסותרות של ראש הממשלה בנימין נתניהו בנוגע לאפשרות של הקמת מדינה פלסטינית גורמות לכך ש"ישראל מאבדת אמינות ".  בריאיון לאילנה דיין במסגרת התכנית  " עובדה ",  ששודר אמש  ( שלישי )  ,  אמר הנשיא : " כבר כיום הקהילה הבינלאומית לא מאמינה שישראל רצינית בכוונתה להשיג פתרון על בסיס העיקרון של שתי מדינות .  ההצהרה של ראש הממשלה הגבירה את הטענה שאין שם מחויבות של ממש ". 
הנשיא טען כי לוושינגטון יהיה קשה יותר להגן על ישראל באו"ם ובמוסדות בינלאומיים נוספים אם ירושלים תמשיך במדיניות הנוכחית שלה . " אם בפועל אין סיכוי לתהליך שלום ממשי ,  אם איש לא מאמין בקיומו של תהליך שלום ,  אז קשה יותר להתווכח עם מי שמוטרד מהבנייה בהתנחלויות .  קשה לי יותר לומר להם :  תתאזרו בסבלנות .  לכן השאלה היא איך נתקדם ממה שנראה כעת כמצב חסר תקווה בחזרה למצב שיש בו תקווה ".  
אובמה התייחס ארוכות ליחסיו עם ראש הממשלה ,  והביע ביקורת על נאומו של נתניהו בקונגרס בחודש מרץ האחרון ,  שתואם מבלי ליידע את הבית הלבן . " אילו הייתי מגיע לכנסת מבלי לתאם מראש עם ראש הממשלה ,  או אם הייתי מנהל משא ומתן עם יצחק הרצוג ,  זה היה יוצר תחושה של שבירת כלים ".  
עוד בוואלה ! NEWS:חוטובלי מפעילה את משרד החוץ נגד  " שוברים שתיקה "  בשוויץהמרכז הפלסטיני שצורף לאו"ם :  ישראל מסיתה נגדנושר החוץ של גרמניה בעזה : " חייבים לפתוח את הגבולות " 
" אני חושב שקשה לקבל כפשוטה את ההצהרה  ( של נתניהו )  לאחר הבחירות ",  אמר בהתייחסו לדבריו של נתניהו שהצהיר כי הוא מחויב לפתרון שתי המדינות .  עם זאת ,  לטענת הנשיא ההנהגה הישראלית מערים קשיים על קידום הנושא : " זה תמיד 'מחר' ,  זה תמיד 'אחר כך' ".  
בהתייחסות לתהליך השלום הישראלי-פלסטיני ,  עד תום כהונתו בעוד שנה וחצי העריך : " אני לא רואה סיכוי סביר להסכם מסגרת ,  לא רואה אותנו יוצאים מקמפ דייויד ,  מחזיקים ידיים ומאושרים .  השאלה היא איך אנחנו מניחים אבני בניין של אמון ושל התקדמות ". 
לדבריו של אובמה , " אני חושב שנתניהו מטיל ספק ביכולת של הפלסטינים והישראלים לשתף פעולה בשם השלום .  אני חושב שנתניהו הוא גם פוליטיקאי שדואג לשמר את הקואליציה שלו ולשמור על הכיסא שלו .  יש פחדים שמניעים את תגובת הממשלה ,  ואני מבין את זה ,  אבל הטענה שלי כלפי נתניהו היא שמה שנדמה נבון וזהיר בטווח הקצר ,  עשוי להתגלות כלא נבון בטווח הארוך ".   
" כשאני נמצא עם ביבי ,  יש לנו שיחות טובות ",  הוסיף . " הן קשות ,  הן מתנהלות בתקיפות ,  אבל אני נהנה מהדו-קרב מולו .  היחסים בין ארצות הברית לישראל עמוקים יותר מכל מנהיג בודד או ממשל מסוים ,  וזה לא ישתנה .  אני פחות מודאג מאי-הסכמה כזו או אחרת שיש לי עם ראש הממשלה נתניהו ,  אלא יותר מפוליטיקה ישראלית שמונעת אך ורק על ידי פחד .  אתם עלולים לאבד דברים שאינם קשורים רק ברקטות ". 
אובמה הבהיר כי הסיוע הביטחוני ,  הצבאי והמודיעיני שארצות הברית מעבירה לישראל ימשיך . " זה לא משהו שמותנה במדיניות כזו או אחרת ",  אמר . 
" הדרך הטובה ביותר למנוע מאיראן נשק גרעיני הוא הסכם נוקשה .  פתרון צבאי לא ישיג את זה ",  הבהיר אובמה . " אם איראן תרמה ותשיג פצצה ,  נוכל לוודא את זה באמצעות כמה מנגנונים - ואז אין הסכם .  אנחנו נקבע תנאי שיאפשר להשיב את הסנקציות ".  
לפני כשבוע וחצי ,  אובמה התארח בבית הכנסת  " עדת ישראל "  שבוושינגטון ,  והבהיר כי הקשר האסטרטגי בין וושינגטון לירושלים נותר איתן ,  למרות שיחסיו עם נתניהו לוקים ב"אי-הסכמות רגעיות ".  אובמה שב והבהיר את מחויבותו לביטחונה של ישראל : " אף ממשל לא עשה יותר ממני על מנת להבטיח שישראל תוכל להגן על עצמה .  שיתוף הפעולה הצבאי והמודיעיני בין שתי המדינות חזק מתמיד ,  והמחויבות שלנו לביטחונה של ישראל לא תעורער ".  
בריאיון שפורסם יום קודם לכן בכתב העת  " אטלנטיק ",  אובמה נקט שפה נחרצת יותר .  לדבריו ,  להתבטאויות של ראש הממשלה נתניהו לקראת הבחירות נגד הקמת מדינה פלסטינית ונגד אזרחי ישראל הערבים  " יהיו השלכות על מדיניות החוץ שלנו ".  הוא הוסיף כי  " ההתבטאויות שתיארו את אזרחי ישראל הערבים ככוח פולש שעלול להצביע ומשהו שיש להיזהר ממנו ,  מנוגדות לחלוטין לניסוח הכרזת העצמאות של ישראל ".  
" כשדבר כזה קורה ,  יהיו לכך השלכות על מדיניות החוץ ",  אמר הנשיא האמריקני בריאיון לכתב ג'פרי גולדברג . " בדיוק מאחר שאנחנו כל כך קרובים לישראל ,  לא לומר דבר משמעו יהיה שהבית הלבן יאבד כל אמינות בנוגע לנושאים האלה ".  אובמה הדגיש כי הוא זכה במהלך כהונתו לתמיכת הקהילה היהודית בארצות הברית ,  והבהיר : " יש קו ישר בין תמיכה בזכותו של העם היהודי למדינה בטוחה וחפה מרדיפה לזכויותיהם של האפרו-אמריקנים להצביע ולזכות להגנה שווה במסגרת החוק ". 
המשבר ביחסים בין אובמה לנתניהו הגיע לשיאו סביב ביקורו של ראש הממשלה בקונגרס האמריקני כשבועיים לפני מועד הבחירות בישראל .  עם זאת ,  לאחרונה בוושינגטון פועלים במטרה להשיג תמיכה להסכם הגרעין המסתמן בין איראן למעצמות ,  בין היתר מישראל .
  ( עדכון ראשון :  21:30 )  

אובמה על נאום נתניהו בקונגרס : " תחושה של שבירת כלים "
 נשיא ארה"ב טען בריאיון ל"עובדה "  כי  " ישראל מאבדת מאמינותה "  בעקבות הצהרותיו הסותרות של נתניהו בנוגע לתהליך השלום ,  והבהיר כי זה יקשה להגן על ישראל באו"ם .  לדבריו , " אין סיכוי סביר להסכם מסגרת "
 
