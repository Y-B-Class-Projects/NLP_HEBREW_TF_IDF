נתניהו אחרי פגישתו עם גרינבלט : " מנסים לגבש נוסחה לבנייה בהתנחלויות "
 בתום הפגישה עם השליח המיוחד של ממשל טראמפ ,  נמסר מלשכת ראש הממשלה כי השניים דנו בחידוש תהליך השלום והבנייה בהתנחלויות .  זאת ,  בניסיון להגיע להבנות על היקפי הבנייה כדי לגשר על הפער בין רצון טראמפ לדרישות הימין
ישראל והממשל האמריקני מנסות לגבש  " נוסחה "  אך טרם הגיעו להבנות בנושא הבנייה בהתנחלויות  כך עולה מהודעת לשכת ראש הממשלה בנימין נתניהו בתום פגישתו עם ג'ייסון גרינבלט ,  שליחו המיוחד של הנשיא דונלד טראמפ למשא ומתן בינלאומי בנושא תהליך השלום עם הפלסטינים .  בפגישה ,  שארכה יותר מחמש שעות ,  דנו נתניהו וגרינבלט ברצונו של ממשל טראמפ לחדש את התהליך המדיני בין ישראל והפלסטינים ,  בשאיפתו של נתניהו להפוך את התהליך לתהליך אזורי ,  בצורך לחזק את הכלכלה הפלסטינית ודרישת הממשל לריסון הבנייה בהתנחלויות .  
בתום הפגישה ,  שגרינבלט הגדיר בציוץ בטוויטר כ"חיובית ופרודוקטיבית מאוד ",  פרסמה לשכת נתניהו הודעה שבה נמסר כי השניים דנו בנושא הבנייה בהתנחלויות , " בתקווה להגיע לנוסחה שתוביל למטרה לקדם שלום וביטחון ". 
לקריאה נוספת:אחרי נתניהו :  השליח של טראמפ ייפגש גם עם הרצוגנתניהו נפגש עם שליחו של טראמפ : " מקווה שנעשה דברים טובים יחד "  
גרינבלט ,  יהודי במוצאו ,  בוגר ישיבת  " הר עציון "  ועורך דין בהכשרתו ,  שימש כיועצו של טראמפ לענייני ישראל במהלך הקמפיין ,  ויחד עם חתנו של טראמפ ,  גארד קושנר ,  מונה למנהל תהליכי המשא ומתן הבינלאומיים  ובהם גם בין ישראל והפלסטינים .  מדובר בשליח הראשון שממשל טראמפ משגר לאזור במטרה לבחון את עמדת הצדדים לקראת ניסיון לחידוש המשא ומתן .  
במוקד הפגישה עם נתניהו ,  שפתחה את ביקורו ,  עמד הניסיון להגיע להבנות ראשוניות עם הממשל על היקפי הבנייה בהתנחלויות .  כדי לגשר על הפער בין דרישות הריסון של הממשל ודרישות ההרחבה של הימין ,  הוקם מנגנון תיאום אמריקני-ישראלי בנושא ,  שכולל את גרינבלט ושגריר ישראל בארצות הברית רון דרמר ,  מהצד הישראלי .
 בפגישה עם גרינבלט ,  הציג נתניהו הצעות לנוסחאות שיגדירו את היקפי הבנייה המקובלים מבחינת הממשל ,  וכן דן עמו ספציפית בהקמת יישוב חדש עבור מפוני עמונה .  גורם מדיני אמר לוואלה !  NEWS כי  " ראש הממשלה רוצה להגיע למצב שאפשר לבנות בהיקפים מסוימים בלי לבקש כל פעם מחדש מהממשל .  אנחנו רוצים להגיע להבנות עם הממשל ולפעול לאורן ".  מהודעת הלשכה בתום הפגישה עולה כי טרם הוסכם על נוסחה .  
נתניהו אמר לגרינבלט כי הוא מצפה לעבוד יחד עם טראמפ בנושא הפלסטיני וכי הוא מאמין  " שתחת הנהגתו של הנשיא טראמפ ,  ניתן יהיה לקדם שלום בין ישראל לשכנותיה ,  כולל הפלסטינים ".  זאת ,  על רקע הרעיון לכנס פסגה אזורית להנעת המשא ומתן ,  שנשקל בסביבתו של טראמפ וזוכה לתמיכה של נתניהו .  עוד נמסר בהודעת לשכת ראש הממשלה כי גרינבלט הדגיש שהנשיא טראמפ מעוניין מאוד בעידוד צמיחת הכלכלה הפלסטינית ושיפור איכות החיים של העם הפלסטיני ,  וכי נתניהו הבטיח לו הוא מחויב לכך לחלוטין .
 בפגישה השתתפו גם השגריר דרמר ויעל למפרט ,  ראש אגף מזרח תיכון במועצה לביטחון לאומי בבית הלבן ,  שמלווה את גרינבלט בביקורו באזור .  בשלב זה היא ממשיכה בתפקיד שהחזיקה תחת ממשל אובמה .  
גרינבלט צפוי להיפגש מחר ברמאללה עם יו"ר הרשות הפלסטינית ,  אבו מאזן ,  ובכירים נוספים .  בהמשך ,  הוא צפוי להיפגש גם עם מתאם פעולות הממשלה בשטחים ,  אלוף פולי מרדכי ,  שאחראי על התיאום הביטחוני מול הפלסטינים .  עוד במהלך ביקור ,  צפוי גרינבלט להיפגש עם יו"ר האופוזיציה יצחק הרצוג .
 הביקור של גרינבלט ברמאללה מחר מתקיים על רגע שיחת הטלפון הראשונה שהתקיימה בסוף השבוע בין טראמפ לאבו מאזן ,  אז הזמין הנשיא האמריקני את יו"ר הרשות לביקור בבית הלבן .  אחרי אותה שיחת טלפון הודגש כי טראמפ  " מאמין אישית שהשלום אפשרי ושהגיע הזמן לסגור עסקה ",  וכן היא הנשיא קרא למשא ומתן ישיר בין הצדדים .  

נתניהו אחרי פגישתו עם גרינבלט : " מנסים לגבש נוסחה לבנייה בהתנחלויות "
 בתום הפגישה עם השליח המיוחד של ממשל טראמפ ,  נמסר מלשכת ראש הממשלה כי השניים דנו בחידוש תהליך השלום והבנייה בהתנחלויות .  זאת ,  בניסיון להגיע להבנות על היקפי הבנייה כדי לגשר על הפער בין רצון טראמפ לדרישות הימין

