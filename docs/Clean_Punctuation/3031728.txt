חקירת נתניהו-מוזס :  ראש הממשלה והמו"ל נפגשו לפחות 12 פעמים
שני המפגשים שהוקלטו הם מהשלבים האחרונים של סדרת המפגשים בין השניים ,  שנמשכה כמה שנים .  לוואלה !  NEWS נודע כי השימוש בהקלטות בחקירה התאפשר לאחר תרגיל שעשו החוקרים לארי הרו ,  לשעבר ראש הסגל של נתניהו
שני המפגשים בין ראש הממשלה בנימין נתניהו ומו"ל  " ידיעות אחרונות "  נוני מוזס ,  שהוקלטו ותוכנם פורסם בימים האחרונים בכלי התקשורת ,  היו חלק מסדרת מפגשים שנמשכה כמה שנים ,  וכללה לפחות 12 פגישות בשש עיניים .  המפגשים שהקלטותיהם נמצאו במחשבו של ארי הרו ,  ראש הסגל לשעבר בלשכת ראש הממשלה ,  הם האחרונים בשורת המגעים בין השניים ,  כמה חודשים לפני מערכת הבחירות האחרונה שהסתיימה בחודש מרץ 2015 .  היום  ( ראשון )  נחקר מוזס פעם נוספת .  
חוקרי היחידה הארצית לחקירות הונאה  ( יאח"ה )  מנסים כעת להבין מה אירע בלפחות עשר הפגישות הנוספות בין ראש הממשלה למו"ל העיתון ,  שככל הידוע לא נמצאות הקלטות שלהם . " מבחינתנו ,  חשוב לדעת מה המהלכים שעשה ראש הממשלה בנושא החקיקה וברמה השלטונית אל מול השיחות עם נוני מוזס ",  הסביר גורם במערכת אכיפת החוק .  
עוד בוואלה !  NEWS:עורך  " ידיעות אחרונות ":   " לא היינו שורדים את רעידת האדמה"נתניהו על פרסום תמלילי הפגישות עם מוזס : " הדלפות מגמתיות "" השחיתות שוברת שיאים ":  מאות הפגינו בתל אביב נגד נתניהו 
חקירת ראש הממשלה בפרשה 2000 ,  על פי מידע שהגיע לידי וואלה !  NEWS ,  נכנסה לשלב הנוכחי בעקבות תרגיל שביצעו חוקרי המשטרה לראש הסגל הרו עם נחיתתו בנמל התעופה בן גוריון ב-14 ביולי האחרון ,  כששב מביקור בארצות הברית .  בידי החוקרים הייתה הקלטה של אחת מהשיחות ,  אולם כדי שניתן יהיה להשתמש בה בחקירה ולהציגה למוזס ולנתניהו ,  היה צורך שהצד השלישי שהיה שותף לפגישה ,  כלומר הרו ,  יאשר כי היה נוכח בה ,  כי הוא מזהה את קולו בשיחה וכי ההקלטה הייתה אצלו במשמורת .
 הרו נלקח מנתב"ג הישר לחקירה במשרדי להב 433 ,  והחוקרים הציעו לו לסייע בחקירת ראש הממשלה ולמסור לפחות עוד הקלטה אחת .  אם יסרב ,  הסבירו לו החוקרים ,  הוא יעוכב ויעביר את הלילה בתא המעצר .  ראש הסגל לשעבר ,  שנחקר באזהרה בחשד לעבירות מרמה ,  מסר את המידע במסגרת החקירה .  זאת ,  מבלי שביקש או קיבל הקלות מחוקריו ביאח"ה או בפרקליטות .  
גורם במערכת אכיפת החוק המעורה בפרטי החקירה הסביר כי החוקרים ממתינים בשלב זה לחקירתו השלישית של נתניהו עד לסיום תקופת האבל שבה מצוי השר זאב אלקין ,  שהיה יו"ר הקואליציה בכהונתו הקודמת של ראש הממשלה .  
הגורם הוסיף כי טרם בוצעה פניה לחיקור דין של בעלי  " ישראל היום "  ומקורבו של נתניהו ,  שלדון אדלסון ,  והביע ספק אם מהלך כזה ייעשה בעתיד .  בנוסף לכך ,  הוא ציין כי החוקרים טרם מיקדו פעילות בהצגת שאלות לאנשי  " ישראל היום ".  

חקירת נתניהו-מוזס :  ראש הממשלה והמו"ל נפגשו לפחות 12 פעמים
שני המפגשים שהוקלטו הם מהשלבים האחרונים של סדרת המפגשים בין השניים ,  שנמשכה כמה שנים .  לוואלה !  NEWS נודע כי השימוש בהקלטות בחקירה התאפשר לאחר תרגיל שעשו החוקרים לארי הרו ,  לשעבר ראש הסגל של נתניהו

