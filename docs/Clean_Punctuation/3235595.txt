ביבי לא יבוא ,  אך שרה נתניהו תגיע לגמר האירוויזיון
רה"מ נתניהו וויתר על הזמנת מועצת התאגיד להתארח כקהל בגמר אירוויזיון ,  אך רעייתו שרה אישרה את בואה לגמר ,  כך נודע לוואלה !  תרבות .  השרה רגב תחילה לא הוזמנה ,  לאחר מכן ,  בעקבות לחץ מצד אנשי רגב על מועצת התאגיד - הוזמנה ,  והיום הודיעה כי לא תגיע לאירוע
לאחר שראש הממשלה בנימין נתניהו ורעייתו שרה הוזמנו על ידי מועצת תאגיד השידור כאן להתארח כקהל בגמר האירוויזיון ,  שיתקיים באקספו תל אביב בשבת הקרובה ,  ראש הממשלה ויתר על ההזמנה .  שרה ,  לעומת זאת ,  לא ויתרה על הכרטיס שהוצע לה ואישרה את בואה ,  אומרים גורמים בתאגיד כאן לוואלה !  תרבות .  ראש הממשלה ככל הנראה לא אישר את בואו בגלל סידורי האבטחה שדורשים מתחם סגור גם בתוך האולם .  טרם התקבלו תגובות דוברי ראש הממשלה ורעייתו .
 שרת התרבות מירי רגב ,  הודיעה היום  ( ראשון )  כי הוזמנה לאירוויזיון אולם החליטה שלא להגיע .  כך אמרה במהלך שיחה עם השר אופיר אקוניס סביב שולחן הממשלה .  בהמשך חזרה השרה רגב על דבריה לתקשורת ,  אך הסיפור קצת יותר מורכב :  השרה רגב כלל לא הוזמנה לאירוויזיון מלכתחילה ,  מכיוון שהוזמנו רק שרי המשרדים שהיו חלק מוועדת ההיגוי .  אולם אז ,  אומרים גורמים בתאגיד כאן ,  אנשים מטעם רגב פנו למועצת התאגיד ,  הביעו את מחאתם על כך שרגב לא הוזמנה והפעילו לחצים על המועצה להזמין אותה .  בעקבות הפנייה הזמינה המועצה את רגב . " אולי עכשיו כששרה נתניהו באה ,  היא תשנה את דעתה וגם תבוא ",  אומרים בתאגיד .  
נציגיה של רגב ,  אם כן ,  ביקשו מטעמה שתוזמן לגמר בתל אביב ,  וזאת לאחר שלפני שנה אמרה  " אם האירוויזיון לא יתקיים בשנה הבאה בירושלים - הוא לא יהיה בישראל ",  ולמרות שלפני חודש וחצי הגיבה רגב בזעם בעקבות חשיפת וואלה !  תרבות כי אף אחת מ-41 הגלויות  ( הסרטונים הקצרים לפני כל שיר )  לא מצולמת ביהודה ושומרון . " זו תהיה טעות גדולה מאוד אם באירוויזיון ,  שזה שידור ציבורי ,  לא יביאו לידי ביטוי את האתרים ההיסטוריים ביהודה ושומרון ",  אמרה באולפן אתר סרוגים , " אני לא מתכוונת לוותר על העניין הזה .  יהודה ושומרון הם חלק ממדינת ישראל ". 
דובר השרה רגב מסר בתגובה : " השרה רגב לא פנתה בבקשה להיות מוזמנת לאירוויזיון .  עם זאת ,  מנכ"ל משרד התרבות והספורט אכן פנה מיוזמתו לתאגיד ,  על מנת להבין כיצד ייתכן ששרת התרבות של מדינת ישראל טרם הוזמנה לאירוע תרבות בינלאומי בסדר גודל של האירוויזיון שמתקיים בישראל .  בעקבות פנייתו ,  התאגיד הודיע שאכן הוא מזמין את השרה .  יחד עם זאת ,  לצערה של השרה רגב ,  היא לא תוכל להיענות להזמנה .  השרה רגב מודה לתאגיד על הזמנתה ומאחלת בהצלחה לכל המתמודדים ,  ובמיוחד לנציג הישראלי ,  קובי מרימי ".  

ביבי לא יבוא ,  אך שרה נתניהו תגיע לגמר האירוויזיון
רה"מ נתניהו וויתר על הזמנת מועצת התאגיד להתארח כקהל בגמר אירוויזיון ,  אך רעייתו שרה אישרה את בואה לגמר ,  כך נודע לוואלה !  תרבות .  השרה רגב תחילה לא הוזמנה ,  לאחר מכן ,  בעקבות לחץ מצד אנשי רגב על מועצת התאגיד - הוזמנה ,  והיום הודיעה כי לא תגיע לאירוע

