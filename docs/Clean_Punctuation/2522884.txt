נתניהו על הרקטה באילת : " נפגע במי שבא לפגוע בנו "
 עקב הגראד ששוגר הלילה מסיני ,  דיבר ראש הממשלה על פעילות ישראל בדרום . " אנו בונים גדר ביטחון מרשימה אבל היא לא עוצרת טילים ",  הסביר נתניהו והתחייב לפעול נגד המשגרים
 ( עריכה :  גדי וינסטוק ,  צילום :  מערכת וואלה !  ,  דניאל בוק ,  קריינות :  אביב אברמוביץ' )  
ראש הממשלה ,  בנימין נתניהו ,  התייחס הבוקר  ( חמישי )  לירי הרקטה לעבר העיר אילת ,  ואמר כי המדינה מזהה כבר זמן רב שסיני הופך לשטח שיגור טילים נגד אזרחי ישראל ,  וכן לאזור פורה לפעילי טרור . " אנחנו יוזמים ,  אנחנו פועלים ,  ובונים גדר ביטחון מרשימה אבל היא לא עוצרת טילים ",  אמר ראש הממשלה בכנס לציון 40 שנה ל"מבצע סבנה "  ברמת אפעל .
" נפגע באלה שבאים לפגוע בנו ונפגע במשלחיהם ,  גם במקרה הזה וגם במקרים האחרים ",  התחייב ראש הממשלה . " אי אפשר לתת חסינות לטרור ,  צריך להילחם בו ,  אנחנו עושים זאת .  בסופו של דבר ,  אף אחד לא יגן על היהודים אם היהודים לא יגנו על עצמם ,  זהו הכלל החשוב ?  .
 שר הביטחון אהוד ברק החל בצהריים הערכת מצב ביטחונית עם הרמטכ"ל ,  רב-אלוף בני גנץ ,  ועם ראשי מערכת הביטחון ,  בנושא שיגור הרקטה .  ברק אמר במהלך הישיבה כי  " מדובר באירוע חמור ,  אנחנו לומדים את האירוע ונפגע באנשים שירו לעבר אילת וניסו לפגוע באזרחי ישראל .  לא יהיו פשרות בעניין .  המצב הביטחוני בסיני מחייב אותנו לסוג אחר של התמודדות ".  שר הביטחון ינחה בתום הדיון בצעדים מתבקשים כתגובה לשיגור הגראד הלילה .  
סמוך לחצות ,  התפוצצה רקטת גראד באזור מיושב בדרום העיר אילת .  תושבי העיר סיפרו כי שמעו מספר פיצוצים ,  אולם לא אותרו נפילות נוספות .  בעקבות השיגור ,  הוחלט בפיקוד העורף לבחון מחדש את האפשרות להציב מערכות גילוי ולחבר את העיר למערכת התרעה ,  בדומה לזו המוצבת באשדוד ,  באשקלון ובבאר שבע - זאת לאחר שמערכות ההתרעה בעיר לא פעלו הלילה .
 בצה"ל גוברת הדאגה כי לאור השלמת בניית הגדר לאורך גבול ישראל-מצרים ,  כבר ב-2012 יתגבר הטרור נגד אזרחים וחיילים באזור העיר אילת . " אנחנו לא משלים את עצמנו ",  אמר קצין בכיר בצה"ל , " עם סגירת הגדר לאורך הגבול יצוצו תופעות חדשות ואנחנו נערכים בין היתר להתגברות ירי תלול המסלול מחצי האי סיני ,  בגלל בעיות המשילות של הצבא המצרי ,  ובנוסף לכך להתגברות טרור מגבול ירדן ".  הקצין הוסיף כי התוצאה הישירה להשקעה באמצעי איסוף מודיעין לאורך גבול ישראל-מצרים ,  כצעד נגדי להמשך שיגורי הירי ,  תהיה גילויים של חוליות טרור בחצי האי סיני .  
לדברי הקצין ,  זה יהיה המבחן האמיתי של צה"ל . " זאת תהיה דילמה קשה מאוד - האם ברגע שנגלה חוליית משגרי רקטות נירה לעברה או שנתאפק ,  מאחר שמדובר בשטח ריבוני של מצרים .  אין ספק שאירוע שכזה יעמיד בספק את הסכם השלום בין ישראל מצרים ".  

נתניהו על הרקטה באילת : " נפגע במי שבא לפגוע בנו "
 עקב הגראד ששוגר הלילה מסיני ,  דיבר ראש הממשלה על פעילות ישראל בדרום . " אנו בונים גדר ביטחון מרשימה אבל היא לא עוצרת טילים ",  הסביר נתניהו והתחייב לפעול נגד המשגרים

