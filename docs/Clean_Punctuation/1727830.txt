נתניהו :  איש לא ילמד אותי מהי אהבת הארץ
ראש הממשלה השתתף בטקס הרמת כוסית עם חברי הליכוד ,  לפני צאתו לוושינגטון לצורך השקת המו"מ הישיר עם הפלסטינים .  לדבריו , " אנו רוצים שלום אמת לדורות ,  ורק ממשלת ליכוד יכולה להביא דבר כזה "
" אף אחד לא יכול ללמד אותי מהי אהבת ארץ ישראל .  אנו רוצים שלום אמת לדורות ,  ורק ממשלת ליכוד יכולה להביא דבר כזה ".  כך הצהיר הערב  ( שני )  ראש הממשלה בנימין נתניהו במהלך טקס הרמת כוסית של מפלגת הליכוד לרגל ראש השנה .  
בטקב שנערך בגני התערוכה בתל אביב אמר נתניהו : " מחר אצא לארה"ב להשקת שיחות השלום .  לפני כן אפגש עם נשיא ארה"ב ברק אובמה ,  נשיא מצרים חוסני מובארק ומלך ירדן עבדאללה ".  ראש הממשלה הוסיף : " מאז שנבחרתי קראתי לחידוש השיחות ללא תנאים מוקדמים .  עמדתי על כך שלא יהיו הכתבות .  ממשלת ישראל רוצה להתקדם בתהליך השלום .  הוכחנו בשנה האחרונה עד כמה אנו רציניים .  אני יודע שיש חברים מודאגים ,  אך לא צריך להיות מודאגים .  אני משלב פיקחות ,  זהירות ותבונה בזירה הבינלאומית .  אינני חושב שיש ממשלה שתעשה יותר מממשלת ליכוד ". 
נתניהו הדגיש כי  " נעמוד על סידורי הביטחון האפקטיביים לישראל ,  ולא נאפשר ירי טילים מהשטחים על ישראל כפי שקרה אחרי היציאה מעזה .  זה לא שלום .  אנחנו רוצים הסדרים על הקרקע ".  ראש הממשלה סיכם את דבריו ואמר כי  " השאיפה היא להגיע להסכם שלום יציב .  אינני נאיבי ,  אני רואה את המכשולים ואת הכשלים ,  אך יש לשיחות שני צדדים .  אני אעשה את כל המאמצים ואני מקווה למצוא פרטנר אמיתי כמו סאדאת בצד השני ". 
נתניהו ימריא מחר בבוקר לוושינגטון ,  שם צפויות להתחיל מחדש השיחות הישירות בין ישראל לפלסטינים .  אתמול התייחס גם יו"ר הרשות הפלסטינית אבו מאזן לשיחות .  אבו מאזן ציין כי הוא  " מקווה שישראל תתגלה כשותפה רצינית למשא ומתן ,  וכי יהיה ניתן לקבל יחד איתה החלטות חשובות שיביאו לסיום הכיבוש ואשר יבטיחו ביטחון אמיתי לשני העמים ".  עוד ציין יו"ר הרשות ,  כי ההחלטה להתחיל במשא ומתן עם ישראל הגיעה לאחר התייעצות עם הקהילה הבינלאומית ,  וכי הבסיס למשא ומתן הינו הצהרת הרביעייה הבינלאומית .
 
נתניהו :  איש לא ילמד אותי מהי אהבת הארץ
ראש הממשלה השתתף בטקס הרמת כוסית עם חברי הליכוד ,  לפני צאתו לוושינגטון לצורך השקת המו"מ הישיר עם הפלסטינים .  לדבריו , " אנו רוצים שלום אמת לדורות ,  ורק ממשלת ליכוד יכולה להביא דבר כזה "
 
