האזינו להנגבי מהלל את נתניהו :  משה רבנו של ימינו
מקורבו של ראש הממשלה ,  ששואף לחדש ימיהם כקדם ,  הסביר כי  " הוא יבחר בין איפוק מסוכן למעשה בגין ",  בהזכירו את תקיפת הכור בעירק . " זה נס שדווקא הוא עומד בראשנו ",  התמוגג 
" תארו לכם שנתניהו היה פורש לפני כמה שנים כשהליכוד הפסיד ,  כמו שמנהיגים בעולם פורשים וכמו שהוא עצמו פרש בעבר ,  מי היה יכול להנהיג היום את המדינה  שלי יחימוביץ' ,  יאיר לפיד ,  שאול מופז ,  ועוד שמות שאני לא מזכיר ?  היינו נשארים ממש נטולי הנהגה "  - כך קבע חבר הכנסת לשעבר ומקורבו של ראש הממשלה ,  צחי הנגבי ,  בכנס פעילי ליכוד ,  בנאום שהקלטתו הגיעה לידי וואלה !  חדשות . " כמו שידעו  ( משמיים - פ.ו .)  ללקט לפעמים את הילד הג'ינג'י ,  האדמוני הזה ,  דוד המלך ,  ולקחת אותו למנהיגות ,  ולקחת את משה רבנו מאחורי העדר ,  כי ראה שרץ אחרי כבשה וטיפל בה ברחמנות כמו שמטפלים בעם ,  אז הוא  ( אלוהים )  לקח אותו למנהיגות ,  כך היום  משמיים הבטיחו שבראש מדינת ישראל ניצב האיש המתאים והחזק ביותר ".  
הנגבי אמר את הדברים בהקשר למאבק הישראלי בתכנית הגרעין האירנית ,  תוך שהוא מציג בפני פעילי הליכוד שני סוגים אפשריים של מנהיגות  כל אחת מתאימה לזמנה ;  יצחק שמיר ,  שלדבריו מנהיגותו התבטאה באיפוק במלחמת המפרץ הראשונה ,  כאשר לא הגיב על ירי טילי הסקאד לעבר ישראל ,  זאת כדי לא לפגוע בקואליציה שהובילה ארצות הברית עם מדינות ערב . 
" והיו גם מנהיגים שידעו לקום ולעשות מעשה כשכבר לא היתה ברירה ",  המשיך הנגבי , " כמו מנחם בגין בנושא של הכור העירקי ב- 1981 ".   " אל מול כל מי שאמר לו 'אל תעז' - הוא העז ,  כולל מחוץ לארצנו ,  ארצות הברית ,  וגם בתוך ארצנו פנימה  ראש אמ"ן וראש המוסד ,  שניסו למנוע בעדו ,  אבל הוא החליט .  הוא היישיר מבט להיסטוריה היהודית ולא אפשר נשק להשמדה המונית בידי אויבינו ",  הדגים הנגבי סוג שני של מנהיגות ,  על פיו .
 בשלב הבא הציג הנגבי את הדילמה העומדת בפני נתניהו .  הוא אמנם לא אמר זאת מפורשות ,  אך מדבריו קשה שלא להבין את דעתו בעניין ,  לפיה במידה שלא תהיה ברירה לישראל - על נתניהו יהיה לתקוף באירן , " כמעשה בגין ".  לדבריו , " נתניהו צריך להחליט האם לנהוג איפוק ,  כדי לחזק את הקשר והברית עם ארה"ב ,  ויש בכך סכנות ,  או שהוא צריך לנהוג מנהג בגין ולקום ולעשות מעשה ,  כמובן אם יכלו כל הקיצים ולא תהיה ברירה ולא יהיה מושיע .  אף אחד מאיתנו לא היה רוצה להיות במקומו ".  לדברי הנגבי ,  מדובר ב"הכרעה גורלית ,  הכרעה קשה ,  אבל מה שאנחנו כן רוצים לעשות זה לחזק אותו ולהיות לצדו ולשמור מכל משמר את חופש הפעולה שלו כמנהיג לאומי ".   
" נס קרה לישראל שבעת הזאת ניצב אדם חזק ,  מנוסה ,  שיש לו קשר עמוק לערכים ולשורשים הכי עמוקים של ההיסטוריה היהודית ,  גם מבית אבא וגם מהניסיון האישי שלו לאורך כל-כך הרבה שנים ,  וגם כמי שאיבד אח ,  בדיוק בסוג כזה של מאבק ,  על קיומנו ועתידנו ",  המשיך הנגבי במחמאותיו לראש הממשלה . " עלינו לתת לו את הגיבוי .  כי מנהיג ,  גם כשהוא לבד בצמרת ,  הוא בודד בהכרעה .  הוא יותר חזק כשהוא יודע שתנועתו עומדת מאחוריו .  טוב שבעת הזאת הליכוד מאוחד ,  אין לנו את הימים של המחנות והמאבקים והפלגנות  כל מה שידענו בעבר .  זאת הרגשה שמשמיים משגיחים עלינו ומאפשרים להנהגה בעת הזו להיות מסוגלת לקבל הכרעות ".  

האזינו להנגבי מהלל את נתניהו :  משה רבנו של ימינו
מקורבו של ראש הממשלה ,  ששואף לחדש ימיהם כקדם ,  הסביר כי  " הוא יבחר בין איפוק מסוכן למעשה בגין ",  בהזכירו את תקיפת הכור בעירק . " זה נס שדווקא הוא עומד בראשנו ",  התמוגג

