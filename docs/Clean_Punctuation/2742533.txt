נתניהו :  אעגן בחוק יסוד את ישראל כמדינה יהודית
בביקור בהיכל העצמאות הודיע ראש הממשלה כי יקדם חקיקה שתבסס את מעמדה של ישראל כמדינת הלאום היהודי ,  וזאת חרף הביקורת על המהלך . " ישנם אלה שאינם מכירים בזכות טבעית זאת "
 ימים ספורים לפני שמדינת ישראל חוגגת את יום העצמאות ה-66 מודיע היום  ( חמישי )  ראש הממשלה בנימין נתניהו כי בכוונתו לפעול לעגן את מעמדה של ישראל כמדינת העם היהודי באמצעות חקיקת יסוד .  במהלך ביקור בהיכל העצמאות בתל אביב ,  שם הוכרזה המדינה על ידי ראש הממשלה דאז דוד בן גוריון ,  מתח נתניהו ביקורת על חלקים בשמאל הישראלי שטענו כי אין לכרוך את המשא ומתן עם הפלסטינים בהכרה במדינת ישראל כמדינה יהודית .
 בסביבת נתניהו אמרו היום כי הוא יקדם את החוק במשותף עם יו"ר הקואליציה ,  יריב לוין ,  בנוסח הדומה לזה שהוגש בתחילת הקדנציה של הכנסת ה-19 .  על פי אותו נוסח , " הזכות למימוש ההגדרה העצמית הלאומית במדינת ישראל יחודית לעם היהודי .  ארץ ישראל היא מולדתו ההיסטורית של העם היהודי ומקום כינונה של מדינת ישראל ".  רק בהמשך נכתב כי  " מדינת ישראל תהא בעלת משטר דמוקרטי ". 
עוד בוואלה !  חדשותסקר וואלה !  חדשות :  59% חושבים שאולמרט צריך לשבת בכלאגדלנו בשנה :  ישראל חוגגת 66 עם 8.1 מיליון תושביםחשד לרצח שני היום :  גופת אישה נמצאה במגדל העמק 
" מגילת העצמאות מציבה כאבן יסוד בחיי המדינה את זהותה הלאומית היהודית של מדינת ישראל .  לצערי הרב ,  כפי שראינו שוב לאחרונה ,  ישנם אלה שאינם מכירים בזכות טבעית זאת ",  אמר נתניהו ברומזו לפלסטינים  וזאת על אף שיו"ר הרשות אבו מאזן הצהיר השבוע כי הממשלה הפלסטינית החדשה תכיר בישראל ובהסכמים קודמים עמה . " הם מבקשים לערער על ההצדקה ההיסטורית ,  המוסרית והמשפטית ,  לקיומה של מדינת ישראל כמדינת הלאום של עמנו ",  המשיך .  
כפי שכבר הצהיר בעבר ,  הבהיר נתניהו כי על מנת לבסס את מעמדה של ישראל כמדינת הלאום היהודי ,  הוא יוביל חקיקת חוק-יסוד שתהווה עיגון חוקתי של מעמדה של ישראל . " אני מאמין שהמרכיב הבסיסי ביותר בחיינו הלאומיים יזכה למעמד חוקתי ,  בדומה למרכיבים מרכזיים אחרים העומדים בבסיס משטרנו ,  שנקבעו עד היום בחוקי היסוד של הכנסת ",  אמר .  
מדובר בהצעת חוק שנויה במחלוקת ,  שיזם במקור חבר הכנסת אבי דיכטר מקדימה בכנסת ה-18 .  ההצעה לא קודמה ,  בין היתר אחרי שיו"ר קדימה דאז ושרת המשפטים היום ציפי לבני ,  הודיעה על התנגדותה לחוק .  בתחילת הכנסת ה-19 הגישו חברי הכנסת יריב לוין ואיילת שקד את הגרסה שלהם לחוק ,  לפיה ייווצר מדרג שבמסגרתו מדינת ישראל תוגדר  " מדינה יהודית שמשטרה דמוקרטי ",  כך שאופייה היהודי של המדינה יהיה קודם לאופייה הדמוקרטי .  
יצוין כי ניסיונות מצד סיעת יש עתיד להביא להצעה מרוככת יותר בתיאום עם שקד לא צלחו ,  וההצעה נתקעה .  קידומה של ההצעה  כפי שמשתמע מדבריו של נתניהו הוא מפתיע ,  כיוון שהוא טומן בחובו משמעויות פוליטיות נרחבות ובראשן התנגדות צפויה של לבני ,  שהיא גם יו"ר ועדת השרים לענייני חקיקה ,  שכבר דחתה את הרעיון . " אתנגד לכל ניסיון לפגוע בדמוקרטיה אפילו אם המציע הוא ראש הממשלה ",  הודיעה ." לא אתן להחליש או להכפיף את הערכים הדמוקרטיים ליהודים - זו מהות מגילת העצמאות וזה בסיס קיומנו .   אחת ההסתייגויות המשמעותיות לחוק היא הפגיעה האפשרית במעמדם של ערביי ישראל ושל שאר המיעוטים שבמדינה .  בתגובה לכך אמר היום נתניהו כי ישראל תמשיך  " לשמור על שוויון מלא בזכויות האישיות והאזרחיות של כלל אזרחי מדינת ישראל ,  יהודים ולא-יהודים כאחד ,  במדינה היהודית והדמוקרטית ".  ראש הממשלה שב על הטיעון כי בישראל מובטחות זכויות הפרט וזכויות האזרח ,  וזאת בניגוד למתרחש במזרח התיכון  " ואף מעבר לו ". 
את הסיפא של דבריו הקדיש כאמור לביקורת על האופוזיציה ,  שהלינה על הדרישה של נתניהו להכרה במדינה יהודית . " תמוה בעיני שדווקא בין אלה שקוראים לישראל לעשות ויתורים בשטחי יהודה ושומרון בגלל רצונם המובן להימנע ממדינה דו-לאומית - יש כאלה שמתנגדים להגדרתה של מדינת ישראל כמדינת הלאום של העם היהודי .  אי אפשר לטעון בעד הקמת מדינת לאום פלסטינית כדי לשמור על אופייה היהודי של מדינת ישראל ,  ובה בעת להתנגד להכרה בכך שמדינת ישראל היא מדינת הלאום של העם היהודי .  תמיכה בהקמת מדינה פלסטינית והתנגדות להכרה במדינת הלאום היהודית מערערת בטווח הארוך על עצם זכות הקיום של מדינת ישראל ". 
חרף ההצהרה של נתניהו ,  ועל דתו ,  מונתה רק לפני מספר חודשים פרופ' רות גביזון על מנת לבחון לעומק את הנושא ולנסח בהתאם הצעת חוק שתשמור על האיזון של מדינת ישראל כיהודית ודמוקרטית .
 לפניות לכתב עמרי נחמיאס - omri_n@walla.net.il 

נתניהו :  אעגן בחוק יסוד את ישראל כמדינה יהודית
בביקור בהיכל העצמאות הודיע ראש הממשלה כי יקדם חקיקה שתבסס את מעמדה של ישראל כמדינת הלאום היהודי ,  וזאת חרף הביקורת על המהלך . " ישנם אלה שאינם מכירים בזכות טבעית זאת "
 
