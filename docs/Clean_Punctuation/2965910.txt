לא מגזרי ,  לא מתלכלך :  ליצמן הפך למשכין השלום בממשלת נתניהו
בלי ניסיון בקבינט ,  בלי חתירה תחת פוליטיקאים אחרים ,  ובעיקר - בלי שהתכוון להיות שר ,  ליצמן מינף את המינוי ,  העלה לסדר היום נושאים שקורצים לציבור החילוני וניצל את קשריו הטובים כדי להביא לסיום את הסאגה בממשלה .  והפרחים ללפיד
אלפי מילים עוד ייכתבו בימים הקרובים על הקרב שהתנהל בימים האחרונים בין נתניהו לבנט ,  על השינויים שדרש האחרון בקבינט המדיני-ביטחוני ועוד בטרם יתברר מי ניצח ,  השר החרדי יעקב ליצמן הופך שוב ל"מאמי הלאומי "  בממשלה הנוכחית .  ליצמן ,  חרדי מחסידות גור השמרנית ,  ללא עבר צבאי או ניסיון של יום או יומיים בקבינט ,  הפך אתמול לאדריכל שהצליח ליישב את המחלוקת שאיימה על שלמות הקואליציה .
 ליצמן זיהה אתמול בצהריים את הסכנה בשלמותה של הממשלה הנוכחית ,  וכאחד שיש לו מה להפסיד ,  הגיע עם פשרה משלו .  הוא לא נוהג להתערב בוויכוחים או במריבות של אחרים ,  אך אתמול הוא הוכיח שוב את התהליך החדש שעובר עליו .  ליצמן כבר מזמן לא רק דואג לסקטור החרדי שאותו הוא מייצג בכנסת ,  הברית הפוליטית שלו אינה רק עם ח"כ מאיר פרוש או משה גפני ,  והמאבקים שלו לא עוסקים רק בלימודי ליב"ה או בתקציבים לישיבות .  
הברית שכרת לאחרונה עם השר בנט נתנה אמש את אותותיה בפעם הראשונה .  גם אם ההצעה של ליצמן לא הייתה מקורית ,  והוא שאב אותה מהצעות אחרות שהונחו על שולחנו של בנט עוד קודם , " ברית אחים "  חדשה בין השניים היא זו שהצליחה לסיים את הוויכוח בין ראש הממשלה ושר החינוך .  
האמון שרכש אצל שני היריבים ,  הוא לא דבר של מה בכך בפוליטיקה הישראלית ,  במיוחד לא כשמדובר באישיות חרדית .  ליצמן הרגיש אתמול כמו חשמלאי שמעביר את הסולם בין פועל לחברו ,  אך גם אם ההצעה שלו אינה  " בשורה "  של ממש ,  ספק אם הייתה מתקבלת על ידי מי מהצדדים אם מישהו אחר היה מגיש אותה . " היו צריכים מישהו אאוטסיידר ",  הסביר היום השר החרדי , " אף אחד לא רצה בחירות ".  
זה לא ה"שלום בית "  היחיד שרשם לאחרונה ליצמן .  עם מינויו של אביגדור ליברמן לתפקיד שר הביטחון ראוי להזכיר את פגישת הפיוס שיזם לאחרונה ליצמן עם שר הביטחון הנכנס .  השניים היו חברים טובים בעבר אך בבחירות לעיריית ירושלים חש ליברמן בגידה כשליצמן ואנשי חסידות גור שאליה הוא משתייך תמכו בניר ברקת ולא במשה ליאון .  ליצמן מספר שהיחסים עם ליברמן עדיין לא מושלמים כמו בעבר ,  אבל לשבת זה לצד בשולחן הממשלה הם יכולים .  מסכימים ואפילו מדברים .  כזה הוא ליצמן החדש .  יודע שמתוך השלום האינטרסים הפוליטיים עובדים טוב יותר .  
אם יש אישיות פוליטית שלה עדיין מתקשה ליצמן לסלוח הרי שזה לפיד .  ספק אם נזכה ליום שבו יאמר לו תודה על המתנה הגדולה ביותר שקיבל ממנו ,  כשלפיד הלך לבג"ץ ובאופן חסר תקדים הפך אותו לשר מטעם יהדות התורה .  היוקרה נדבקה בו .  מהר מאוד הפך לפוליטיקאי החרדי האהוד ביותר .  הוא אישר את רפורמת הקנאביס הרפואי ,  הכריז מלחמה על מקדונלדס ויותר מכל - הוא פשוט עובד קשה .  ליצמן עורך סיורי פתע בבתי החולים ,  מבצע שינויים גדולים במערכת הבריאות הישראלית וזמין גם לפניות של הציבור לאורך היממה כולה .  את אמון הציבור ,  כמו אמונם של בנט ונתניהו ,  הוא קנה בזיעה ועבודה פרלמנטרית ראויה לשבח .  

לא מגזרי ,  לא מתלכלך :  ליצמן הפך למשכין השלום בממשלת נתניהו
בלי ניסיון בקבינט ,  בלי חתירה תחת פוליטיקאים אחרים ,  ובעיקר - בלי שהתכוון להיות שר ,  ליצמן מינף את המינוי ,  העלה לסדר היום נושאים שקורצים לציבור החילוני וניצל את קשריו הטובים כדי להביא לסיום את הסאגה בממשלה .  והפרחים ללפיד

