מבקר המדינה החל לבדוק את היערכות הממשלה לגל השריפות
השופט בדימוס יוסף שפירא ציין עוד כי הורה לנציבות תלונות הציבור לזרז את הטיפול בתלונות .  בנוסף לכך ,  הוא אמר שמשרדו נמצא תחת מתקפה של  " מבוקרים בדרג גבוה אשר מנסים בדרך פסולה לשנות את מסקנות הביקורת "
 מבקר המדינה השופט בדימוס יוסף שפירא התייחס אתמול ( שני )  לגל השריפות שהשתולל ברחבי הארץ והודיע כי משרדו החל בבחינה ראשונית של תלונות הנוגעות להיערכות הממשלה בנושא .  בנאום שנשא שפירא בכנס הענקת אות תנועת אומ"ץ לשנת 2016 ,  ציין כי הוא הורה לנציבות תלונות הציבור  " לזרז את הטיפול בתלונות פרטניות שכבר הגיעו מאזרחים ,  שהם או רכושם נפגעו בשריפות ". 
המבקר טען עוד כי משרדו  " חשוף למתקפות של מבוקרים בדרג גבוה שמנסים בדרך פסולה לשנות את מסקנות הביקורת ".  הוא הוסיף כי  " לאחרונה הורחבה יריעת ההתקפה ואף נעשה ניסיון לפגוע ביושרתם או בתקינות הליך מינויים של עובדים בכירים במשרד מבקר המדינה ".   
" כמשרת ציבור אני בוחר להמשיך ולעסוק בשליחותי ולא להיגרר למאבקים לא לי ",  אמר שפירא .  הוא הוסיף כי  " הביקורת תמשיך לעסוק בכל נושא שנדרש ,  וביחס לכל גוף מבוקר ,  בכיר ככל שיהיה .  לא נירתע מהניסיונות להכפיש את מוסד מבקר המדינה ואת עובדיו ,  וראוי שהגופים המבוקרים יתמקדו אך ורק במתן מענה מקצועי וענייני לליקויים שנמצאו אצלם ". 
עוד בוואלה !  NEWS:אבי המתלוננת במכתב לבוכריס : " אתה לא גיבור ,  תתנצל על מה שעשית"חרף הסרת סעיף עמונה :  היועמ"ש צפוי להתנגד לחוק ההסדרהתיעוד :  הרכב המשוריין שיסיע את לוחמי חטיבת הקומנדו לעומק שטח האויב 
שלשום ננעל מוקדם מהמתוכנן דיון בוועדת הפנים והגנת הסביבה שאמור היה לעסוק בפיצויים הכספיים לאזרחים ,  שבתיהם נפגעו בגל השריפות ובתקצוב יצירת קווי חיץ למניעת שריפות .  יו"ר הוועדה ח"כ דוד אמסלם  ( הליכוד )  החליט להפסיק את הדיון בשל היעדרות פקידי הממשלה המטפלים בנושא שהוזמנו לישיבה מבעוד מועד .
 שר האוצר משה כחלון הגיע להסכמה עם חברות הביטוח על גובה הפיצוי לאלפי נפגעי גל השריפות שפרץ ברחבי הארץ לפני שבוע וחצי .  לפי ההסכמה ,  חברות הביטוח קיבלו על עצמן לשלם את הפער בין התשלום מצד המדינה ,  לבין תשלומי הביטוח על פי גובה פוליסות המבוטחים .  כך ,  לא יקרה מצב שבו נפגעים מסוימים שיקבלו פיצויים מהמדינה ייאלצו להסתפק בסכום הגג המגיע להם ,  ויוכלו להשלים את עלות הנזק גם מחברות הביטוח .
 משמעות הדבר היא כי המדינה ,  באמצעות קרן מס רכוש ,  תשלם לכל מי שביתו נפגע מהשריפה .  במקביל ,  חברות הביטוח ישלימו את התשלום עד גובה הפוליסה של המבוטחים מעל לתשלומים שמשלמת הקרן .  כך ,  לאחר קביעת מס רכוש ,  יוכל המפוצה לפנות לחברת הביטוח שבה הוא מחזיק בפוליסה ,  והחברה תשלים את הפער לסך הפוליסה המקסימלי של ביטוח תכולת הבית .  
גל השריפות שאירע בארץ נבע מהצתות מכוונות ומרשלנות שהובילה לדליקות יחד עם סיבות הקשורות לתנאי מזג האוויר היבש באופן קיצוני ששרר .  בשבוע וחצי של גל השריפות טיפלו הכבאים ב-1,773 שריפות בשטחים פתוחים ,  מתוכן 39 שהצריכו יותר מעשרה צוותי כיבוי .  ב-25 אירועים לפחות ,  נחקר תחילה חשד להצתה .  שריפות גדולות במיוחד בערו בחיפה ,  בזכרון יעקב ,  בגוש טלמונים ,  בנטף שבהרי ירושלים ואחרים .  השריפות כילו שטחים בסדר גודל של יותר מ-41 קמ"ר .  כ-600 בתים ניזוקו בשריפות .
  ( עדכון ראשון :  21:56 )  

מבקר המדינה החל לבדוק את היערכות הממשלה לגל השריפות
השופט בדימוס יוסף שפירא ציין עוד כי הורה לנציבות תלונות הציבור לזרז את הטיפול בתלונות .  בנוסף לכך ,  הוא אמר שמשרדו נמצא תחת מתקפה של  " מבוקרים בדרג גבוה אשר מנסים בדרך פסולה לשנות את מסקנות הביקורת "
 
