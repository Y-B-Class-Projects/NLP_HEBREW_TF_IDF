נדחו ההצבעות בממשלה על המלצות טרכטנברג
ראש הממשלה התגאה ,  שטייניץ הכריז על יציאתה של רכבת טרכטנברג ,  אבל הזמן דחק - והדיון על רוב המלצות הוועדה נדחה .  עם זאת אושרה העלאת סכום הקניות באינטרנט הפטור ממכס
 ( צילום :  מערכת וואלה ,  עריכה :  יאיר דניאל )  
המלצות טרכטנברג ימשיכו לחכות :  הממשלה דחתה למועד מאוחר יותר את ההצבעה על המלצות ועדת טרכטנברג ,  אותן הייתה אמורה לאשר היום  ( ראשון )  בישיבת הממשלה .  הממשלה לא הספיקה להעלות את ההצבעה בישיבתה זו והיא נדחתה לישיבתה הבאה .  הסיבה לדחייה היא פתיחתה המאוחרת של הישיבה עקב עומסי התנועה שהיו הבוקר באזור הבירה וסיומה המוקדם עקב טקס האזכרה הממלכתי לדוד בן גוריון . " מדובר בדיון מעמיק ויש לאפשר לכל שרי הממשלה להביע את עמדתם בנושא ",  אמר ראש הממשלה בנימין נתניהו .
 למרות הדחייה ,  אישרה הממשלה מספר סעיפים .  סכום הקניות באינטרנט הפטור ממכס הועלה ב-20% .  הפטור ,  שאושר בממשלה יהיה על קניות בסכום של 1,200 שקלים .  הפטור אינו מצריך חקיקה וברגע ששר האוצר יחתום על צו הוא ייכנס לתוקף .  נתניהו אמר כי  " הפטור ממכס על קניות באינטרנט יגביר את התחרות ויוריד את המחירים .  זהו צעד נוסף במסגרת אישור הטבות טרכטנברג להוזלת יוקר המחיה ". 
בפתח הישיבה דווקא התגאה נתניהו ,  בכוונה לאשר את ההמלצות . " הממשלה תצביע היום על הטבות נוספות להפחתת יוקר המחיה בישראל .  ההטבות מוזילות את מחירי הדיור ,  מוזילות את הנסיעה בתחבורה הציבורית ,  ומיועדות לסייע בהורדת מחירי הגז והדלק .  ישנה גם בשורה נוספת - לרוכשים מוצרים באינטרנט יהיה פטור ממכס לרכישה ששוויה עד אלף שקל ",  אמר נתניהו .  
נתניהו הדגיש כי  " כל אלה הם צעדים נוספים שאנו עושים בהמשך להטבות המס שכבר אישרנו ,  הטבות ששוות יחד מאות שקלים בחודש .  אנחנו מסוגלים ללכת בתוואי הזה בזכות הדרך האחראית שבה אנחנו מנהלים את כלכלת ישראל ,  ואנחנו ננהג באותה אחריות בהמשך ,  בבואנו לתת את המענה הראוי לצורכי החברה ,  הכלכלה והביטחון של מדינת ישראל אל מול הטלטלה הכלכלית בעולם ואל מול הטלטלה הגיאו-פוליטית באזורנו ? .שר האוצר יובל שטייניץ התייחס אף הוא לדו"ח בכניסה לישיבה ולמחלוקת בין משרדו למשרד הביטחון בנוגע לקיצוץ אפשרי בתקציב הביטחון . " הדו"ח שמוגש היום לממשלה ,  אלו צעדים שעובדו בהתאם לאישור הממשלה לפני כחודש וחצי .  רכבת טרכטנברג יוצאת היום מהתחנה אני מציע לכולם ,  כולל לשר הביטחון ,  להיות עליה ולא לעכב אותה ",  אמר שטייניץ .
 אך גם בפתח הישיבה נשמעו קולות המתנגדים להמלצות .  שר הפנים אלי ישי אמר כי אם יבין שאין בהמלצות טרכטנברג אלמנטים חיוביים ,  ש"ס תצביע נגד ההמלצות .   ? ישנם חלקים חשובים מאוד שלא באו לידי ביטוי בדו"ח כמו הדיור הציבורי ,  הוזלת מחירים והחזרת הפיקוח על חלק גדול מהמוצרים .  לצערי הרב הדברים העיקריים חסרים ?  ,  אמר ישי .
 לפניות לכתבת :  tal_sh@walla.net.il 

נדחו ההצבעות בממשלה על המלצות טרכטנברג
ראש הממשלה התגאה ,  שטייניץ הכריז על יציאתה של רכבת טרכטנברג ,  אבל הזמן דחק - והדיון על רוב המלצות הוועדה נדחה .  עם זאת אושרה העלאת סכום הקניות באינטרנט הפטור ממכס

