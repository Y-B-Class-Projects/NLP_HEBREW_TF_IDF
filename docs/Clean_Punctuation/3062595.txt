נשיא גרמניה על המשבר עם ישראל : " לקבל ארגונים ביקורתיים לשלטון "
 שטיינמאייר נשא נאום באוניברסיטה העברית ,  אחרי שנפגש עם נתניהו וריבלין ,  ברקע המשבר סביב פגישת שר החוץ הגרמני עם ארגוני זכויות אדם . " אמרו לי לדחות את הביקור ,  אבל זה לא הפתרון ",  אמר .  נתניהו : " לחיילינו אמות מידה מוסריות "
 נשיא גרמניה פרנק-וולטר שטיינמאייר אמר הערב  ( ראשון )  באוניברסיטה העברית בירושלים כי  " יש לקבל ארגונים ביקורתיים כלפי השלטון ",  ברקע המשבר שנגרם בין ברלין לירושלים בעקבות פגישתו של שר החוץ זיגמר גבריאל עם ארגוני זכויות אדם בחודש שעבר .  בעקבות הפגישה ,  ביטל ראש הממשלה בנימין נתניהו את הפגישה עם גבריאל ,  וספג על כך ביקורת מצד ממשלתה של הקנצלרית אנגלה מרקל .  עם זאת ,  נשיא גרמניה נפגש עם ראש הממשלה ועם הנשיא ראובן ריבלין ,  במהלך ביקורו בישראל . 
" ממשלות ישראל וגרמניה מחזיקות בדעות מאד שונות בנוגע למה לגיטימי ומה לא ",  אמר שטיינמאייר בהתייחסו לנושא .  הרבה אנשים אמרו לי שזה זמן לא טוב לביקור ואמרו לי לדחות אותו .  אני האזנתי ,  והחלטתי שזה לא הפתרון .  לא כי ההחלטה של נתניהו לבטל את פגישתו עם שר החוץ היא נכונה ,  אלא כי אמעל בתפקידי אם אבטל זאת .  מה שלא יהיה ,  תלמידים יקרים ,  אל לנו שלא יהיה דיאלוג בין ישראל לגרמניה ".  
לפני הפגישה ,  נועד שטיינמאייר עם נתניהו ועם ריבלין .  נתניהו אמר לו כי  " לישראל חיילים ומפקדים אמיצים בעלי אמות מידה מוסריות שאין שניות להן "  והוסיף כי בין גרמניה וישראל יש  " שותפות מיוחדת ,  ברית מיוחדת ". 
ריבלין ,  מצדו ,  הודה לעמיתו בפגישתם לפני כן על כך שגרמניה התנגדה להחלטה האחרונה שהתקבלה באונסק"ו ,  שבה נמתחה ביקורת על מדיניות ישראל בירושלים ,  והביע תמיכה מרומזת בפגישה של שר החוץ הגרמני עם  " שוברים שתיקה "  ו"בצלם ".  
לדברי הנשיא , " אנו מעריכים את מנהיגותה של גרמניה בתקופה הנוכחית בהגנה על הדמוקרטיה וערכיה בעולם כולו ובאירופה בפרט .  ישראל היא דמוקרטיה תוססת עם קולות שונים ,  מגוונים וביקורתיים ,  גם אם לעתים הקולות האלה קשים לעיכול ומקוממים ".  ריבלין הוסיף כי  " דווקא מתוך המחויבות והכבוד לעמדות שונות ,  אנו דוחים את החלטתה האחרונה של אונסק"ו המגדירה את ישראל ככוח כובש בירושלים ,  בירתנו ,  שבה אתה ניצב כעת אדוני הנשיא .  עם לא יכול להיות כובש בארצו ".  

נשיא גרמניה על המשבר עם ישראל : " לקבל ארגונים ביקורתיים לשלטון "
 שטיינמאייר נשא נאום באוניברסיטה העברית ,  אחרי שנפגש עם נתניהו וריבלין ,  ברקע המשבר סביב פגישת שר החוץ הגרמני עם ארגוני זכויות אדם . " אמרו לי לדחות את הביקור ,  אבל זה לא הפתרון ",  אמר .  נתניהו : " לחיילינו אמות מידה מוסריות "
 
