מסר לאירן ?  נתניהו ביקר בכור בדימונה
ראש הממשלה ערך סיור בכור הגרעיני וקיבל סקירה על הפרוייקטים המדעיים השונים ,  אותם מקדמים אנשי הכור .  אתמול דווח ,  כי אירן תוכל לפתח פצצה גרעינית תוך שנה
נתניהו מעביר מסר לאירן ?  מנהל הוועדה לאנרגיה אטומית ומנהל קריה למחקר גרעיני נגב אירחו היום  ( שלישי )  את ראש הממשלה בנימין נתניהו .  לראש הממשלה נלוו השר דן מרידור והמזכיר הצבאי מאיר כליפי .  מלשכת ראש הממשלה נמסר כי  " זהו ביקור סידרתי ראשון ,  במסגרת תפקיד ראש הממשלה כיו"ר הוועדה לאנרגיה אטומית ,  הכפופה למשרד ראש הממשלה ".  במהלך הביקור ,  ראש הממשלה קיבל סקירה על הפרוייקטים המדעיים השונים ,  אותם מקדמים אנשי הכור .  נתניהו אמר כי , " אני מביע את הערכתי לעובדי המרכז על תרומתם לחוזקה וביטחונה של מדינת ישראל ". 
אתמול דווח הטיימס הלונדוני ,  כי  " אירן השלימה את פיתוח הטכנולוגיה שתאפשר לה לבנות פצצת אטום ".  לדברי העיתון ,  שירותי המודיעין אמרו כי אירן מסוגלת לבנות את הפצצה תוך כשנה וכעת מחכים רק לאישור של המנהיג הרוחני האייתוללה חמינאי על מנת להתחיל בבניית הפצצה .
 לפני כשלושה חודשים דרשה ארצות הברית מישראל להצטרף לאמנה לאי הפצתו של נשק גרעיני .  בדיון שהתקיים באו"ם .  בנוסף לישראל ,  גוטמולר ציינה גם את הודו ,  פקיסטן וצפון קוריאה כמדינות שארה"ב מצפה שיחתמו על האמנה . 
" הצטרפות אוניברסלית לאמנה ,  כולל הודו ,  ישראל ,  פקיסטן וצפון קוריאה ,  נותרה יעד בסיסי של ארה"ב ",  אמרה עוזרת מזכירת המדינה האמריקאית רוז גוטמולר בפגישה של נציגי 189 המדינות שכבר חתומות על האמנה .  הפגישה נועדה לקבוע סדר יום ותוכנית לוועידה שתיערך בשנה הבאה לניסוח מחדש של ההסכם .
 
מסר לאירן ?  נתניהו ביקר בכור בדימונה
ראש הממשלה ערך סיור בכור הגרעיני וקיבל סקירה על הפרוייקטים המדעיים השונים ,  אותם מקדמים אנשי הכור .  אתמול דווח ,  כי אירן תוכל לפתח פצצה גרעינית תוך שנה

