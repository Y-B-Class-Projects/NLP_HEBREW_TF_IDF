פרקליט המדינה : " הלוואי שהיה אפשר לסיים את חקירות נתניהו מהר יותר "
 ניצן הסביר באירוע פתוח לציבור בירושלים כי התארכות חקירותיו של ראש הממשלה נובעת מכך שבחקירות כאלו  " רוצים להתקדם כמה שיותר מהר ,  אך לא להשאיר אבנים בלתי הפוכות ".  לדבריו , " אני מקווה שזה לא יימשך חודשים "
 פרקליט המדינה שי ניצן אמר אמש  ( שני )  כי הוא מקווה שחקירותיו של ראש הממשלה בנימין נתניהו יסתיימו  " כמה שיותר מהר ".  לדבריו , " בחקירות כאלו רוצים להתקדם כמה שיותר מהר אך לא רוצים להשאיר אבנים בלתי הפוכות ".   
" כמו שכולם יודעים ,  נפתחו שתי חקירות ,  חקירות לא פשוטות ",  סיפר ניצן באירוע  " משפטנים על הבר "  של ארגון רוח חדשה בשוק מחנה יהודה בירושלים . " המשטרה עובדת על זה חודשים ארוכים והלוואי שאפשר היה לסיים את התיק יותר מהר .  היועץ המשפטי ואני מלווים את הישיבה באופן אישי ,  קיימנו עשרות ישיבות על החקירה ". 
פרקליט המדינה הוסיף כי  " החקירות מתבצעות לעתים בחוץ לארץ ובחו"ל ,  ואין לנו שליטה על קצב האירועים .  אני מקווה שהמשטרה תגמור מהר ככל האפשר ,  זה לא עניין של כמה ימים ,  אני מקווה שגם לא כמה חודשים ". 
לקריאה נוספת:פרסום ראשון :  המיליארדר שלדון אדלסון מסר עדות בלהב 433בזמן שחיקור הדין שלו מתעכב :  פאקר דווקא מנהל עסקים כרגילח"כ רוזנטל : " במשטרה הוחלט להמליץ על כתב אישום נגד ראש הממשלה "  
באותו אירוע אמרה עו"ד ליאת בן ארי ,  הפרקליטה המובילה בחקירות נתניהו : " אם אני ארגיש שהמלצותיי לא מתקבלות לא בשל עניינים מקצועיים אלא בשל קרבתו של היועץ המשפטי לממשלה לאדם כזה או אחר ,  אני אקום ואלך .  אסיר את הגלימה ,  אבל מצב כזה כמובן לא קיים במציאות ".  
ראש הממשלה נחקר בחודשים האחרונים ארבע פעמים בגין החשדות שעלו בשתי פרשות :  תיק 1,000 ,  הנוגע לטובות הנאה שקיבל לכאורה מאנשי עסקים ובהם המיליארדר ארנון מילצ'ן ;  ותיק 2,000 ,  הנוגע לשיחות שקיים עם מו"ל ידיעות אחרונות ארנון  ( נוני )  מוזס לגבי שינוי אופי הסיקור שלו בעיתון .
 בשבוע שעבר מסר עדות המיליארדר ובעליו של העיתון  " ישראל היום "  שלדון אדלסון במשרדי להב 433 במסגרת חקירת תיק 2,000 .  גורמים במשטרה שמעורים בפרטי החקירה סבורים כי עדותו של אדלסון משמעותית להתקדמות בחקירה .  גם עדותה של רעייתו מרים נחשבת  " חיונית "  לחקירה ,  שכן היא מעורבת יותר בכל הקשור לעיתון  " ישראל היום ".  במשטרה הבהירו כי בני הזוג אינם חשודים בשום עבירה .  
בחודש שעבר התבטאה בנושא החקירות אמרה עו"ד בן ארי : " אין דבר כזה מתנות פעוטות ,  כל דבר תלוי בנסיבות אך שאלת החברות עולה בכל התיקים ".  בן ארי ,  פרקליטת מחוז תל אביב מיסוי וכלכלה ,  הוסיפה כי  " כשמדובר במתנות בשווי מאות אלפי שקלים ,  אני מתקשה לקבל שמדובר אך ורק במתנה בין חברים ",  אמרה בן ארי לעו"ד יעל גרוסמן ,  יו"ר ועדת איסור הלבנת הון בלשכת עורכי הדין . " אני יודעת על עצמי ועל חבריי  אף אחד מאיתנו לא נותן או מקבל מתנות בסכומים כאלה .  האינטרסים במצב כזה חייבים להיבחן ". 
 ( עדכון ראשון :  21:00 )  

פרקליט המדינה : " הלוואי שהיה אפשר לסיים את חקירות נתניהו מהר יותר "
 ניצן הסביר באירוע פתוח לציבור בירושלים כי התארכות חקירותיו של ראש הממשלה נובעת מכך שבחקירות כאלו  " רוצים להתקדם כמה שיותר מהר ,  אך לא להשאיר אבנים בלתי הפוכות ".  לדבריו , " אני מקווה שזה לא יימשך חודשים "
 
