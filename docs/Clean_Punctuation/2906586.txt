עקב הטרור בפריז :  ישראל הורידה הדגל לחצי התורן במוסדות הממשלה 
" מדינת ישראל מזועזעת מסדרת הפיגועים הרצחניים שהכו ברחובות פריז ",  מסר משרד החוץ בהודעה רשמית . " ראש הממשלה נתניהו הביע תנחומיו למשפחות הקורבנות ואיחולי החלמה לפצועים וציין כי ישראל תילחם בטרור לצד צרפת "
  ( תיעוד מרגעי האימה בפריז :  הבריחה מאולם המופעים שבו אירע הטבח )  
משרד החוץ בישראל התייחס היום  ( שבת )  למתקפת הטרור של ארגון  " המדינה האיסלאמית "   ( דאעש )  בפריז ,  שבה נהרגו לפחות 128 בני אדם ונפצעו עשרות ,  והודיע כי ראש הממשלה בנימין נתניהו הורה להוריד את הדגל לחצי התורן בכל נציגויות ישראל בעולם ובמוסדות הממשלה בארץ .
" מדינת ישראל מזועזעת מסדרת הפיגועים הרצחניים שהכו ברחובות פריז ",  נמסר בהודעה לתקשורת . " ראש הממשלה נתניהו הביע תנחומיו למשפחות הקורבנות ואיחולי החלמה לפצועים וציין כי מדינת ישראל תילחם בטרור לצדה של צרפת .  במהלך הלילה שוחחה השגרירה עליזה בן-נון עם בכירי ארמון הנשיאות ומשרד החוץ הצרפתי ומסרה תנחומינו והזדהותנו ". 
עוד נמסר בהודעה כי אין נפגעים מקרב הדיפלומטים או העובדים של השגרירות בצרפת : " עם זאת ,  יש חוסר ודאות ולכן משרד החוץ עדיין בודקים בכל דרך אפשרית "  את זהות הנפגעים ". 
מתקפת הטרור בפריז - כותרות אחרונות:דאעש :  צרפת לא תהיה בטוחה ;  הנשיא הולנד :  דאעש פתח במלחמהצפו ברגעי האימה :  אנשים בורחים מהחלון ונמלטים מהטבח באולםכל עוד לא יובס דאעש בסוריה ,  אף מקום אינו חסין מטרור .  פרשנות  
" השגרירות הישראלית בפריז נמצאת בקשר הדוק עם הגורמים הרלוונטיים השונים על מנת לגבש תמונת מצב מדויקת על אפשרות של מעורבות ישראלים ",  הוסיפו במשרד החוץ . " במהלך הלילה הגיעו לחדר מצב של משרד החוץ שיחות רבות ,  הן של קרובים מודאגים והן של ישראלים בפריז שדיווחו שהם לא מעורבים .  משרד החוץ מרכז את הנתונים ועוקב באופן שוטף אחר המידע המתקבל מצרפת .  תוגברה ההערנות והועברו הנחיות בטחון מיוחדות לשליחי המדינה ולנציגויות ,  בהתאם למקובל במקרים כגון אלה ". 
הלילה הנחה נתניהו את משרד החוץ לפנות לגורמי הביטחון בצרפת בבקשה להגביר את האבטחה סביב שגרירות ישראל ,  סביב שליחים ישראליים בצרפת וכן בסמוך למוסדות יהודיים . " ישראל עומדת כתף אל כתף עם נשיא צרפת פרנסואה הולנד והעם הצרפתי ,  במלחמה המשותפת נגד הטרור ",  אמר . " אני שולח תנחומים בשם העם בישראל למשפחות הנרצחים ומאחל החלמה מהירה לפצועים ". 
היום בשעה 18:30 צפויה להתקיים עצרת הזדהות עם צרפת וקורבנות הפיגועים בכיכר רבין שבתל אביב .  בעצרת ,  שאורגנה על ידי שגרירות צרפת ,  ישא דברים שגריר צרפת בישראל פטריק מיזונאב .  עוד בעצרת ,  צפוי נשיא המדינה לשעבר שמעון פרס לשאת דברים .  
נשיא צרפת פרנסואה הולנד אמר היום כי דאעש  " הכריז מלחמה על צרפת ".  לדבריו ,  שנאמרו בתום ישיבת קבינט ,  המתקפה בוצעה על ידי  " צבא טרוריסטי ,  צבא ג'יהאדיסטי נגד צרפת ,  נגד הערכים שאנו מגנים עליהם בעולם כולו ,  ונגד מה שאנחנו - מדינה חופשית ". 
הולנד לא מסר פרטים רבים מחקירת האירוע ,  אולם טען כי מדובר ב"מעשה מלחמה שתוכנן ואורגן בהשתתפות חיצונית ".  לדבריו , " זה מעשה של ברבריות מוחלטת .  צרפת הותקפה בפחדנות ובאלימות ".  הוא הוסיף כי הרשויות פועלות במלוא הכוח להגנה על האזרחים ,  והוצבו מאבטחים בכוננות הגבוהה ביותר .  

עקב הטרור בפריז :  ישראל הורידה הדגל לחצי התורן במוסדות הממשלה 
" מדינת ישראל מזועזעת מסדרת הפיגועים הרצחניים שהכו ברחובות פריז ",  מסר משרד החוץ בהודעה רשמית . " ראש הממשלה נתניהו הביע תנחומיו למשפחות הקורבנות ואיחולי החלמה לפצועים וציין כי ישראל תילחם בטרור לצד צרפת "
 
