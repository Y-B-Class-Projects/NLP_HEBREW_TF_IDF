שרה נתניהו :  התביעה נגדי מופרכת וזדונית
רעיית ראש הממשלה הגישה לבית המשפט כתב הגנה לתביעה של ליליאן פרץ ,  שהיתה עוזרת הבית של בני הזוג .  לדברי נתניהו ,  פרץ קיבלה ממנה יחס  " חם וטוב ",  והתביעה הוגשה משיקולים זרים
 ( ערוץ 1 ורויטרס ,  עריכה :  דורון שטיין ,  קריינות :  אילן שניג ) 
תביעתה של ליליאן פרץ היא  " תביעת סרק מופרכת וזדונית ".  כך נכתב בכתב ההגנה שהגישה היום  ( רביעי )  שרה נתניהו לתביעה שהגישה נגדה עוזרת הבית לשעבר בבית המשפחה .
 בכתב ההגנה ,  שהוגש לבית הדין לעבודה בתל אביב באמצעות עורכי הדין דוד שמרון ומיכאל ראבילו ,  מבקשת נתניהו לפסול על הסף את תביעתה של פרץ .  לטענת נתניהו ,  פרץ עבדה בביתה שש שנים ,  וקיבלה ממנה  " יחס חם וטוב ".  הגברת נתניהו טוענת גם שפרץ אמרה לה פעמים רבות , " באתי בגלל ביבי ,  נשארתי בגלל שרה ".  כמו כן ,  היא טוענת שמעולם לא הורעו תנאי העסקתה של פרץ ,  וכי נוצרו ביניהן  " קשרים חמים החורגים מיחסי עובד מעביד ". 
לכתב התביעה צורף מכתב שכתבה פרץ לשרה נתניהו זמן קצר לאחר הבחירות האחרונות ,  בו נכתב : " למשפחתי היקרה !  מזל טוב והצלחה גדולה .  אני כל כך גאה בכם .  אין לכם מושג .  אוהבת אתכם הכי בעולם .  ליליאן ".  
נתניהו הוסיפה שכחלק מהיחס החם לו זכתה פרץ ,  בני הזוג נתניהו הוזמנו להשתתף במסיבת בת המצווה של בתה של פרץ .  נתניהו בירך את הילדה באירוע ,  ובני הזוג אף נתנו לבתה של פרץ 1,000 שקל מתנה .  מנגד ,  פרץ הוזמנה להשתתף בשמחות שערכה משפחת נתניהו .  
עוד נטען ,  שפרץ התייחסה אל שרה נתניהו כאל חברתה הטובה ביותר ,  ונעזרה בכישוריה כפסיכולוגית וקיבלה ממנה ייעוץ בבעיות שונות . " התובעת הגישה את תביעתה המופרכת לא בשל מצוקה כלשהי ,  שכן הרגישה ,  כדבריה ,  כחלק ממשפחה חמה ואוהבת ,  אלא בשקל שיקולים זרים ",  נכתב בכתב ההגנה .
 נתניהו מסבירה בתביעה שפרץ הועסקה אצלה בחצי משרה ,  ללא פיקוח ובשעות העבודה הנוחות לה ,  כאשר בני משפחת נתניהו הגיעו לבית בקיסריה בעיקר בסופי שבוע .  היא מבהירה שפרץ לא נדרשה לעבוד בשבתות ,  אלא רק למספר שעות בשישי בבוקר ולפעמים במוצאי שבת .
 עוד נטען ,  שכאשר פרץ ביצעה עבור נתניהו שירות שחרג מהגדרת תפקידה ,  היא קיבלה תשלומים נוספים . " אין כל יסוד לטענה כאילו לא שולם לה שכר מינימום ",  נכתב בכתב ההגנה .  כמו כן ,  לטענת נתניהו פרץ קיבלה את כל התשלומים שהגיעו לה ,  וכן שכר מלא גם כששהתה בחופשות .  בכתב ההגנה נאמר גם ששכרה של פרץ עמד על כ-3,000 שקל לחודש החל ממרץ 2005 .
 
שרה נתניהו :  התביעה נגדי מופרכת וזדונית
רעיית ראש הממשלה הגישה לבית המשפט כתב הגנה לתביעה של ליליאן פרץ ,  שהיתה עוזרת הבית של בני הזוג .  לדברי נתניהו ,  פרץ קיבלה ממנה יחס  " חם וטוב ",  והתביעה הוגשה משיקולים זרים

