המשרת הנהדר של V15
הטענה של הליכוד כי תנועת  " ניצחון 2015 "  משרתת תנועה פוליטית במימון חיצוני אינו שונה מהזיקה בין מסריו של ראש הממשלה לכותרות ב"ישראל היום ".  דווקא החינמון עשה ל-V15 את השירות הטוב ביותר
מערכת הבחירות הנוכחית ,  ובמיוחד המתקפה התורנית של הליכוד ,  שוברת שיאי אירוניה .  קוראי העיתון-חינמון  " ישראל היום "  נחשפים בימים האחרונים לקמפיין תקשורתי של ראש הממשלה נגד איומים קיומיים חדשים על מדינת ישראל :  תקשורת עוינת והתערבות בעלי הון פרטיים מאמריקה במערכת הבחירות בישראל .  נדמה שבטענה זו - ההיגיון קורס אל תוך עצמו .  
אותו ראש ממשלה מחזיק באמצעות ידידו ,  איל הקזינו שלדון אדלסון ,  את העיתון הנפוץ ביותר בישראל ,  המופץ בחינם לכל דכפין .  עיתון זה משקף באופן יומיומי את הנושאים שרוצה ראש הממשלה להבליט ,  ומסתיר או לכל הפחות מצניע נושאים שהוא לא רוצה שנעסוק בהם .  בדרך כלל תמצאו שם הרבה איראן ודאעש ,  ומעט מאוד נושאים חברתיים .  כמו כן ,  תמצאו במרכז הידיעות דעות  " פרשנות "  שתומכת בעמדת נתניהו ונראות כאילו הועתקו בשלמותם מדף המסרים של לשכת ראש הממשלה .
 והשבוע ,  העיתון-חינמון  " חשף "  את תנועת 15V ,  אשר תמצית עיסוקיה עד כה מתבטא בחלוקת פלאיירים ובתליית שלטי חוצות .  תנועה זו חבה חוב גדול לחינמון שנתן לה חשיפה ענקית העולה בכמה מידות על השפעתה בשטח עד כה .  הטענה נגד תנועה זו היא כי שכירת שירותיה עולה  " הון תועפות ",  וכי מדובר במימון זר בניגוד לחוק המפלגות .  לשם הוכחת הטענה נדרש מהעותרים  ( המיוצגים על ידי עו"ד שמרון ,  עורך הדין האישי של ראש הממשלה )  להוכיח קשר ישיר בין התנועה לבין מפלגת  " המחנה הציוני "  ו/או למרצ .
 אין לטעות ,  המסרים של 15V אכן דומים דמיון רב למסרים של  " המחנה הציוני "  ושל מרצ .  כך גם ,  ביתר שאת ,  זהים המסרים של ראש הממשלה ומפלגתו לאמור בעיתון-חינמון .  האם מישהו מתכוון לחקור את הקשר הישיר נתניהו לאדלסון  ( שבוודאי אדוק יותר בין הקשר של בוז'י הרצוג וציפי לבני לתורמי 15V )  ?  או שמא תרומה מגורם יהודי פרטי יכולה שתהיה רק לצד אחד במפה הפוליטית ?  כך או כך ,  קמפיין הדה-לגיטימציה שנעשה ל-15V כבר מצוי בשיאו ,  בסרטון הליכוד שמשווה את חברי התנועה לטרוריסטים ,  לא פחות .  
כמו כן ,  הטענה על כך שפעילות 15V היא  " בניגוד לערכי ויסודות המשטר הדמוקרטי "  דווקא הזכירה לי את אחד מסרטוני  " השיטה "  של אלדד יניב ,  בהם תיאר בפרוטרוט יניב כיצד עמד נתניהו ,  יו"ר האופוזיציה דאז ,  מאחורי  " מחאת המילואימניקים "  שפרצה לאחר מלחמת לבנון השנייה .  לשם כך ,  לפי יניב ,  הוא דאג לגייס מידידיו מעבר לים מילוני שקלים ,  שסייעו לליבוי המחאה .  הוא גייס את ידידו יואב הורוביץ לתפקיד  " קצין המבצעים "  ואת אלוף במיל' עוזי דיין על מנת לשוות דימוי אותנטי למאבק ,  טען יניב .  כלומר ,  בנימין נתניהו ,  בכבודו ובעצמו ,  עמד מאחורי עמותה אשר מטרתה הייתה להפיל ממשלה מכהנת ,  והדבר חמור שבעתיים שכן אז לא היה מדובר בתקופת בחירות אלא בעת כהונת הממשלה כדין .  בהערת אגב יצוין כי התמורה לא איחרה לבוא  לאחר שנתניהו חזר לשלטון ,  מונה הורוביץ לחבר הנהלת רשות השידור ואילו דיין זכה תפקיד הנחשק  יו"ר מפעל הפיס .  
בנוסף למתקפה על 15V ,  עדים אנו למתקפה חסרת תקדים על כלי תקשורת אחרים שסדר עדיפותם שונה ושאינם כבולים להלך מחשבתו של ראש הממשלה .  אגב ,  כלי תקשורת אחד שעומד במרכזה של אותה ביקורת מפרסם במשך שנים רבות טורים מפי כתב חצר של ראש הממשלה ,  מה שלא ניתן לומר על המקרה ההפוך .
 יתרה מכך ,  אחד הטיעונים שנשמעים חדשות לבקרים היא כי השמאל לא רק ששולט האמצעי התקשורת אלא שהוא אחראי להשתקת קולות הימין באמצעות חוק  " ישראל היום ".  בעניין זה יש לעשות סדר ,  פעם אחת ולתמיד :  הצעת החוק בעניין העיתון-חינמון הוגשה על ידי נציגי שבע מפלגות ,  ביניהן מפלגות הימין הבית היהודי וישראל ביתנו .  ח"כ איילת שקד שמלינה יום וליל על הטיית התקשורת ,  חתומה בעצמה על נוסח הצעת החוק .  על כן ,  כל ייחוס של חוק  " ישראל היום "  לשמאל הוא דבר שטות והבל שנוגד את העובדות הברורות בעניין .
 בכלל ,  נדמה כי ככל שמערכת הבחירות מתקדמת ,  נתניהו חוזר לשיטות ההפחדה הטובות והמוכרות ,  והפעם במחזור טענת המיעוט הנרדף על ידי התקשורת .  שש שנות כהונה כראש ממשלה ,  ועיתון-חינמון הסר למרותו ,  לא שינו או מיתנו את דעותיו בנושא .  הוא מתרפק על כל ביקורת אוהדת  ( בין היתר באמצעות שיתוף בדף הפייסבוק שלו )  ופשוט לא מוכן לסבול ביקורת שלילית .  כנראה שעליו לזכור בעניין זה את אמירתו של הסופר האמריקני ג'יימס קופר : " התקשורת ,  כמו אש ,  היא משרת נהדר אך אדון נורא ".  
לפרסום מאמרים בוואלה !  דעות לחצו כאן
המאמרים המתפרסמים במדור הדעות משקפים את עמדת הכותבים בלבד 

המשרת הנהדר של V15
הטענה של הליכוד כי תנועת  " ניצחון 2015 "  משרתת תנועה פוליטית במימון חיצוני אינו שונה מהזיקה בין מסריו של ראש הממשלה לכותרות ב"ישראל היום ".  דווקא החינמון עשה ל-V15 את השירות הטוב ביותר

