קריאה לנתניהו :  אל תקצץ בבריאות ובחינוך
הוזלת הבנזין אולי מעניקה מעט אוויר לאזרחים ,  אך יש מי שכבר קורא לראש הממשלה שלא להחזיר את הכנסות המדינה האבודות מתקציבי החינוך הבריאות והרווחה הקורסים ממילא
על רקע מתווה ההקלות הכלכליות שככל הנראה יוביל לקיצוץ בתקציבי משרדי הממשלה השונים ,  קורא פורום  " נשים לתקציב הוגן ",  לראש הממשלה ולשר האוצר שלא לקצץ שוב במשרדי הבריאות ,  החינוך והרווחה .  
הפורום ,  המאגד תחתיו 35 ארגונים חברתיים ,  קורא גם ליו"ר ההסתדרות ,  עופר עיני , " להילחם בחירוף נפש - לא רק על מחירי הדלק הפופולריים ,  אלא גם נגד הקיצוצים במשרדי החינוך ,  הבריאות והרווחה הקורסים ממילא ".  
לפי הפורום , " הקיצוצים בשירותים החברתיים פוגעים בשכבות הביניים ובשכבות הנמוכות .  בנוסף ,  אלו פוגעים גם בתעסוקת נשים ,  מאחר ונשים מהוות רוב בקרב עובדי המגזר הציבורי :  76% מעובדי מערכת החינוך ,  הן נשים ,  72% מעובדי מערכת הבריאות הן נשים ו-85% מעובדי מערכת הרווחה והסעד הן נשים ". 
בהודעה שפרסם הפורום לאחר חתימת שר האוצר על הורדת ההעלאה האחרונה במס הבלו על הדלק ,  פרסו אנשיו את הקשיים שנערמו בעשור האחרון על המשרדים השונים .  בתחום הבריאות ,  כתבו בפורום , " בשנתיים הקרובות ,  2012-2011 ,  תקציב הפיתוח של משרד הבריאות יהיה עדיין נמוך מזה של 2001 .  זאת ,  בשעה שבאזורים רבים חסרים בתי חולים ומיטות ,  ובשעה שבכל הארץ יש צורך בתחזוקת התשתיות ". 
בתחום החינוך ,  סיפרו בפורום כי בעקבות סדרה של קיצוצים עמוקים ,  הפסידו תלמידי ישראל ,  בין השנים 2009-2001 ,  שעות תקן בעלות כוללת של 10.8 מיליארד שקלים .  עם זאת ,  צויין כי בשנים 2008-2007 ,  עם יישום שלב א' של תוכנית אופק חדש , " החל תקציב שעות התקן לגדול ,  ובשנת 2010 תקציב שעות התקן הגיע למה שהיה בתחילת העשור .  אולם הגידול בתקציב שעות התקן ,  אינו מספיק על מנת לתקן את כל הנזקים שנגרמו במהלך העשור האחרון ".  
לפי ההודעה , " ב-2012 אמור תקציב הפיתוח לעמוד על 630.2 מיליארד שקלים ,  סכום שיהיה עדיין נמוך משמעותית מזה של תחילת העשור.זאת ,  בשעה שברחבי הארץ חסרות אלפי כיתות לימוד ובתי ספר רבים מתקשים לממש את חוק יום לימודים ארוך ואת הסכם  " אופק חדש "  בשל היעדר תשתיות ראויות .
 יעל חסון ,  חוקרת ראשית של פורום נשים לתקציב הוגן : " מצב הבריאות ומצב החינוך בארץ לא מאפשרים עוד קיצוץ עמוק ,  זו התאבדות חברתית שתפגע בכל שכבות האוכלוסייה ובתעסוקת נשים  המהוות רוב העובדים במוסדות הבריאות והחינוך ". 
עוד הוסיפה חסון כי  " במקום לקצץ שוב במשרדים החברתיים ,  אפשר להקפיא את הורדת המסים הישירים  מס ההכנסה ומסי החברות ,  ובכך לא לפגוע בתקציב .  אולם ,  ההתמדה של משרד האוצר בהפחתת מס החברות לאורך השנים ,  באה בד בבד ,  עם התמדתו העיקשת בקיצוץ השירותים החברתיים - דבר שמוביל אותנו לקריסה חברתית ולהתעשרות מתמדת של שכבה מצומצמת באוכלוסיה ". 

קריאה לנתניהו :  אל תקצץ בבריאות ובחינוך
הוזלת הבנזין אולי מעניקה מעט אוויר לאזרחים ,  אך יש מי שכבר קורא לראש הממשלה שלא להחזיר את הכנסות המדינה האבודות מתקציבי החינוך הבריאות והרווחה הקורסים ממילא

