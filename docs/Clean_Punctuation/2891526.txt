 " הטביע חותם במערכת המשפט ":  שופט העליון לשעבר חשין נטמן
מאות בני אדם ,  בהם ראש הממשלה והנשיא ,  השתתפו בהלוויית מישאל חשין בבית העלמין בקיבוץ גבעת השלושה ,  שבו נטמן גם בנו שנהרג בתאונת דרכים לפני חמש שנים .  נתניהו ספד לו : " עתה האב והבן לא ייפרדו עוד "
 מאות בני אדם השתתפו היום  ( ראשון )  בהלווייתו של השופט והמשנה לנשיא בית המשפט העליון לשעבר מישאל חשין ,  שהלך אתמול לעולמו בגיל 79 .  לבקשתו נטמן חשין בטקס אזרחי בבית העלמין בקיבוץ גבעת השלושה ,  שם נקבר גם בנו שניאור שנהרג בתאונת דרכים ב-2010 .  בהלוויה נכחו אישים רבים ממערכת המשפט ,  בהם נשיאת בית המשפט העליון מרים נאור ושופטי העליון בהווה ובעבר .  בנוסף ,  השתתפו גם נשיא המדינה ראובן ריבלין ,  ראש הממשלה בנימין נתניהו והמפכ"ל המיועד גל הירש .
" כולנו חשים בגודל האבדה ודואבים את לכתו של חשין ,  מענקי המשפט שקמו לנו במדינת ישראל .  אני זוכר את מישה כצעיר טמפרמנטי ,  נמרץ ,  חד ורודף צדק ושום דבר לא השתנה במהלך השנים ",  ספד לו נתניהו . " כולנו יודעים שנעקר מאתנו איש אשכולות עם שכל ישר ולב גדול .  מישה הכיר הכרה עמוקה וטבעית בערך הפיקדון שנמסר לאביו וכמו נטל מידיו בתורו את לפיד המשפט והצדק .  הוא יצר עוד נדבך לשלטון החוק שהיה ויהיה יסוד מוצק של הדמוקרטיה הישראלית .  לפני כל דבר אחר - כבוד לדין לחוק ובערכאה המשפטית . 
" הוא הטביע על מערכת המשפט חותם בל יימחק ולחוש הצדק המפותח נלוו חריפות מחשבה וכושר ביטוי עז .  הוא ידע להגן בעוז ובתקיפות על צה"ל ",  הוסיף נתניהו . " אובדן בנו האהוב שניאור בתאונה טרגית לא נתן מנוח לנפשו .  אין כאב גדול בכאב אב ואם על גדיעת חיי יקירם .  עתה האב והבן לא ייפרדו עוד ". 
עוד בוואלה !  NEWS:המלחמה במיידי האבנים :  ייבחנו מחדש נוהלי פתיחה באש"הוא בער וקרא לי :  'תציל אותי' ":  בן ההרוג בפיצוץ בלון הגז משחזרגיסו של ההרוג באומן : " הסוף מר ,  מתמקדים בלתמוך באשתו ובבנות "  
ריבלין ספד לחשין ואמר : " מישה היקר ,  אני נפרד מידיד וחבר אבל גם מרב ותלמיד חכם אמיתי ,  שופט רגיש וחריף .  היית המשורר של עולם המשפט הישראלי .  היית הקול הייחודי והצבעוני ביותר בהם זכה עולם המשפט בישראל .  תרומתך לעיצוב השפה והשיח בישראל - אין ולא יהיה לה תחליף .  ידעת לקבוע שכן הוא כן ולא הוא לא .  בשעה שחבריך דיברו על אסכולות ודוקטרינות אתה חלמת על המוסר ועל המשפט .  תחת גלימתו שכנה יהודי ללא פשרות ודמוקרט ללא פשרות .  הוויכוחים איתך היו עזים ונועזים כמותך בדיוק ואי אפשר היה לכבות את האש שסערה בך .  תנוח בשלום סערת ליבך ההומה ".  
גם ילדיו של חשין ספדו לו . " אבא ,  בזמן ששכבת במיטתך ראיתי ושמעתי את נשמתך נוטשת את גופך .  אני מאמינה שאתה ואני נתראה עוד באחד הזמנים .  נוח ,  הרפה ושחרר .  השקט והמנוחה זה הדיבר שלי אלייך ",  אמרה בתו אפרת . 
" מן האור באת כרוח סערה ואל האור אתה שב ",  ספד בנו יואל . " ביום הזה ברא אלוהים את האור וזהו היום בו נולדת ,  כי מן שניאור באת ואל שניאור תשוב ,  המוות מרפא כל מחלה קטנה כגדולה ואתה שלם ומאושר ,  אתה עם שניאור עכשיו .  אב אהוב ויקר ,  אתה ושניאור נמצאים בגופי ובנשמתי .  מתגעגע אלייך אבא אהוב ".  
חשין הלך לעולמו בתום מאבק במחלה קשה .  הוא נחשב לאחד השופטים הבולטים שכיהנו בשנים האחרונות בבית המשפט העליון .  בפסיקותיו קידם רבות את הנושאים הקשורים למאבק בשחיתות הציבורית ,  והיה ידוע בסגנון הכתיבה הצבעוני שלו בפסקי הדין הרבים שפרסם ובלשונו החדה והציורית שבאה לידי ביטוי בפסקי הדין שהוציא תחת ידיו .
 חשין ,  יליד 1936 ,  החל את דרכו המשפטית כבר בגיל 17 ,  כאשר החל את לימודיו באוניברסיטה העברית ,  ובשנת 1962 קיבל תואר דוקטור במשפטים .  ב-1973 מונה למשנה לתפקיד היועץ המשפטי לממשלה דאז מאיר שמגר ולאחר מכן פרש והקים משרד פרטי ,  שבו ייצג בין היתר בכירים בשב"כ במסגרת פרשת קו 300 .  ב-1992 מונה לכהונת שופט בית המשפט העליון ובשנת 2005 מונה למשנה לנשיא בית המשפט .  שנה לאחר מכן ,  עם הגיעו לגיל 70 ,  פרש לגמלאות . 

" הטביע חותם במערכת המשפט ":  שופט העליון לשעבר חשין נטמן
מאות בני אדם ,  בהם ראש הממשלה והנשיא ,  השתתפו בהלוויית מישאל חשין בבית העלמין בקיבוץ גבעת השלושה ,  שבו נטמן גם בנו שנהרג בתאונת דרכים לפני חמש שנים .  נתניהו ספד לו : " עתה האב והבן לא ייפרדו עוד "
 
