נתניהו לפני הפגישה עם טראמפ :  לתקן או לבטל את ההסכם עם איראן
ראש הממשלה ,  המבקר בארגנטינה ,  הביע לראשונה באופן פומבי רצון שוושינגטון תבטל את ההסכם עם איראן ,  או תשנה אותו : " עמדתנו ברורה ,  זה הסכם רע ".  בשבוע הבא ייפגש נתניהו עם נשיא ארצות הברית בניו יורק
- ראש הממשלה אמר כי ישראל מעוניינת שארה"ב תבטל את הסכם הגרעין עם איראן- נתניהו ,  המבקר בארגנטינה : " עמדתנו ברורה ,  זה הסכם רע .  תקנו אותו או בטלו אותו "-  הנושא האיראני צפוי לעמוד במרכז פגישתם של נתניהו ונשיא ארצות הברית טראמפ ,  בשבוע הבא בניו יורק- טראמפ יידרש להודיע בחודש הבא אם איראן עומדת במחויבויותיה מהסכם הגרעין 
ישראל מעוניינת שארצות הברית תבטל את הסכם הגרעין עם איראן או תתקן אותו - כך אמר היום ‏ ( שלישי )  ראש הממשלה בנימין נתניהו בפתח פגישתו בבואנוס איירס עם נשיא ארגנטינה מאוריציו מאקרי . " עמדתנו ברורה .  זה הסכם רע .  תקנו אותו או בטלו אותו ",  אמר נתניהו .
 הנושא האיראני צפוי לעמוד במרכז פגישתו של נתניהו עם נשיא ארצות הברית דונלד טראמפ ,  בשבוע הבא בניו יורק ,  בשולי עצרת האו"ם .  זו הפעם הראשונה שבה ראש הממשלה מביע פומבית את עמדת ישראל בנושא ,  על רקע הדיון הער המתנהל בוושינגטון לאור רצונו של טראמפ להגביר את הלחץ על איראן .
 בשבועות הקרובים צפוי טראמפ להודיע לקונגרס אם איראן עומדת או לא במחויבויות שקיבלה על עצמה במסגרת הסכם הגרעין עם המעצמות ,  שנחתם ביולי 2015 .  טראמפ מחויב לאשרר את ההסכם בפני הקונגרס מדי שלושה חודשים ,  וכבר במועד הקודם - ביולי האחרון - הוא דחף להודיע שאיראן אינה עומדת במחויבות שלה ,  אך נבלם עקב התנגדות של בכירים בממשל למהלך .  
עוד בוואלה !  NEWS:בג"ץ ביטל את חוק גיוס חרדים המאפשר פטור לתלמידי ישיבותהשר הנגבי מתייצב לצד שטייניץ בפרשת הצוללות : " ישר כמו סרגל"האחים שרצו להשתלט על הדרום - וחשפו חפרפרת בארגון 
לפי ההערכה ,  במועד האשרור הבא ,  אוקטובר ,  טראמפ אינו מתכוון לתת הכשר לעמידה של איראן במחויבויותיה ,  אך אין מדובר בביטול של הסכם הגרעין - עליו חתומים גם רוסיה ,  סין ,  גרמניה ,  צרפת ,  בריטניה והאיחוד האירופי ,  אלא בהעברת ההכרעה על המשך השהיית הסנקציות שבוטלו במסגרת הסכם הגרעין לידי הקונגרס .
 שגרירת ארצות הברית באו"ם ניקי היילי אמרה בשבוע שעבר שאיראן  " מפרה בשיטתיות "  את הסכם הגרעין ,  ושאין שום סיבה שטראמפ יסכים לאשר מחדש בפעם השלישית את מה שהוא הגדיר במהלך קמפיין הבחירות שלו כ"עסקה הגרועה ביותר שאי פעם נחתמה ". 
עם זאת ,  בממשל ישנם גורמים המתנגדים לפרישת וושינגטון מההסכם וסבורים שבמקום להתנער מהסכם הגרעין ולחדש את הסנקציות שהוסרו ,  עדיף להתמקד בחידוש הלחץ הבינלאומי ולפעול לקראת הסכם נוסף עם איראן ,  שיטיל עליה מגבלות נוספות שיקשו עליה לפתח תוכנית גרעין גם בעוד עשור ,  כשתפוג תחולתו של ההסכם הנוכחי ,  ובמקביל להטיל סנקציות נוספות על פעילותה הבליסטית של טהראן ותמיכתה בטרור .  
הנושא האיראני צפוי לעמוד במרכז פגישתם של נתניהו וטראמפ ,  שידונו גם בחשש הישראלי מהתחזקותה הצבאית של איראן וגרורותיה בסוריה ובדרום לבנון .  שר התחבורה והמודיעין ישראל כץ אמר אתמול כי  " איראן היא קוריאה הצפונית החדשה .  יש לפעול מולה עכשיו כדי שלא נצטער מחר על מה שלא אתמול ".  בנאום בכנס הטרור במרכז הבינתחומי בהרצליה אמר כץ כי  " צריך לחייב את איראן לחתום על הסכם חדש ,  שלא יאפשר לה להתקדם לנשק גרעיני לעולם ,  כפי שהבטיח הנשיא טראמפ ,  ושיכסה גם את נושא הטילים וגם את אירן כתומכת טרור ". 
בנוסף ,  לנוכח החשש בישראל מהתבססותה הצבאית של אירן בסוריה ,  אמר כץ כי  " ראש הממשלה צריך לדרוש מהממשל לא לוותר על מעורבות של ארה"ב לצד רוסיה בעיצוב עתידה של סוריה ,  למלא תפקיד אפקטיבי בכל הקשור לשמירה על האינטרסים של ישראל בתחום הביטחון הלאומי בהסדרים ובמציאות המתגבשת בזירה ,  ולא להותיר למעשה את המגרש לאיראן ולשלוחיה .  על הממשל להבין שאת המערכה לבלימת איראן באזור צריך לנהל גם בסוריה ". 
נתניהו נחת אתמול בבואנוס איירס כחלק מביקור היסטורי ,  ראשון של ראש ממשלה ישראלי מכהן באמריקה הלטינית .  היום הוא נפגש עם מארחו הנשיא מאקרי ,  וייפגש גם עם נשיא פרגוואי הוראסיו קרטס שיגיע לבואנוס איירס לצורך הפגישה .  בהמשך השבוע נתניהו יבקר גם בקולומביה ובמקסיקו ,  ויקיים פגישות ואירועים עם המנהיגים המקומיים .  בסוף השבוע נתניהו צפוי להמשיך לארצות הברית ,  לקראת נאומו השנתי בעצרת הכללית של האום בשבוע הבא ופגישתו השלישית עם הנשיא טראמפ .  

נתניהו לפני הפגישה עם טראמפ :  לתקן או לבטל את ההסכם עם איראן
ראש הממשלה ,  המבקר בארגנטינה ,  הביע לראשונה באופן פומבי רצון שוושינגטון תבטל את ההסכם עם איראן ,  או תשנה אותו : " עמדתנו ברורה ,  זה הסכם רע ".  בשבוע הבא ייפגש נתניהו עם נשיא ארצות הברית בניו יורק

