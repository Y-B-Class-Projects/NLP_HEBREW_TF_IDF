55% מהציבור :  על נתניהו להגיד לא לאובמה
מסקר שערך מכון 'גיאוקרטוגרפיה' עולה עוד כי שליש מהציבור לא מאמין שארה"ב תסייע לישראל במקרה שתותקף .  50% נגד מסירת שטחים
סקר חדש מגלה כי שליש מהציבור בישראל לא מאמין שארה"ב בהנהגתו של ברק אובמה תיחלץ לעזרתה של ישראל אם תותקף וכי רוב הישראלים סבורים שצריך לסרב לדרישות וושינגטון בנוגע לתהלך המדיני עם הפלסטינים .  
לפי הסקר ,  שנערך על ידי מכון גיאוקרטוגרפיה בהנהלת פרופ' אבי דגני ושיפורסם במלואו הערב בתכנית  " פוליטיקה "  בערוץ 1 ,  12% מהנשאלים סבורים כי ארה"ב לא תגן על ישראל כאשר האיום האירני הגרעיני יהיה  " ממשי וקרוב "  או אם ישראל תותקף בפועל .  21% אמרו כי ארה"ב תגן על ישראל רק בדיבורים ,  בעוד 55% סברו כי ארה"ב תגן בפועל על ישראל .
 בנוגע לשאלת הסקר האם ישראל צריכה להגיד  " לא "  לארה"ב ולא לוותר לפלסטינים עד שהם לא יתרמו לשלום ולשקט ביטחוני באופן מלא וחיובי ,  אמרו 55% מהנשאלים כי צריך להגיד  " לא "  לממשל אובמה ,  נתון המעיד על תמיכה בעמדתו של ראש הממשלה בנימין נתניהו .  33% סברו כי צריך להיעתר לבקשת הממשל ו-13% אמרו שאין להם דעה בנושא .
 בנוסף ,  50% מהנשאלים אמרו כי הם מתנגדים למסירת שטחים ביהודה ושומרון עבור מדינה פלסטינית עתידית .  43% סברו כי צריך למסור שטחים ו-7% אמרו כי אין להם דעה בנושא .  נתונים אלה מצביעים על רוב למחנה הימין .
 
55% מהציבור :  על נתניהו להגיד לא לאובמה
מסקר שערך מכון 'גיאוקרטוגרפיה' עולה עוד כי שליש מהציבור לא מאמין שארה"ב תסייע לישראל במקרה שתותקף .  50% נגד מסירת שטחים

