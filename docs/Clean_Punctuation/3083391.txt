המלך מחזיק ב"אס "  שיסיים את המשבר :  הצומת הקריטי ביחסי ישראל-ירדן
המתיחות בהר הבית והירי בשגרירות מובילים את היחסים בין הממלכה לבין ישראל לנקודת שפל ,  שכוללת הסתה שאף אחד לא שם לה סוף ,  הסתרת הקשר הביטחוני ההדוק ומשבר המגנומטרים .  המלך עבדאללה ,  שלא מפגין חיבה לישראל כמו אביו ,  הוא היחיד שבכוחו להרגיע את השטח
התקרית אמש  ( ראשון )  במתחם השגרירות הישראלית בעמאן ,  עלולה להפוך לצומת קריטי ביחסי ישראל וירדן .  במהלך האירוע ,  שמסתמן כפיגוע לכל דבר ,  נפצע קל מאבטח ישראלי שהותקף במברג על ידי נגר שבא להתקין רהיטים .  התוקף ובעל הבית נהרגו מאש המאבטח .  בני משפחתו של הנגר חסמו אתמול את כיכר המזרח התיכון בעמאן בדרישה להטיל עונש חמור על המאבטח .
 בנסיבות מדיניות אחרות ,  כשברקע לא תלויים השערים המגנומטריים והכניסה להר הבית ,  ייתכן שההפגנה הייתה מפוזרת בקלות ,  והמאבטח וצוות השגרירות היו מועברים ממזמן לישראל .  אולם ההקשר הפוליטי והאזור גורם לכך שכעת ירדן מסרבת לאפשר למאבטח לעבור בשלום לישראל על אף החסינות הדיפלומטית ,  ובנוסף דורשת לחקור אותו .
 עוד בוואלה !  NEWS:עובדי השגרירות נצורים :  ירדן דורשת לחקור את המאבטח שהותקףירדן נגד סגירת הר הבית למתפללים מוסלמים : " הפרה של הסטטוס קוו"הקבינט דן במשבר בהר הבית ;  שליח טראמפ למזה"ת המריא לישראל 
המשבר ביחסים סביב אל-אקצא ,  יוצר תחושה קשה שמזכירה את הימים לאחר ניסיון חיסול ראש הלשכה המדינית של חמאס ,  חאלד משעל ,  בעמאן בידי אנשי מוסד ב-1997 .  ראש הממשלה בנימין נתניהו נאלץ אז לשחרר מהכלא את מייסד חמאס אחמד יאסין ,  בתמורה לשני אנשי מוסד שנעצרו ,  וישראל העבירה לירדן את התרופה לרעל שהוחדר לגופו של משעל .
 האירוע בירדן אינו מפתיע .  המתיחות בהר הבית ,  ההתנגשויות בירושלים ובגדה המערבית וההרוגים הפלסטינים ,  משליכים על המזרח התיכון כולו ,  ובוודאי שעל ירדן .  באווירה ברחוב בירדן רעילה כלפי ישראל לא מאתמול ,  ועוד הרבה לפני המשבר סביב מסגד אל-אקצא .  אבל מאז הפיגוע בהר הבית שבו נהרגו שני שוטרים ישראלים ,  משהו רע קורה בממלכה .  
ירדן הייתה הראשונה לתקוף את ישראל עקב סגירת הר הבית למתפללים .  התקשורת הירדנית תקפה את ישראל ,  ולכך אנו רגילים ,  אולם מי שסימן את הקו הממלכתי היה יו"ר הפרלמנט הירדני עאטף א-טראוונה שכינה את המחבלים  " השהידים שמשקים את האדמה הטהורה ",  בישיבת הפרלמנט הירדני . " שאללה ירחם על השהידים שלנו ",  אמר .
 בישראל חובטים פעם אחר פעם  ( ובצדק )  ביו"ר הרשות הפלסטינית אבו מאזן על ההסתה נגד ישראל בתקשורת הפלסטינית ,  בעיקר כי זה משרת את האג'נדה של ראש הממשלה בנימין נתניהו ושל הקואליציה .  אך רצוי שמישהו בישראל ,  מלבד יו"ר הכנסת יולי אדלשטיין שאמר לטראונה מעל במת הכנסת וקרא לו  " עדיף שתשתוק ",  יקרא לירדן לעצור את ההסתה .  
ההסתה נמשכת ביתר שאת בימים האחרונים ,  בעקבות משבר המגנומטרים .  אנשי הדת של הווקף ,  שהחליטו לא להיכנס להר הבית כל עוד המגנומטרים מוצבים שם ,  הם פקידים ירדנים .  הם הובילו את המאבק בשערים הללו .  ואם מישהו במקרה שכח ,  הרי שמדובר במדינה שיש לה הסכמי שלום עם ישראל ,  נהנית משיתוף פעולה כלכלי ומסיוע צבאי ,  שברובו הגדול נותר חסוי ונסתר .
 לא מעט ירדנים חבים את חייהם למודיעין הישראלי ,  אך בית המלוכה מסתיר זאת .  לירדן נוח יותר שלא להצטייר בדעת הקהל הערבית כמי שיש לה יחסים צבאיים או אחרים עם ישראל .  אלא שכאן המקום להדגיש את ההבדלים בין המלך הנוכחי עבדאללה לאביו חוסיין .  בעוד האב לא הסתיר את השלום עם ישראל ,  בנו עושה כל שאפשר כדי לשמור על שלום קר .  
הוא מאפשר לתקשורת להשתלח במדינת ישראל בכל הזדמנות ,  נותן לפוליטיקאים כמו יו"ר הפרלמנט לשבח מחבלים ,  בעוד הוא נהנה משיתוף הפעולה שמסייע לו למנוע פיגועים נגד ירדנים .  וכעת ,  סיפור השערים האלקטרוניים רק מלהיט את האווירה העכורה גם כך נגד ישראל .
 עבדאללה הוא הגורם היחיד שיכול לסיים את המשבר בהר הבית ,  וגם סביב אירוע השגרירות .  אנשיו מאשימים את ישראל כי רימתה אותם ,  ובעיקר את ראש הממשלה נתניהו שבמהלך שיחה עם המלך לאחר הפיגוע ,  לא עדכן אותו בדבר הצבת השערים האלקטרוניים ,  לטענתם .  גם הפלסטינים טוענים כי בשיחתם הטלפונים של נתניהו ויו"ר הרשות אבו מאזן הבטיח נתניהו כי הסטטוס קוו בהר הבית לא ישנתה ,  ולא הזכיר דבר על הצבת מגנומטרים .
 ובשטח הכול כמעט כרגיל .  אלפים התכנסו אתמול סמוך לשער האריות ,  כשעימותים נרשמו בכפרים שמסביב לבירה ,  ובכפרים בגדה .  והדרג המדיני בישראל ?  הוא דן בעניינים .  למה למהר .  

המלך מחזיק ב"אס "  שיסיים את המשבר :  הצומת הקריטי ביחסי ישראל-ירדן
המתיחות בהר הבית והירי בשגרירות מובילים את היחסים בין הממלכה לבין ישראל לנקודת שפל ,  שכוללת הסתה שאף אחד לא שם לה סוף ,  הסתרת הקשר הביטחוני ההדוק ומשבר המגנומטרים .  המלך עבדאללה ,  שלא מפגין חיבה לישראל כמו אביו ,  הוא היחיד שבכוחו להרגיע את השטח

