ברק : " אובמה - הנשיא התומך בישראל אי פעם "
 אחרי קבלת הפנים החמה לה זכה המועמד הרפובליקני רומני בביקורו בארץ ,  הביע שר הביטחון בראיון לרשת CNN תמיכה בלתי מעורערת ביריבו הנשיא . " עשה הכי הרבה למען ביטחון ישראל "
" ממשל אובמה הוא התומך ביותר בביטחונה של ישראל בתולדות ארצות הברית ",  כך אמר שר הביטחון אהוד ברק בראיון ששודר אמש  ( שני )  ברשת CNN .  שבחיו של שר הביטחון לנשיא ארצות הברית ברק אובמה ,  בולטים במיוחד על רקע קבלת הפנים החמה לה זכה יריבו ,  המועמד הרפובליקני מיט רומני ,  בלשכת ראש הממשלה נתניהו מוקדם יותר השבוע . 
" מנקודת מבטי כשר הביטחון ,  היחסים טובים עם ארצות הברית טובים ,  מעמיקים וקרובים מאוד ",  אמר ברק לרשת הטלוויזיה האמריקאית . " אני יכול לראות כיצד לאורך השנים ,  ממשלים שונים משני צדי המפה הפוליטית תמכו במדינת ישראל ,  ואני מאמין שהדבר משקף את הלך הרוח בקרב הציבור האמריקאי ",  אמר ברק , " אולם אני חייב להודות כי בכנות ,  הממשל הנוכחי תחת הנשיא אובמה עושה למען ביטחון ישראל יותר מכל ממשל אחר בעבר ".  
ברק פירט כי שיתוף הפעולה ההדוק מתבטא ב"תמיכה בביטחון ,  במודיעין ,  השיתוף הרחב ,  אפילו בזמנים בהם ישנם חילוקי דעות לא פשוטים ".  ברק סייג כי  " אין הכוונה כי אנחנו מסכימים בכל ,  זה ידוע לכל שישנם חילוקי דעות בינינו לבין ארה"ב בנושאי תהליך השלום ונושאים נוספים ,  אולם אני מאמין שבכל הקשור לנעשה בעולם  חיזבאללה ,  המהומות בסוריה ,  אירן - בעיקרון אנו מסכימים באשר לניתוח המצב ,  אך לא תמיד באשר לתגובה הרצויה ". 
יש שיפרשו את תמיכתו המוצהרת של ברק בנשיא ארה"ב המכהן כהתרסה בפני נתניהו ,  בייחוד על רקע התנגדות ברק להצעת הקיצוצים והגזירות הכלכליות שהועלתה אתמול להצבעת הממשלה .  בביקורו של רומני בישראל ,  אשר הניב תרומות של למעלה ממיליון דולרים לטובת קמפיין הבחירות אותו הוא עורך ,  בלטו יחסיהם הטובים של המועמד עם נתניהו ,  אשר אף כינה את רומני  " ידידי ". 
ביקורו של רומני הוביל למטח ביקורת נוסף נגד אובמה ,  אשר מאז התמודד בבחירות הקודמות לנשיאות ארצות הברית לא ביקר בישראל .  מנגד ,  אובמה נלחם בטענות יריביו לפיהן הוא עויין לישראל ,  ואף טען בעצמו כי הממשל בראשותו הוא הידידותי ביותר כלפי ישראל אי פעם .  כעת ,  מקבל אובמה אישור לטענותיו מברק ,  שר הביטחון של ישראל ,  אשר ללא קשר למניעיו האפשריים  תרם במחי ריאיון ל-CNN תרומה חשובה לקמפיין של אובמה במאבקו על הקול היהודי .  
גם נשיא המדינה ,  שמעון פרס ,  שב והדגיש את מחויבותו העמוקה של הנשיא אובמה לביטחון ישראל ואת האמון העמוק שהוא רוחש לו .  בתחילת החודש באירוע יום העצמאות האמריקאי אמר פרס כי הוא  " משוכנע אובמה יעמוד איתן כאריה בנושא האירני ",  ובפגישה שקיים השבוע עם רומני אף הדגיש כי הוא סומך על ממשל אובמה בנושא ביטחון ישראל וכן אמר כי  " ארה"ב אימצה עד כה מדיניות נכונה בנושא האירני ,  לעצור את הגרעין בכל האמצעים ",  אמר פרס לרומני .  
בהכנת הידיעה השתתפה טל שלו 

ברק : " אובמה - הנשיא התומך בישראל אי פעם "
 אחרי קבלת הפנים החמה לה זכה המועמד הרפובליקני רומני בביקורו בארץ ,  הביע שר הביטחון בראיון לרשת CNN תמיכה בלתי מעורערת ביריבו הנשיא . " עשה הכי הרבה למען ביטחון ישראל "
 
