 " בעוד 30 שנה יהיה ממש שווה לעשות סדרה על נתניהו "
 כש"משפחת קנדי ",   " ויקטוריה "  וסדרות נוספות נכנסות לעומק דמותם של מנהיגים בחו"ל ,  בישראל עוד לא נוצרה סדרה על אישיות פוליטית מקומית .  שוחחנו עם יוצרים ומפיקים בכירים במטרה להבין למה ,  ושמענו גם על איזה פוליטיקאי ישראלי מומלץ לבסס סדרה
 ( בסרטון :  טריילר  " The Crown ")  
אחרי שכבש בסערה את המצביעים האמריקאים ונכנס לחדר הסגלגל באנרגיות של כוכב רוק ,  אפשר אולי לומר בבטחה שסדרה עלילתית על חייו של דונלד טראמפ היא שאלה של זמן .  הדונלד ,  כידוע ,  הוא ממש לא האישיות הפוליטית היחידה שתזכה או זכתה לסדרה כזו .  את סיפורה של משפחת קנדי ,  למשל ,  ידעו לספר במיני-סדרה האמריקאית-קנדית  " משפחת קנדי "   ( 2011 )  ,  שתיארה גם את הטרגדיות בחייהם של בני האצולה האמריקאים .  גם שושלת בית בורג'ה האיטלקית הגיעה למסך בדרמה ההיסטורית  " הבורג'ס ",  מלכת בריטניה לשעבר ויקטוריה קיבלה סדרה הנושאת את שמה ועוסקת בחייה , " שושלת טיודור "  מבוססת באופן רופף על המלך הנרי השמיני מבית טיודור האנגלי ועוד .  
עם זאת ,  דווקא בישראל ,  כשהמורשת הלאומית מהווה חלק בלתי נפרד ממערכת החינוך הישראלית ומהשיח הציבורי ,  טרם קמה לה סדרת דרמה או מתח טלוויזיה עלילתית על מי מהדמויות הפוליטיות שידעה המדינה ב-68 שנות קיומה .  בשיחה עם כמה יוצרים ואנשי תוכן בתעשיית הטלוויזיה ניסינו לברר מדוע ,  והופתענו לשמוע איך כמעט כולם מציינים את שמו של ראש הממשלה נתניהו כאישיות שניתן לבסס עליה סדרה .  

המפיק חיים שריר הוא מהיוצרים הבולטים והמנוסים בעולם הטלוויזיה הישראלי .  שריר ,  בעברו גם יושב ראש האקדמיה הישראלית לקולנוע וטלוויזיה ,  אחראי לסדרות רבות שכבשו את המסך הישראלי ,  ביניהן  " בני ערובה ",   " סימני שאלה ",   " לא הבטחתי לך "  ועוד .  לדבריו ,  לא כל מנהיג פוליטי יכול לשמש סיפור לסדרת טלוויזיה .
 המורשת הלאומית-היסטורית ודמויות מפתח בה כמו ז'בוטינסקי ,  בן גוריון ,  בגין ואחרים נמצאות קרוב ללבם של ישראלים רבים .  איך זה שבחו"ל יש סדרות רבות העוסקות במנהיגים פוליטיים  - " משפחת קנדי ",   " ויקטוריה "  וכדומה - ובארץ כמעט שאין ?  
" משפחת קנדי כמובן זו משפחה מעניינת מבחינת הרקע שלהם והקשרים הסוציו-אקונומיים  אז אתה יכול לבנות מזה סדרה ,  כשאתה רואה שם מצד אחד את העשירים היפים והמצליחים האלה עם הרומנים שהם ניהלו וכל מיני דברים ,  וזה מה שהיה במשפחת קנדי .  ולעומת זאת ,  אתה אומר לי ז'בוטינסקי אז אני מיד נכנס לנמנום ואותו דבר בן גוריון ,  שהיסטורית זה אולי מעניין ,  אבל אין סדרות כאלה בעולם על כל מיני מנהיגים של פעם שעם האידיאולוגיה שלהם אולי מעניין .  משה דיין היה איש עסיסי ,  היו לו אהבות ,  היו לו כל מיני יריבויות קשות ,  הוא היה איש קיצוני ,  או אריק שרון - אני כן יכול לחשוב על זה ",  משיב שריר . 
" תראה ,  אני חי בעולם שמצד אחד אני מנסה לעשות דברים טובים ושווים ,  ושמעוררים שאלות - אני מיד בוחן את זה דרך שאלות שמעניינות אותי לשאול - אבל צריך שגם יהיה מישהו שיהיה מוכן להשקיע בזה כסף ,  כי זה יקר ",  ממשיך שריר .  לדבריו , " אם יש מספיק עסיס בשביל ליצור סדרה עם יצרים ,  עם יחסים ,  עם יריבויות אז יעשו ,  אחרת לא יעשו ".  
כאשר אני שואל אותו מדוע ,  אם כן ,  טרם עלתה סדרה על משה דיין למשל ,  הוא מקדים ומסביר כי לעיסוק עלילתי-טלוויזיוני בדמויות מן העבר דרוש מעין מרחק ביטחון היסטורי : " אני חושב שאחד הדברים שאנחנו יודעים על סדרות היסטוריות זה שצריך לעבור זמן בשביל להתחיל להתעסק איתן ".  לדבריו , " נניח שמישהו יבוא ויגיד אני רוצה במרכז הסדרה על משה דיין לספר את הסיפור שלו ושל אהובתו ,  היתה לו כזו ,  כולם יודעים את זה .  אבל אם היא עדיין חיה או שהילדים שלה חיים ויתבעו על הדבר הזה ,  אז אף אחד לא יתחיל להתעסק עם זה .  אולי בעוד 30 שנה כבר אף אחד מסביב לא יהיה ,  ואז לא תהיה בעיה .  אז יכול להיות שזה כן יאפשר ".  על איזה דמות אתה היית יוצר סדרה ?  על איזה מנהיג ישראלי היו חייבים לעשות ולא עשו ?  
" משה דיין בעיניי דמות גדולה מהחיים ,  לטוב ולרע .  ביבי ,  כבר עכשיו אני אומר לך שבעוד 30 שנה ממש שווה לעשות סדרה על האיש הלא ברור הזה ,  שהולך ונשמע יותר ויותר כאילו שקורה לו משהו ,  ועליו ועל שרה - ביג טיים .  זה ייראה כמו משהו לא אמיתי .  מי שלא חי היום יגיד 'טוב ,  המצאתם .  לא יכול להיות שיש דבר כזה' ".  
המפיק אסף אמיר ,  מי שאחראי לסרטים כמו  " לעבור את הקיר "  ו-"כנפיים שבורות "  וכן סדרות כמו  " לתפוס את השמיים ",  ואף כיהן עד לשנה שעברה כיושב ראש איגוד המפיקים ,  חושב שהחוסר בדרמות על מנהיגים פוליטיים בישראל נעוץ בקשיים הכלכליים הכרוכים בהפקת סדרות תקופתיות ,  שדורשת השקעה רבה בתפאורות ,  תלבושות ושלל אלמנטים לעיצוב אווירה - או בשפה המקצועית  " Production values "   ( "ערכי הפקה ".  א"ח )  . " אלה סדרות תקופתיות ,  ולכן יש קושי גדול מאוד להרים כאלה דברים .  אם התקציבים לא נאותים אז הדבר עלול להיראות מגוחך ",  הוא אומר .
 על הרעיון שהממסד יסייע כלכלית למען יצירת סדרות כאלו ,  אומר אמיר כי הוא לא ישרת את המטרה . " אתה לא רוצה שפתאום משרד התרבות יתגייס לכזה דבר ,  כי אז מראש כנראה שהתכנים יוכתבו ,  לא משנה מי במשרד התרבות לצורך העניין .  זה מסוג הדברים שצריכים לבוא ממישהו שמתעניין במנהיג ולא מגוף ממוסד שרוצה שיעשו סרט על מנהיג .  בין אם זה רבין ,  פרס או בגין ",  הוא מסביר .
 כי רוצים שיהיה משהו צעיר ובועט ?  
" כן ,  משהו שהוא מקורי יותר ,  שהוא לא בדיוק שומר על כל הכללים שיידרשו במקרה שהמדינה היתה עושה סדרה ".  

הבמאי דני סירקין מכיר גם הוא את החומרים שמהם עשויות סדרות ישראליות מצליחות ,  כמי שחתום כבמאי על סדרות כמו  " תא גורדין ",   " המדרשה "  ועוד .  בשיחה עמו הוא מדגיש את המרחק ההיסטורי . " אני חושב שאין לנו עדיין ראייה היסטורית מספיק ארוכה ,  לדעתי .  אין לנו שושלות ,  חוץ משושלת נתניהו ,  אבל את זה נשאיר לבמאים של המאה הבאה ,  לא לנו ",  הוא מספר .  
הגלישה לתחומים פוליטיים ביצירת סדרות על מנהיגים יכולה גם היא להקשות על יצירתן ,  לדבריו . " זה עדיין טעון פוליטית .  אנחנו לא יכולים לעשות עכשיו על הבורג'ס או על צ'רצ'יל או משהו ,  אנחנו עדיין שני מחנות ,  אנחנו עוד חברה בבנייה במקום מסוים ",  הוא מסביר .
" תחשוב ,  גם זה צריך להיות מעניין ,  זה צריך להיות ג'וסי  ( עסיסי  א"ח )  .  מה ,  תעשה על שרת ?  מה ג'וסי בזה ?  תעשה על גולדה ,  שמעשנת סיגריה ?  במטבחון ?  ",  צוחק סירקין . " אריק שרון זה ג'וסי ,  בן גוריון בתקופה מסוימת ,  בזמן מלחמת השחרור ,  זה ג'וסי .  זה כיף ,  צריכים גם לבדר .  היום הכל בידור .  הנה יש עכשיו בדרן נשיא ארצות הברית ",  הוא ממשיך , " הכל בידור .  במקום שיעשו סדרות על ההיסטוריה ,  אז הנשיאים הופכים להיות בעצמם ליצנים ".  
אחרי המפיקים והבמאים ביקשנו לעמוד על הסוגיה גם עם תמר מרום ,  מנהלת מחלקת הדרמה של זכיינית הטלוויזיה רשת .  מרום ,  שמכירה את תהליך בחירת הסדרות והתכנים שיגיעו למסך שלנו ,  מציינת בשיחה עמה ,  כמו המפיק אסף אמיר ,  את הקושי הכלכלי בייצור סדרות תקופתיות . " כדי לעשות סדרה על ז'בוטינסקי ,  שהוא ללא ספק דמות ומרתקת וחשובה ומשמעותית ,  צריך לעשות פה וואחד שחזור תקופתי ,  וזה מאוד מאוד מסבך ומייקר ומקשה על הפקה ישראלית שהיא בדרך כלל קטנה ומצומצמת ",  היא מתארת .
 עניין נוסף הוא האתגר שבעיבוד הסיפורים ההיסטוריים . " דבר נוסף ,  שהוא כמובן ניתן לפיצוח אבל לא קל לפיצוח ,  נגיד אנחנו מדברים על ערוץ 2 - איך עושים סדרה כזאת שהיא באמת תדבר לקהל הרחב של ערוץ 2 ,  לקהל צעיר ,  לקהל של אנשים שרגילים לסיפורים מאוד מהירים ,  לקצב מאוד מהיר ,  הסבלנות שלהם מאוד קצרה .  לספר סיפור כזה זה קצת לא פשוט בשביל נגיד טלוויזיה מסחרית ",  היא מסבירה .  
עם זאת ,  מרום מכירה כוונות לייצר סדרות בנושא . " יש הצעות שמדברות על תקופות היסטוריות ועל מנהיגים ועל גנרלים נגיד - זה לא בלתי מעניין ,  אני חייבת להגיד ,  אבל זה לא קל לפצח את זה והעניין התקופתי מאוד מקשה על הפקה ",  שיתפה . " אני חושבת שאם יהיה לנו שידור ציבורי הגון אז זאת אכסניה מאוד מוצלחת גם לדברים כאלה ,  שהם כאילו קצת יותר מסמכים היסטוריים-תרבותיים שלא תלויים בכל מיני שיקולים שערוצים מסחריים יותר צריכים לחשוב עליהם ".  

האם לדעתך יצירה כזאת שתעסוק באישיות פוליטית בכלל אפשרית היום ?  או שהחשש מלעצבן אוכלוסיות צופים מסוימות יכול לעצור את זה ?  
" וואו ,  אני לא יודעת להגיד .  אני מאמינה שאנחנו עוד לא שם ,  אבל אני חושבת שככל שהדמות היא יותר שנויה במחלוקת ,  זאת תהיה סדרה יותר דרמטית ויותר מעניינת .  אנשים גם אוהבים לראות דמות שהם לא סובלים ,  לצורך העניין ,  מהצד השני של הקשת הפוליטית מבחינתם ולהתעצבן מזה ולהגיד 'הנה ,  ידענו' ,  ו'איך הוא עשה' ו'מה הוא עשה' .  אני לא חושבת שזה שיקול ".  
שאלנו את מרום איזה מנהיג או פרשייה היסטורית לדעתה היו יכולים לספק סיפור לסדרה . " תשמע אנחנו משופעים בהמון .  אני מאוד אשמח לראות בבוא היום את הסדרה על ראש הממשלה הנוכחי ,  היא תהיה מאוד מאוד מעניינת לדעתי .  לא יודעת אם זה יכול לקרות תוך כדי תקופת כהונתו ,  נצטרך לחכות ",  שיתפה . " תראה רוב המנהיגים אנשים מאוד מעניינים - רבין היה אדם עם חיים מאוד מעניינים ,  ז'בוטינסקי מאוד מעניין ,  גולדה מאיר מרתקת ,  בגין ,  שמעון פרס ,  בנימין נתניהו  הם כולם פונטציאל לגיבורים של דרמה מתוסרטת מדהימה ".   

" בעוד 30 שנה יהיה ממש שווה לעשות סדרה על נתניהו "
 כש"משפחת קנדי ",   " ויקטוריה "  וסדרות נוספות נכנסות לעומק דמותם של מנהיגים בחו"ל ,  בישראל עוד לא נוצרה סדרה על אישיות פוליטית מקומית .  שוחחנו עם יוצרים ומפיקים בכירים במטרה להבין למה ,  ושמענו גם על איזה פוליטיקאי ישראלי מומלץ לבסס סדרה

