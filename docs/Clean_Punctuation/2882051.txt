הממשלה תאשר היום את מתווה הגז ,  נתניהו כבר עם הפנים לכנסת
המתווה המתוקן צפוי לעבור ברוב גדול בהצבעה שתתקיים הבוקר בקרב השרים ,  אבל בדרכו של ראש הממשלה עדיין עומדת בעיה גדולה :  למצוא את הרוב הדרוש בכנסת כדי לעקוף את התנגדות הממונה על ההגבלים העסקיים ,  אחרי שדרעי סירב לעשות זאת בעצמו
כמעט חודשיים אחרי הדיון בקבינט המדיני-ביטחוני על מתווה ייצוא הגז ,  הבוקר  ( ראשון )  יעלה המתווה להצבעה בממשלה ,  והפעם בגרסתו המתוקנת .  המתווה החדשה הושג בעקבות משא ומתן בין המדינה לחברות הגז שהסתיים בהצלחה השבוע .  אם לא יהיו הפתעות של הרגע האחרון ,  הוא צפוי לעבור ברוב גדול בהצבעה שתתקיים בממשלה ,  כאשר רק בודדים מהשרים צפויים להתנגד .  
בהצעת המחליטים שהועברה בסוף השבוע לשרי הממשלה נכתב כי  " החלטת ממשלה זו באה לאשר את המתווה הכולל צעדים שונים להגדלת כמות הגז הטבעי המופקת משדה הגז הטבעי 'תמר' ופיתוח מהיר של שדות הגז הטבעי 'לוויתן' ,  'כריש' ,  'תנין' ושדות גז נוספים ".  כמו כן ,  הודגש כי  " החלטת הממשלה כפופה למתן הפטור לפי סעיף 52 לחוק ההגבלים העסקיים ,  המהווה חלק מהמתווה הכולל ". 
עוד בוואלה !  NEWS:פיגוע שני מהבוקר :  מחבל דקר לוחם מג"ב בשומרון - וחוסלגורמים ביטחוניים :  המשך הפיגועים עלול להביא לסגירת 443 לפלסטיניםהתחזית למחר :  עומסי חום כבדים עד קיצוניים 
מאחורי המשפט האחרון מסתתרת הבעיה הפוליטית הגדולה שעדיין עומדת בדרכו של ראש הממשלה ,  בנימין נתניהו .  גם אם המתווה אכן יאושר בממשלה ,  ואפילו ברוב גדול ,  אין זה מבטיח שיימצא הרוב הדרוש בכנסת .  הממונה על ההגבלים העסקיים ,  דיוויד גילה ,  הביע התנגדות למתווה בטענה שמדובר ב"הסדר כובל "  שייצור מונופול במשק .  כדי לעקוף את התנגדותו של הממונה ,  על שר הכלכלה ,  אריה דרעי ,  להפעיל את סעיף 52 ,  אולם דרעי התעקש שבמקרה הספציפי הזה ,  הסמכות להפעלת הסעיף תעבור ממנו לידי הממשלה כולה .
 כדי לאשר את העברת הסמכות הזו ,  על הממשלה לבקש את אישורה של מליאת הכנסת ,  ובניגוד להצבעה בממשלה על מתווה הגז כולו ,  בהצבעה הזו בכנסת לא מובטח רוב .  זו גם הסיבה שראש הממשלה נתניהו מודאג מהאופן שבו יצביעו חלק מהשרים הבוקר בממשלה .  התנגדות של מי מבין שרי הליכוד  ( דבר שכרגע לא נראה צפוי )  ,  או של שרי ש"ס ,  עשויה להוות זריקת עידוד למאבק שמנהלת האופוזיציה נגד המתווה .  שר הכלכלה דרעי טרם הודיע כיצד יצביע ,  והסתפק בסוף השבוע בהודעה לקונית על כך שהוא  " ילמד את המתווה ".  
מי שבכל מקרה צפוי להצביע נגד הוא השר לאיכות הסביבה ,  אבי גבאי ,  איש מפלגת כולנו .  שני השרים האחרים של המפלגה ,  שר האוצר משה כחלון ושר הבינוי יואב גלנט ,  לא ישתתפו בהצבעות בשל ניגודי עניינים .  אחת הסוגיות המטרידות את ראש הממשלה היא כיצד יצביעו חברי הכנסת של סיעה זו בהצבעה שתתקיים בכנסת על העברת סעיף 52 .  
בהצעת המחליטים שעליה יצביעו השרים בבוקר נכתב במפורש כי הממשלה לא רק תאשר את המתווה ,  אלא גם תפעל לסיכול יוזמות חקיקה שיכניסו בו שינויים .  הנוסח המדויק : " הממשלה אף תתנגד להצעות חוק פרטיות בעניינים אלה שיבקשו לבצע שינויים ".  עוד נכתב כי  " אם יאושר חוק שתחילתו בהצעת חוק פרטית המהווה שינוי מהותי כאמור ,  אזי הממשלה תקדם הצעת חוק ממשלתית לביטול השינוי המהותי ". 
 ( עדכון ראשון :  23:10 )  

הממשלה תאשר היום את מתווה הגז ,  נתניהו כבר עם הפנים לכנסת
המתווה המתוקן צפוי לעבור ברוב גדול בהצבעה שתתקיים הבוקר בקרב השרים ,  אבל בדרכו של ראש הממשלה עדיין עומדת בעיה גדולה :  למצוא את הרוב הדרוש בכנסת כדי לעקוף את התנגדות הממונה על ההגבלים העסקיים ,  אחרי שדרעי סירב לעשות זאת בעצמו

