נתניהו לשרים : " זו תקופה מדינית רגישה ,  התבטאו באחריות על עמונה "
 בישיבת שרי הליכוד הזהיר ראש הממשלה מפני מהלך של ממשל אובמה באו"ם נגד ההתנחלויות .  הוא הוסיף כי אין עדיין הסכמות לגבי חוק ההסדרה .  לדבריו , " אנחנו עובדים בשני מישורים ,  להגן על ההתיישבות וגם על בית המשפט ".  היום - פגישה נוספת של נתניהו ובנט
ראש הממשלה בנימין נתניהו הזהיר הבוקר  ( ראשון )  את שרי הליכוד בישיבתם השבועית על רקע פינוי המאחז הבלתי חוקי עמונה כי ממשל ברק אובמה עשוי עדיין לתמוך במהלכים באו"ם בנושא הסכסוך הישראלי-פלסטיני . " אנחנו עדיין בתקופה מדינית רגישה ",  אמר נתניהו לשרים וביקש מהם  " לנהוג באחריות ולהתבטא באחריות בנושא עמונה ".  
בימים האחרונים עורך נתניהו התייעצויות וישיבות יומיות בנושא עמונה וחוק ההסדרה .  אמש נועד נתניהו עם ראשי הבית היהודי השרים נפתלי בנט ואיילת שקד במשך ארבע שעות והיום הוא צפוי להיפגש עם בנט שוב .  בבית היהודי מוכנים לבחון בחיוב את מתווה נכסי נפקדים הזמני שהציג היועץ המשפטי לממשלה אביחי מנדלבליט למפוני עמונה ,  אך רק בתנאי שיתלווה אליו פתרון ארוך טווח גם בנוגע למפוני עמונה וגם בנוגע להסדרת ההתיישבות בכללותה .  
במהלך הישיבה ,  שעסקה ברובה בעמונה וחוק ההסדרה ,  עדכן נתניהו את השרים בהתייעצויות האחרונות שקיים בנושא עם ראשי הבית היהודי והציג את מתווה נכסי נפקדים .  הוא ציין כי אין עדיין הסכמות בנוגע ל"סעיף עמונה ",  השנוי במחלוקת שבחוק ההסדרה .  נתניהו התייחס בישיבה גם למכתב התמיכה בחוק ההסדרה שעליו חתמו 25 ח"כים מהליכוד ושפורסם בסוף ספטמבר .  כשהשרים חתמו על המסמך ,  הם  " העלו את בנט על העץ ",  אמר נתניהו .  
לקריאה נוספת:חוק ההסדרה ,  התאגיד ומיסוי דירה שלישית :  דצמבר הרותח של הקואליציהחרף התנגדות התושבים :  השבוע צפויות להתחיל העבודות להעתקת עמונהמבצע  " גן נעול ":  כך נערכת המשטרה לפינוי המאחז עמונה 
נתניהו סיפר לשרים כי במהלך סוף השבוע שגריר ארצות הברית בישראל דן שפירו ,  השוהה בפורום סבן בוושינגטון ,  אמר לח"כ יואב קיש ,  שנמצא גם הוא בפורום ,  כי דבריו בריאיון לגלי צה"ל ביום חמישי האחרון ,  שלפיהם ארצות הברית לא תתמוך בהחלטה חד-צדדית נגד ישראל באו"ם לא הובנו כהלכה בישראל .  שפירו ציין כי אין שינוי בעמדת ארצות הברית בנושא ,  ושהיא כן עשויה לתמוך בהחלטה שתהיה מאוזנת בעיני הממשל .
 בפתח ישיבת הממשלה שנערכה מאוחר יותר אמר ראש הממשלה : " אנחנו עובדים שעות נוספות כדי למצוא פתרון אחראי לסוגיית עמונה ולמקרים דומים בעתיד .  אנחנו פועלים כדי להגיע לפתרון מוסכם ואני מצפה שכולם יכבדו אותו - גם שרים וחברי כנסת .  אנחנו צריכים לפעול כאן באחריות למען מטרה משותפת - להגן על ההתיישבות וגם להגן על בית המשפט ".  לדבריו , " אנחנו עובדים בשני המישורים ".  
נתניהו שב והזהיר אמש שחוק ההסדרה עשוי להוביל לתביעות בבית הדין הבינלאומי בהאג ,  אך בבית היהודי מתעקשים לקדם את החקיקה ולא מוכנים לוותר על סעיף עמונה בחוק ,  שמחיל אותו באופן רטרואקטיבי על פסיקות עומדות של בית המשפט .  בסיעת כולנו מתנגדים לסעיף הזה ומתנים את תמיכתם בחוק בכך שהוא יוסר ,  ועל כן הרוב של הקואליציה מחר בהצבעה בקריאה ראשונה מוטל בספק ותלוי בעיקר בח"כ בני בגין ,  שמתנגד נחרצות לחוק ומופעלים עליו לחצים שלא להתנגד .  

נתניהו לשרים : " זו תקופה מדינית רגישה ,  התבטאו באחריות על עמונה "
 בישיבת שרי הליכוד הזהיר ראש הממשלה מפני מהלך של ממשל אובמה באו"ם נגד ההתנחלויות .  הוא הוסיף כי אין עדיין הסכמות לגבי חוק ההסדרה .  לדבריו , " אנחנו עובדים בשני מישורים ,  להגן על ההתיישבות וגם על בית המשפט ".  היום - פגישה נוספת של נתניהו ובנט

