המצרים סימנו כמוסכם ,  והמאבטחים הנצורים פתחו הדלת
ראש הממשלה חשף שיחה שקיים עם קצין הביטחון בעת שהיה נצור בשגרירות בקהיר : " הוא הבין היטב את המצב בו היה נתון ".  גורמים בירושלים :  הקומנדו המצרי חילץ המאבטחים כשהם עוטים כאפיות
 ( צילום :  רויטרס ,  עריכת וידאו :  טל רזניק ) 
ערב מתוח עבר ביום שישי על גורמי קבלת ההחלטות בישראל ,  אבל ערב מתוח פי כמה עבר על המאבטחים הישראלים שהיו נצורים בתוך השגרירות הישראלית בקהיר .  גורמים בירושלים סיפרו כי בעקבות החשש שההמון המצרי יתחזה לאנשי כוחות הביטחון המצרים כדי להגיע לאנשי השגרירות ,  הגדירו הצדדים סימן מוסכם בין חיילי הקומנדו המצרי לבין אנשי השגרירות .  כשניתן הסימן ,  החיילים המצריים נכנסו למתחם הנצור שבתוך בניין השגרירות ,  וטיהרו את השטח .
 הפריצה לשגרירות - כותרות אחרונותנתניהו על הפריצה לשגרירות :  הקומנדו המצרי מנע אסוןשקט מתוח :  צפו במראות ההרס ביום שאחרי הפריצה לשגרירותבעולם מגנים :  על מצרים להגן על השגרירות הישראלית
המצרים הלבישו את המאבטחים הישראלים בכאפיות כדי להסתיר את זהותם מההמון המתפרע ,  ולאחר מכן ליוו אותם אל מחוץ למתחם השגרירות ,  והרחק מההמון .  המאבטחים הוכנסו לכלי רכב מצריים ,  שהסיעו אותם לשדה התעופה בקהיר ,  שם עלו על מטוס והגיעו לישראל .  כמה שעות קודם לכן הועלה השגריר ,  יצחק לבנון ,  וכל אנשי הסגל הדיפלומטי על מטוס של חיל האוויר ,  שבמבצע חשאי העביר אותם לישראל .  
בדברים שנשא בלשכתו בירושלים הזכיר ראש הממשלה ,  בנימין נתניהו ,  שיחה שניהל עם קצין הביטחון יונתן ,  שהיה נצור בשגרירות . " דלת אחת הפרידה בין ההמונים לבין יונתן וחבריו .  הוא נשמע קר רוח ,  שקול ,  ולצד זאת הבין היטב את המצב שהוא וחבריו שוהים בו ",  אמר נתניהו . " במהלך חילופי הדברים בינינו ליונתן ,  הוא אמר לי :  'אם יקרה לי משהו ,  אני מבקש שתודיעו להורים שלי בשיחה פנים אל פנים ,  ולא בטלפון' .  עניתי לו :  'תחזיק מעמד ,  אני מבטיח לך שמדינת ישראל תפעיל את כל הכוחות העומדים לרשותה' .  ברוך השם הבוקר הם נחתו בישראל .  לפני כמה שעות שוחחתי עם יונתן ואימא שלו ,  והם נשמעו לי מצוין ".  גורמים שנכחו בחדר המצב במשרד החוץ בעת שראש הממשלה שוחח עם קצין הביטחון של השגרירות במצרים ,  ששמו כשמו של אחיו של נתניהו ,  יוני ,  שנפל במבצע אנטבה ,  סיפרו הערב כי כאשר נתניהו אמר לו : " נחזיר אותך הביתה ,  יונתן ",  ההתרגשות מצד ראש הממשלה והאנשים במקום היתה גדולה .
 נתניהו שוחח אמש עם שגריר ישראל במצרים ,  יצחק לבנון ,  ואמר לו כי  " בכוונתי לפעול כך שאתה והסגל שלך תחזרו בהקדם לקהיר ",  כך מסר דובר ראש הממשלה ,  רוני סופר ,  בשיחה עם וואלה !  חדשות .  עם זאת ,  ראש הממשלה ,  יחד עם שר החוץ וגורמים אחרים ,  הבהיר כי חזרת הדיפלומטים הישראלים למצרים תיעשה ,  אם וכאשר תהיה ,  רק לאחר סידורי האבטחה המתאימים תוך תיאום עם המצרים כדי למנוע הישנות מצב כפי שאירע בליל שבת .
 בישראל ראו בחומרה את אירועי הפריצה ,  במסגרתם ריסק ההמון המשולהב את חומת המגן של מתחם השגרירות ,  פרץ למתחם והסיר את דגל ישראל .  שני אזרחים נהרגו ,  וכאלף בני אדם נפצעו במהומות .  במבצע חשאי של חיל האוויר פונה השגריר יצחק לבנון וכל הסגל הדיפלומטי מהמדינה ,  ובהמשך נחתו בישראל גם שישה מאבטחים ,  שנלכדו במבנה השגרירות ופונו על ידי הקומנדו המצרי .  כוחות הביטחון המצרים עצרו היום 11 אזרחים שהיו מעורבים בהתפרעויות אתמול ,  זאת בנוסף ל-19 שנעצרו כבר אתמול .  כל 30 העצורים יועמדו לדין בהליך מזורז .
 לפניות לכתב :  pinhas_wolf@walla.com
עדכון ראשון :  21:28

המצרים סימנו כמוסכם ,  והמאבטחים הנצורים פתחו הדלת
ראש הממשלה חשף שיחה שקיים עם קצין הביטחון בעת שהיה נצור בשגרירות בקהיר : " הוא הבין היטב את המצב בו היה נתון ".  גורמים בירושלים :  הקומנדו המצרי חילץ המאבטחים כשהם עוטים כאפיות

