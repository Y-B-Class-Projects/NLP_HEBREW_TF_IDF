שרים בליכוד לנתניהו : " לא למדינה פלסטינית "
 השרים בני בגין ומשה יעלון הביעו התנגדות למתווה רה"מ למדינה פלסטינית .  בגין : " יש לתת למדינה היהודית את הזכות להמשיך בהתיישבות "
 עימות ראשון בין שרי הליכוד לראש הממשלה בנימין נתניהו .  בפתח ישיבת הממשלה חזר נתניהו על דרישתו למדינה פלסטינית מפורזת . " זה המתווה שייתן תשובה לסכסוך בין העמים .  אולם מה שקבעתי בנוגע לפיקוח בינלאומי ,  לא בא במקום הגדרה עצמית של הפלסטינים ".  
בתגובה לדברי נתניהו ,  הביעו השרים משה  ( בוגי )  יעלון ובני בגין התנגדות למתווה נתניהו למדינה פלסטינית .  בגין אמר : " אני מתנגד להגדרה של ריבונות זרה .  יש לתת למדינה היהודית את הזכות להמשיך בהתיישבות ".  לדברי השר יעלון ,  אין כרגע פרטנר להקמת מדינה פלסטינית .  
שר המדע והטכנולוגיה ויו"ר מפלגת הבית היהודי ,  הרב פרופ' דניאל הרשקוביץ ,  אמר כי  " הדרישה להכרה בישראל כמדינה יהודית תמנע את 'שיטת הסלמי' של הפלסטינים .  ישראל עובדתית היא מדינת העם היהודי אבל הפלסטינים חייבים לקבל זאת אם פניהם לסיום הסכסוך ".  בעניין ההתנחלויות אמר הרשקוביץ : " הזכות של עם ישראל להתיישב בארצו היא היסטורית ואף ממשלה לא יכולה להפקיע אותה ". 
לעומתם ,  שרי העבודה יצחק  ( בוז'י )  הרצוג ,  בנימין בן אליעזר ואבישי ברוורמן בירכו את נתניהו על עמדתו בנוגע למדינה הפלסטינית העתידית .  לדברי ברוורמן , " צריך להמשיך במו"מ המדיני ואסור לעצור אותו ". 
ביום שישי קרא שר החוץ אביגדור ליברמן לנהל עם הפלסטינים משא ומתן ללא תנאים מוקדמים .  לאחר פגישה עם מזכ"ל האו"ם ,  באן קי מון ,  בניו יורק אמר ליברמן : " אנחנו חושבים שיש היום סיכוי טוב להתחיל דיאלוג עם הפלסטינים .  מה שחשוב זה להתחיל את השיחות ללא תנאים מוקדמים ".  עוד אמר ליברמן כי ההתנחלויות בגדה המערבית הן לא מכשול לשלום .  לדבריו , " לא היה שלום לפני 1967 בתקופה שעוד לא היו התנחלויות ,  וישראל לא הצליחה להשיג שלום גם לאחר שפינתה התנחלויות בעזה ". 

שרים בליכוד לנתניהו : " לא למדינה פלסטינית "
 השרים בני בגין ומשה יעלון הביעו התנגדות למתווה רה"מ למדינה פלסטינית .  בגין : " יש לתת למדינה היהודית את הזכות להמשיך בהתיישבות "
 
