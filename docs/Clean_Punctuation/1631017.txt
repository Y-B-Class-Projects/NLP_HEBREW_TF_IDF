נתניהו נחרץ : " סנקציות על אירן עכשיו "
 לקראת ישיבת השרים המשותפת של ישראל וגרמניה ,  אמר ראש הממשלה בנימין נתניהו כי הוא יקרא למנהיגים בברלין  " לעצור את המירוץ הגרעיני של אירן "
  ( צילום :  ערוץ הכנסת ) 
ראש הממשלה בנימין נתניהו נשא היום  ( שני )  דברים בפתח ישיבת סיעת הליכוד .  נתניהו אמר כי  " ביום שני הבא נקיים בברלין ישיבת ממשלה שנתית משותפת .  אעלה שם כמה נושאים ובראש בראשונה את הצורך לעצור את המירוץ הגרעיני של אירן ".  
נתניהו אמר כי יקרא לגרמנים לאמץ סנקציות תקיפות ועכשיו . " בשנה האחרונה המסיכה נקרעה מעל פני הממשל האירני שרודה בעמו ופועל ללא לאות בלי הפסקה לקדם פיתוח של נשק גרעיני .  בתקופה הקרובה אני אפנה למנהיגים של המדינות האחראיות בעולם ואעודד אותם להפעיל סנקציות תקיפות מול אירן עכשיו .  אומר להם מה שהלל הזקן היה אומר :  'אם לא עכשיו אז אימתי' - אם לא נפעיל סנקציות תקיפות עכשיו אז מתי נפעיל ?  "
 בתוך כך דיווח אתר האינטרנט האמריקאי  " פוליטיקו "  מפי כלי תקשורת באירן ,  כי משרד החוץ בטהרן הודיע על הפסקת העשרת האורניום בחודשיים הקרובים כמחווה של רצון טוב .  על פי הדיווח ,  אף גורם במערב לא אישר את הפרטים .  עוד נמסר בדיווח כי המגעים בין מדינות המערב לבין אירן בנוגע לתוכנית העשרת הגרעין של טהרן ,  ככל הנראה חודשו .  זאת למרות שממשל אובמה הציב את סוף שנת 2009 כתאריך יעד לקבלת תשובה מאירן .
 
נתניהו נחרץ : " סנקציות על אירן עכשיו "
 לקראת ישיבת השרים המשותפת של ישראל וגרמניה ,  אמר ראש הממשלה בנימין נתניהו כי הוא יקרא למנהיגים בברלין  " לעצור את המירוץ הגרעיני של אירן "
 
