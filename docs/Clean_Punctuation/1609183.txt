נתניהו : " הסרבנות תגרום להתמוטטות המדינה "
 ראש הממשלה התייחס לחיילי חטיבת כפיר שהניפו אתמול שלט נגד פינוי התנחלויות והוסיף כי  " אין לסרבנות מקום ,  נעשה הכל כדי למגר אותה ".  אשכנזי : " ננקוט ביד קשה נגד התופעה "
" הסרבנות תגרום להתמוטטות המדינה .  אין לה מקום ונעשה הכל כדי למגר אותה ",  כך אמר היום  ( שלישי )  ראש הממשלה בנימין נתניהו בביקור בבסיס חיל הים בחיפה .  בביקור דיבר גם הרמטכ"ל ,  רב אלוף גבי אשכנזי ,  שאמר כי  " ננקטת יד קשה נגד התופעה ". 
הבוקר נגזרו עונשי מאסר לארבעת החיילים הנוספים שהניפו אתמול את השלט שבו נכתב  " גם גדוד נחשון לא מפנה יהודים ".  אחד החיילים נשפט ל-20 ימי מאסר בפועל ,  חייל נוסף ירצה 14 יום מאסר בפועל ושני חיילים נוספים נשפטו ל-28 ימי ריתוק .  אתמול נשפטו שני חיילים נוספים שהיו מעורבים באירוע ל-30 ימי מאסר .
 ח"כ איתן כבל  ( העבודה )  פנה היום ליו"ר ועדת חוץ וביטחון ,  ח"כ צחי הנגבי  ( קדימה )  ,  בדרישה לקיים דיון על האירועים בחטיבת כפיר .  לדבריו , " יש לפעול ביד קשה נגד החיילים מניפי השלטים המכתימים את הלוחמים האמיתים במעשיהם .  אסור לתת להם להפוך את צה"ל לחבורה של פלאנגות ". 
המקרה שארע אתמול מתווסף למקרה נוסף של מרד בחטיבת כפיר .  בסוף חודש אוקטובר חיילים מהחטיבה הניפו שלט גדול במהלך טקס השבעה לחיילי הגדוד .  על השלט נכתב  " גדוד שמשון לא מפנה בחומש "  ובמקביל הונפו שלטים דומים על ידי הורי חיילים בקהל .  שני החיילים שהניפו את השלט הורידו אותו רק לאחר התערבותם של המפקדים במקום .
 המחאה הזו קיבלה רוח גבית נוספת לאחר ש-25 חיילי מילואים ששירתו בשנים האחרונות בגדוד שמשון של חטיבת כפיר ,  מסרו לפני כחודש למפקד הגדוד ,  סגן אלוף ציון שנקור מכתב ,  שבו הם הביעו את זעמם על השתתפות הגדוד בפינוי ההתנחלות חומש .  במכתב שהועבר גם למפקד חטיבת שומרון אלוף משנה איציק בר ,  ציינו חיילי המילואים כי הם  " מתביישים בגדוד ",  על כך שחייליו מפנים ישראלים מההתנחלות חומש שבשומרון .
 חבר הכנסת נחמן שי ביקש לקיים דיון דחוף בוועדת החוץ והביטחון בנושא האירועים בחטיבת כפיר . " האירועים בחטיבת כפיר מעידים כי מתחת לפני השטח שוררת בחטיבה תרבות של אי מילוי פקודות וסרבנות ",  אמר ח"כ שי . " למרות שהמח"ט הגיב במהירות על המקרה האחרון ,  הרי שסדרת האירועים מעידה כי משהו רקוב בחטיבת כפיר ". 

נתניהו : " הסרבנות תגרום להתמוטטות המדינה "
 ראש הממשלה התייחס לחיילי חטיבת כפיר שהניפו אתמול שלט נגד פינוי התנחלויות והוסיף כי  " אין לסרבנות מקום ,  נעשה הכל כדי למגר אותה ".  אשכנזי : " ננקוט ביד קשה נגד התופעה "
 
