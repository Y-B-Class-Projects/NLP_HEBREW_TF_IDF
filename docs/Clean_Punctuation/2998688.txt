הסכם הסיוע האמריקני לא נפגע בשל התנהלות נתניהו  אלא שופר
חרף הביקורות מטעם האופוזיציה על ההסכם ,  בשווי 38 מיליארד דולר ,  מדובר בהישג אסטרטגי ישראלי במציאות עולמי מורכבת .  אמנם יחסי הממשלים לא לבלבלו בכהונת נתניהו ואובמה ,  אך יחסי המדינות התחזקו ,  והאחרון רצה להוכיח כי אין עוינות  כי אם שילוב זרועות
הסכם הסיוע האמריקני לישראל ,  ששוויו 38 מיליארד דולר לעשר השנים הבאות ,  הוא ההסכם הגדול והיקר ביותר שמדינת ישראל קיבלה מעודה ומהווה את הסכם הסיוע הגדול ביותר שארצות הברית סיפקה למדינה כלשהי בעולם .  ואולם ,  חרף נתונים אלה ,  תוקפים גורמים באופוזיציה ובתקשורת המסורתית את ההסכם וטוענים כי ראש הממשלה למעשה  " הפסיד "  עבור ישראל מיליארדי דולרים ו"סיכל "  במו ידיו הסכם טוב יותר בשל מאבקו בהסכם הגרעין עם איראן ובשל נאומו בקונגרס .  לטענות האלה אין שחר ולא בסיס ,  והן מעידות בעיקר על חוסר המודעות והידיעה בכל מה שקשור למצב הבינלאומי ,  למדיניות הכלכלית האמריקנית ,  ובכלל ,  לניהול משא ומתן עסקי .
 ראשית ,  ברור לכל כי יחסי נתניהו-אובמה לא לבלבו בתקופת כהונתם המקבילה של השניים ולא היו מהטובים שראינו ביחסים ההיסטוריים של הממשלים בשתי המדינות .  שני המנהיגים מגיעים מרקע אידאולוגי שונה לחלוטין ומתפישות נוגדות .  ועדיין ,  חשוב לזכור כי ישנו הבדל בין היחסים בין הממשלים ,  ובין היחסים בין המדינות .  ייתכן מצב ששני המנהיגים לא מסתדרים ביניהם ,  אך הקשר העמוק בין המדינות לא נפגע ואף יכול להתחזק  כפי שאכן קרה בשבע השנים האחרונות ,  על-פי מספר סקרי דעת קהל בארצות הברית  בזכות הברית האיתנה והמסורתית בין השתיים .
 כמו כן ,  ממשל אובמה מעוניין להראות שלא היה עוין לישראל בתחום המדיני במשך שנות כהונתו ,  בכך שהוא מחזק את שיתוף הפעולה עם ישראל בתחום הביטחוני .  הדבר יוצר בלבול וגורם לישראלים לראות את אובמה בזווית חיובית יותר .  מובן שיש לכך השלכות גם על המפלגה הדמוקרטית ,  על היחסים עם הקהילה היהודית ועל הבחירות בארצות הברית .  
שנית ,  בשום שלב במשא ומתן לא הובטח לישראל סכום גדול יותר ממה שקיבלה .  הטענה המעוותת כי ישראל הפסידה כסף נובעת מסיבה אחת - ישראל היא זו שדרשה מראש מארצות הברית סכום סיוע בשווי של 45 מיליארד דולר לעשור .  אלא שכמו בכל משא ומתן ,  ידוע שהקונה מציע כבר בשלב ההתחלתי סכום נמוך ,  אפילו מצחיק במיוחד ,  מתוך מטרה שהמוכר יקבל את האיתות וייצב את הסכום ברמה שתהא מספיק אטרקטיבית עבור הקונה ועבור המוכר יחד .  אם לא היה עושה כן הקונה ,  אזי שמחיר הרכישה היה גבוה באופן משמעותי .  כך עשה ראש הממשלה כשדרש מלכתחילה שווי גבוה במיוחד ,  מתוך מטרה שישראל תקבל בסופו של דבר שווי אשר מספיק גבוה עבורה .
 שלישית ,  נתניהו פעל כך לא רק בשל האופי הטבעי של ניהול בסיסי במשא ומתן ,  אלא בעיקר מכיוון שבשנים האחרונות ארצות הברית מקצצת משמעותית את תקציב הביטחון שלה ,  כולל בהסכמי הסיוע שלה למדינות .  מציאות זו מעידה כי שווי הסכם הסיוע לישראל היה נתון ללחצי קיצוץ ,  ללא קשר למתיחות בין ראש הממשלה והנשיא האמריקני ,  וכי נתניהו פעל נכון כשדרש מראש סכום גבוה ,  מתוך ציפייה שלא לפגוע בהסכם .
 בסופו של דבר ,  לא רק שהשווי לא קוצץ ,  אלא הוא גדל ,  ולא רק שהשווי גדל ,  אלא שההסכם כולל בתוכו אפשרויות רכישה לאמצעי לחימה אסטרטגיים שארצות הברית לא התלהבה למכור לישראל עד כה .  
עומר דוסטרי הוא מוסמך אוניברסיטת תל אביב בתכנית לדיפלומטיה ,  מתמחה במכון למחקרי ביטחון לאומי ועוזר מחקר במרכז הסייבר של סדנת יובל נאמן למדע ,  טכנולוגיה וביטחון
המאמרים המתפרסמים במדור הדעות משקפים את עמדת הכותבים בלבד 

הסכם הסיוע האמריקני לא נפגע בשל התנהלות נתניהו  אלא שופר
חרף הביקורות מטעם האופוזיציה על ההסכם ,  בשווי 38 מיליארד דולר ,  מדובר בהישג אסטרטגי ישראלי במציאות עולמי מורכבת .  אמנם יחסי הממשלים לא לבלבלו בכהונת נתניהו ואובמה ,  אך יחסי המדינות התחזקו ,  והאחרון רצה להוכיח כי אין עוינות  כי אם שילוב זרועות

