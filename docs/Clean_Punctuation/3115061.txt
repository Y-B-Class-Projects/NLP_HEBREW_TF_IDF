דוברת המשטרה : " עדיין מאמינים שהאירוע באום אל-חיראן היה פיגוע "
 מירב לפידות אמרה כי המשטרה לא שינתה את גרסתה , " יש לנו סיבות לחשוב כך ".  היא הביעה התנגדות לחוק ההמלצות וטענה כי  " כשלוקחים את תפקיד החוקר ומוציאים את הסיכום ,  הוא הופך למידען ".  על תיק 2000 : " מבחינה משפטית קשה להוכיח בעיה חוקית בתיק "
 דוברת המשטרה מירב לפידות השתתפה היום  ( שלישי )  במושב  " משטרה בחברה דמוקרטית "  שנערך בכנס אילת לעיתונות ,  ואמרה כי אירוע הדריסה באום אל-חיראן שבו נהרג לפני שנה תושב הכפר יעקוב אבו אל-קיעאן מירי שוטרים לאחר ששוטר משמר הגבול רב-סמל בכיר ארז לוי נדרס על ידי רכבו למוות היה פיגוע . " מעולם לא שינינו את גרסתנו ,  יש לנו סיבות לחשוב כך .  ניתן למח"ש לסיים את חקירתה ,  גם היום כשאנחנו יודעים את כל מה שאנחנו יודעים אנחנו לא יכולים לספק תשובה אחרת למה שקרה .  אנחנו כמשטרה מעולם לא שינינו את גרסתנו ".  
לפידות הביעה בכנס את התנגדותה ל"חוק ההמלצות "  שאושר אתמול בכנסת בקריאה ראשונה ,  ולפיו לא תוכל המשטרה להמליץ לפרקליטות על הגשת כתב אישום בתום חקירה . " כשיש גל שתכליתו כמה וכמה חוקים שרוצים להצר את תפקידיו של גוף כלשהו וכשזה מגיע כגל זו חקיקה אישית .  אנחנו כבר ארבע שנים לא מפרסמים המלצות ,  בסוף כשחוקר יושב מול נחקר הוא צריך לדבר בראיות ,  לא רלוונטי אם החוקר מאמין או לא לנחקר ,  כשלוקחים את תפקיד החוקר ולוקחים לו את עניין הסיכום ,  החוקר הופך למידען ". 
עוד בוולאה !  NEWS:שלושה הרוגים ו-4 פצועים בפיצוץ חנות לחומרי בניין ביפו\נתניהו יצא לביקור נוסף באפריקה : " אכריז על פתיחת שגרירות חדשה"בנאום מול סגן הנשיא :  השר כץ יקרא לארה"ב להעביר את השגרירות 
לפידות הדגישה כי אין תדרוכי משטרה לכתבים מתוך חקירות מתנהלות . " כמו שאמרתי בהתחלה ,  שמנו לנו יעד לשמור על טוהר החקירה ,  בלי הדלפות ,  ברגע שאני מחליטה איזה מידע יוצא ואיזה לא ,  כבר אז אני עושה מניפולציה על המידע ,  ואז הייתה נוצרת מלחמת פינג פונג מול הנחקר ,  לכן גם במחיר שבו אנחנו מפסידים נקודות מול הנחקר אנחנו מבחירה לא נשתתף במשחק הזה ". 
בנוגע לתיק 2000 ,  שבו נחקר ראש הממשלה בנימין נתניהו בחשד לקשריו עם מו"ל ידיעות אחרונות נוני מוזס ,  אמרה לפידות כי  " מבחינה משפטית קשה להוכיח בעיה חוקית בתיק הזה ".  

דוברת המשטרה : " עדיין מאמינים שהאירוע באום אל-חיראן היה פיגוע "
 מירב לפידות אמרה כי המשטרה לא שינתה את גרסתה , " יש לנו סיבות לחשוב כך ".  היא הביעה התנגדות לחוק ההמלצות וטענה כי  " כשלוקחים את תפקיד החוקר ומוציאים את הסיכום ,  הוא הופך למידען ".  על תיק 2000 : " מבחינה משפטית קשה להוכיח בעיה חוקית בתיק "
 
