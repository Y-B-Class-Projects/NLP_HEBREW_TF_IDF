ישראלים במצוקת רעב בנפאל : " המקומיים נעשו אלימים "
 עומר זכאי ,  שאחיו שחר נותר לכוד באזור הררי בנפאל : " הם בסכנת חיים מידית "  | שמונה תינוקות והוריהם נחתו בארץ | צוות ישראלי יעניק סיוע לפונדקאיות בנפאל | צפו בדיווח מאולפן וואלה !  NEWS .  עדכונים שוטפים
בשעות האחרונות אותרו 490 ישראלים בנפאל .  50 עדיין מוגדרים מנותקי קשר .  55 ישראלים אותרו בלנגטנג ,  22 בבסיס באוורסט ,  51 באנפורנה ,  37 בפורקה ,  כל היתר - בקטמנדו .  199 מטיילים נרשמו לטיסה חזרה ארצה .  
שחר זכאי ,  תושב הוד השרון בן 24 ,  שלח הבוקר תשדורות מצוקה למשפחתו בארץ בעקבות מחסור חמור באוכל באזור לנגטנג ,  שנגרם בעקבות רעש האדמה .  לדבריו ,  בעקבות ניסיונות שלו ושל חבריו להשיג מזון ,  הם הותקפו על ידי האוכלוסייה המקומית . 
" הם נמצאים בגובה של 3,500 מטר בהרים .  הוא מטייל שם כבר שלושה שבועות והוא לכוד באזור בעקבות רעידת האדמה ",  סיפר אחיו עומר לוואלה !  NEWS . " קיבלנו אותות מצוקה ממכשיר ה-GPS הלווייני של שחר .  הוא טוען שקיים מחסור חמור של אוכל באזור .  הוא וחבריו ניסו להגיע לאכול ולהשיג מזון ,  אך הותקפו על ידי האוכלוסייה המקומית .  לפי התשדורות ,  הם נמצאים בסכנת חיים מידית .  גם בשל אלימות המקומיים ובשל סכנת רעב ומפולות ".  לדבריו ,  עד עכשיו עומר וחבריו לא שידרו פניקה ואלו ההודעות הראשונות שמשדרות מצוקה אמתית , " חייבים לחלץ אותם במהרה ,  אם הם כותבים שמדובר בסכנת חיים הם יודעים במה מדובר ,  משרד החוץ חושב שהם יושבים שם והם בסדר ,  הם לא מבינים שהם בסכנת חיים ,  מפנים אותנו לחברות הפרטיות לחברות הביטוח אבל גם ידיהן כבולות .  צריך להפעיל לחץ על הממשל הנאפלית ולחלץ אותם בכל תנאי .,  הם נמצאים בסכנה מידית .  צריך להזדרז לפני שיהיה מאוחר .  זכאי הפנה קריאה לרהמ ולממשלתו להתערב בנעשה ולהפעיל לחץ . " צריך לדאוג שהמסוקים יצאו לאוויר עכשיו לפני שיהיה מאוחר מדי ."  
בתום דיונים שהתקיימו במשרד המשפטים ,  היועץ המשפטי לממשלה ,  יהודה וינשטיין ,  אישר היום מתווה שיאפשר הגעתן של נשים פונדקאיות בהריון מתקדם ,  שנמצאות כעת בנפאל ומבקשות להגיע לישראל .  זאת ,  במטרה לסייע במתן מענה הומניטרי בשל מצב החירום בנפאל .
 במסגרת מכתב שהועבר לשרים הנוגעים בדבר ,  פירטה המשנה ליועץ המשפטי לממשלה שיקולים שונים שעל השרים להביא בחשבון בבואם לתת מענה למצב יוצא הדופן שנוצר .  במסגרת זו ,  יש לוודא כי כל פונדקאית שמבקשת להגיע לישראל נתנה את הסכמתה מדעת ומרצון חופשי בפני קונסול ישראל או רופא שהסבירו לה את סיכונים הכרוכים בטיסה לישראל במצבה .  הצדדים המעורבים בהליך הפונדקאות יתחייבו כי כל החלטה של הפונדקאית ,  בין אם תרצה לצאת לארץ אזרחותה או לישראל ,  לא תחשב להפרת ההסכם ביניהם .  לבסוף ,  הודגש הצורך לוודא כי האישה הפונדקאית מחזיקה במסמך הנסיעה שלה וכי לא נעשתה כל פעולה בידי גורם כלשהו הפוגעת בחופשיות ההסכמה .  
רועי וערן עוז פרבשטיין ,  שהביאו את בנם בהליך פונדקאות את בנם תומר ונחתו לפני זמן קצר בארץ ,  סיפרו על הרגעים הקשים . " הבניין לא קרס ברעידת האדמה ,  אבל פחדנו שכן .  הכול היה סדקים ,  הכול נפל מהארונות .  היינו תחת כיפת השמיים .  היו הפסקות חשמל ולא הצלחנו לתפוס אף אחד .  לאחר מכן בית החולים קרס ",  סיפרו . " אחת הדאגות המרכזיות שלנו היא שהילדים יושפעו מהמצב הקריטי והדרמטי ותישאר להם טראומה .  יש לנו ילדה גדולה וניסינו להראות לה שזה לונה פארק .  אנחנו היינו מנותקים מאמצעי התקשורת ,  ניזונו מחברים טובים שליוו אותנו .  הבנו שהשם שלנו ברשימת נוסעים ,  ארזנו מראש וטסנו לשדה עם חיוך גדול .  עד שלא יצאנו משם לא האמנו שזה יקרה ,  זה כמו בסרטים .  הסוף היה טוב ,  אבל צריך לדאוג לשאר הזוגות ". 
הם הוסיפו כי הרגע של הנחיתה היה מרגש במיוחד . " אחרי 48 שעות הכול התפרץ ",  אמר ערן , " לראות את המשפחה ,  כולם מחכים ודואגים ".  יצאנו החוצה והבנו שעכשיו אנחנו מתחילים לבנות משפחה .  בלילה הראשון המלון הציע לישון באוהלים זמניים ,  והעדפנו לחזור לדירות קרקע .  רוב הזמן היינו בחוץ בדשא .  ניסינו לשדר אווירה של פסטיבל .  אי אפשר היה לקלח את הילדים ,  אין סטריליזציה ,  משאילים חלב אחד מהשני ". 
בני הזוג הוקירו תודה לכל מי שסייע . " זה לא כזה ברור מאליו שדואגים לנו ,  אני רוצה להגיד תודה לשר ארדן שהביא אותנו ,  תודה למד"א ,  תודה לתקשורת שהיתה אתנו .  היינו אמורים לחזור בעוד שבועיים ,  אז לפחות יצא משהו טוב מזה .  אנחנו שמענו שיש צוות של מד"א ,  אבל לא ידענו אם נהיה עליה .  לא דיברנו גם עם ההורים ,  לא הצלחנו ,  וברעשי האדמה המשניים אתמול ההורים שלנו נכנסו ללחץ ".  
צוות סיוע של  " תמוז פונדקאות בינלאומית "  נחת בנפאל במטרה להעניק סיוע מידי לפונדקאיות ההרות בעיר .  הצוות ,  המונה כעשרה אנשי מקצוע ,  הגיע מהודו לנפאל .  בין אנשי הצוות ,  עובדות סוציאליות ,  והוא יעבור בין בתי הפונדקאיות איתן מנהלת  " תמוז "  קשר רציף ,  יוודא את שלומן הפיזי והנפשי ויעניק להן מזון ,  טיפול וסיוע מידי .  
ממשרד החוץ נמסר כי  " ישראל פועלת בשני ערוצים במקביל :  ליצור קשר עם כל ישראלי בנפאל ולדאוג לשלומו ,  במטרה להבטיח את חזרתם של כל המעוניינים בכך בתוך ימים ,  וכן להגיש סיוע לעם הנפאלי .  שתי המטרות לא באות אחת על חשבון השנייה .  ישראל מתכננת להשיב את כל ההורים והתינוקות ,  25 לערך ,  כבר בשעות הקרובות .  כמעט מחציתם חזרו או נמצאים בטיסה הביתה ברגעים אלה ". 
עוד נמסר כי  " ריכוז המאמץ עכשיו הוא לחלץ את כל הישראלים הנמצאים בנקודות מרוחקות .  נעשה מאמץ גדול לשכור מסוקים בכל מקום אפשרי למטרה זו ,  ובמקביל ,  לכל מקום שבו ניתן להוציא חילוץ רכוב .  לכל נקודה שניתן להגיע אליה רכוב  ייצא רכב .  ישנם עדיין כ-100 מנותקי קשר .  אנשי משרד החוץ פועלים בתנאים מאוד קשים ,  אך מתכוונים להגיע לכל אזרח .  החזרת הישראלים הביתה במטוסים תהיה ללא עלות ".  
מנכ"ל משרד החוץ נפגש עם משפחות של מטיילים ישראלים בנפאל המוגדרים מנותקי קשר . " ככל שיש לנו את כל האמצעים בעולם ,  איו לנו שליטה על דברים שמעבר לכוחותינו שזה הטבע ",  אמר בפתח הפגישה . " אני לא יכול לשלוט באפטר שוק ,  במזג אויר .  אנחנו לא נירדם בשמירה ".  
שר הפנים גלעד ארדן ,  שהגיע לשדה דב שבתל אביב ,  התייחס לטיפול הממשלתי בנושא . " מרגע שהתבררו ממדי האסון בשבת בבוקר ,  עמדתי בקשר ישיר ,  יחד עם אנשי משרד הפנים ,  עם חלק מהמשפחות ונציגיהן בארץ .  כל אזרח יכול להיות גאה היום במדינה ,  שמתגייסת לחלץ את האזרחים שלה - לא משנה איך הם נקלעו למצב שנקלעו .  חיי אדם הם מעל לכל ,  לכן הנחתי את משרד הפנים לוותר על ההליכים הבירוקרטיים - גם אם זה ייצור סוגיות משפטיות מול ממשלות הודו ונפאל .  אפשר לדחות את הטיפול הבירוקרטי ,  קודם כל צריך להבטיח את שלומם של אזרחי ישראל ובעיקר התינוקות ",  אמר .  
ארדן הוסיף : " אני מקווה שמחר יגיעו יתר התינוקות שנולדו שם בהליך הפונדקאות .  בנוסף ,  עדיין קיים חוסר ודאות לגבי הפונדקאיות שנמצאות שם לקראת לידה ,  ולא ברור אם יהיה להן את התנאים ללדת שם .  לכן אני הנחיתי להביא אותם ארצה .  עדיין מתקיימים דיונים משפטיים אצל פרקליט המדינה ומשרד החוץ בוחן במקביל את העניין מול ממשלת הודו ,  אני מקווה שעד הערב נוכל לקבל את ההחלטה ולהתחיל להביא גם את הפונדקאיות ארצה ".  
שמונה תינוקות שהובאו לעולם בהליך פונדקאות ,  כמו גם אחיהם הפעוטות והוריהם - בסך הכול 18 איש - נחתו לפני זמן קצר בשדה דב בתל אביב .  בין השבים מאזור האסון גם הזמר אוהד חיטמן ובן זוגו ,  יחד עם תאומיהם .
 מנכ"ל מד"א ,  אלי בין ,  אמר : " אני שמח שהצלחנו להחזיר בשלום את ההורים וילדיהם ומקווה שגם מי שנותר בקטמנדו ישוב לישראל בהקדם .  משלחת מד"א הנמצאת בקטמנדו עושה לילות כימים על מנת לסייע לישראלים ולכוחות המקומיים במשימת הסיוע לנפגעים הרבים במדינה ואני רוצה להודות למשרד החוץ ,  לשר הפנים גלעד ארדן ולצה"ל על שיתוף הפעולה ועל ההתגייסות המידית לטובת סיוע לישראלים השוהים בקטמנדו ולתושבים המקומיים ".  
המשלחת חילוץ הצבאי של פיקוד העורף וחיל הרפואה המריאה לפני דקות מנמל התעופה בן גוריון .  המטוס השלישי ,  בואינג 747 של אל על ועליו כ-200 אנשי המשלחת ,  המריא בטיסה ישירה לקטמנדו .  קודם לכן המריאו שני מטוסים של חיל האוויר ,  שמשון וראם ,  ועליהם אנשי החילוץ .  המטוס השלישי אמור לנחות ראשון בקטמנדו ,  ואחריו שני המטוסים הנוספים ,  שכן זמן הטיסה שלהם ארוך יותר .
 ההתרגשות לנוכח האירוע היא לא רק של החיילים ,  אלא גם של צוות הדיילים של חברת אל על . " אנחנו רואים בטיסה הזו שליחות ",  אמרו . " הדיילים נלחמו מי יעלה על הטיסה .  מצד אחד ,  אנחנו מביאים את אנשי הרפואה להציל חיים ,  ומצד שני הולכים לחלץ ישראלים שלכל אחד מאיתנו יש נגיעה אליהם ",  הוסיפה אחת הדיילות .  המטוס אמור לנחות בעוד כ-9 שעות בקטמנדו ,  ומיד לאחר מכן יתחילו להתמקם בבית החולים הצבאי בעיר ,  שם הוקם בית חולים שדה של צה"ל ,  הראשון שפועל באזור הרעש .  
אלוף-משנה ד"ר טריף בדר ,  סגן מפקד חיל הרפואה וראש המשלחת הרפואית לנפאל ,  סקר על מאמצי הסיוע בתדרוך לפני העלייה למטוס של חברי המשלחת ,  שכוללת בין היתר את אנשי פיקוד העורף ,  בדרכם לנפאל . " אנחנו נמצאים במרוץ נגד הזמן כדי להציל חיים .  יש כרגע עשר משלחות הצלה ,  אבל אין כרגע אף בית חולים וכולם מחכים שנגיע ונפרוס את בית החולים - הכוח הרפואי המשמעותי שצפוי להגיע לשטח ".  
בשדה התעופה שדה דב שבתל אביב ממתינים כעת בני משפחה וחברים לנחיתת מטוס מגן דוד אדום וחברת הפניקס מקבוצת דיוויד שילד ,  עליה חמישה תינוקות שנולדו בשבועות האחרונים בנפאל ,  וכן אחיהם הפעוטות ועשרה הורים .  בסך הכול ישובו 18 נוסעים מאזור האסון ,  ביניהם הזמר אוהד חיטמן עם בן זוגו ותאומיהם .
 דובר מד"א ,  זכי הלר ,  אמר כי אף אחד מהנוסעים לא זקוק לפינוי לבית החולים .  עם זאת ,  אמבולנס ממתין בשדה במקרה הצורך .  
ד"ר גיא בק ,  רופא ילדים בבית החולים סורוקה שטיפל בתינוק שפונה עם אביו מרעידת האדמה בנפאל ,  אמר : " קיבלנו דיווח על פינוי אב ותינוק .  בני המשפחה ,  הסבתא ושני הדודים נפגשו פה בעצם בפעם הראשונה .  הסיטואציה היתה מאוד מרגשת ,  לראות את הנכד חוזר ממסע מאוד מפרך ".  לדבריו , " התינוק ישן רוב הטיסה ,  אך האב הגיע מותש .  התינוק היה ערני ורעב במיוחד ,  ובהזדמנות הראשונה הוא אכל בתאווה את האוכל הישראלי .  מדובר בתינוק בריא עם סיפור מאוד מרגש ". 
ד"ר בק התייחס למקרה מהזווית האישית שלו . " בשנת 2001 יצאתי כחובש למערב הודו ,  במשלחת של צה"ל ,  שם טיפלתי בפגים ובתינוקות ",  אמר . " היום ,  14 שנים אחרי ,  להיות הרופא המטפל במישהו שמגיע מאזור כזה לבית חולים פה בארץ ,  זו סגירת מעגל מרגשת ".  
אוהד חיטמן ובן זוגו רן הרוש שהגיעו לנפאל בעקבות הליך פונדקאות צפויים לנחות היום בשדה דב במטוס של משלחת מד"א וחברת  " הפניקס ".  אחותו של אוהד ,  ענת בת ה-29 ,  סיפרה : " אני רק מחכה לרגע שאני אוכל לראות אותו ואת התינוקות ,  זה הדבר שהכי חשוב לי עכשיו .  אלו היו יומיים שהרגישו ממש כמו שבועיים ,  פתאום אתה מדבר איתו דקה וחצי ואתה שומע רעידות ,  אתה לא שם בשביל להיות איתו ,  בשביל לחבק אותו .  זה נשמע כמו גיהינום כזה ,  אנשים מתים מסביב ,  גוויות ומחלות .  זה כמו איזה סרט אימה ,  זה נשמע לי ממש מפחיד .
" דיברתי איתו וניסיתי להעביר לו את התחושה שאני איתו ,  כל הזמן ,  גם אם לא פיזית ",  הוסיפה . " אנחנו פשוט מחכים שזה יגמר ושהם יתחילו את החיים שלהם בטוב בארץ .  אולי בגלל שהוא דמות ציבורית ומכירים אותו אז זה עשה את הרעש ואת האפקט .  יש עוד משפחות שמגיעות עם ילדים קטנים בני שבועיים וגם פחות ,  מה שחשוב שכולם יחזרו בריאים וזה הדבר שהכי חשוב כרגע ,  זה מה שצריך להתמקד בו ".  
סגן אלוף רון ,  מפקד טייסת נחשון ,  שהיה על הטיסה הראשונה ששבה לארץ לפנות בוקר עם המשפחות מנפאל סיפר כי הטיסה הייתה מרגשת מבחינתו וכי הייתה זו זכות גדולה להביא אותם הביתה .  לדבריו ,  מכיוון שהמטוס אינו מיועד להטסת פגים או אנשים הסובלים מבעיה רפואית כלשהי ,  עברו הפגים את הטיסה בזרועות הוריהם .  הוא הוסיף כי גם אנשי הצוות סייעו והחזיקו את הפגים כדי לאפשר להורים לנוח .  סא"ל רון הוסיף כי גם הוא החזיק את אחד הפגים .  
עומרי לנצט שהגיע לפנות בוקר מנפאל ,  עם בנו יונתן ,  לבית החולים סורוקה בבאר שבע סיפר על מה שעבר עליהם בזמן רעידת האדמה . " זה היה ארוך ,  האדמה התחילה לרעוד וירדתי איתו שלוש קומות במהירות אל מחוץ לבניין ",  סיפר . " זה היה מטורף ,  אי אפשר היה לעמוד .  אחרי כמה זמן התחלנו להבין את גודל האסון ,  נשארנו בלי אוכל ,  בלי חימום ובלי חיתולים כמה ימים ,  הגענו לקונסוליה והם דאגו לנו .  זה לא מקום לתינוקות שחלקם נולדו פגים ,  צריך להביא את כל התינוקות ".  
בין הישראלים התקועים בנפאל נמצאת אורנית גרוסמן ,  בת 50 מזכרון יעקב ,  שלכבוד יום הולדתה הצטרפה לבנה תומר בן ה-22 בטיולו במדינה האסייאתית .  בעקבות רעש האדמה נתקעו היא ובנה בכפר באזור מנסלו ,  מרחק עשרה קילומטרים מתחילת הטראק באזור ,  שכן כל דרכי הגישה אליו נחסמו .  לפי קרובי משפחתם ,  השניים נמצאים בכפר ללא מזון ושתייה .  
ספי כהן ,  אחותה של אורנית ,  סיפרה כי הם נמצאים במצוקה ומבקשים עזרה מידית . " הם עמדו לצאת לטראק הראשון שלהם ביחד כשתפסה אותם רעידת האדמה הראשונה ",  סיפרה . " קיבלנו בהתחלה מסר שהכול בסדר והכול תקין ,  והם אפילו הצליחו להתקשר להורים שלנו .  יש לנו מיקום מדויק שבו הם נמצאים ,  קורדינציות מדויקות .  אבל מאתמול בצהריים ,  אחרי הרעשים המשניים ,  אנחנו מקבלים כל הזמן אותות מצוקה ".   
" הם כל הזמן שולחים לנו את המילה emergency ,  תומר שלח לנו הודעת I need evacuation by helicopter now !  עם נקודת הציון שלהם .  תומר שלנו גם הודעת חירום שהגיעה אלינו במייל דרך המכשיר הלווייני :  'יש פה לפחות שלוש גופות מסביבנו ,  כולם הלכו ,  אין פה אוכל ואין שתייה ,  אם לא תהיה הצלה במהרה אנשים נוספים ימותו פה ".  הבוקר הוא כתב שיש רעידות אדמה נוספות באזורם עם 'מפולות של סלעים מסביבנו' ". 
עוד הוסיפה כהן כי  " המסרים הם כל הזמן 'אנחנו במצוקה ,  אנחנו במצוקה' .  אין לנו סיוע ,  אין לנו מסוקים ,  אין לנו אפילו מסוק אחד .  הנפאלים הלאימו את כל המסוקים .  אין לנו איך להגיע אליהם וזה מתסכל מאוד .  זה פיקוח נפש ואנחנו רוצים להפעיל אותם .  אני קוראת למשרד החוץ ולכל מי שיכול שישלח מסוק ,  שייקחו מסוקים פרטיים ויחלצו אותם לפני שיהיה מאוחר מדי .  המצב שלהם הולך ומדרדר ".  
מניין ההרוגים ברעש האדמה בנפאל עלה ל-3,432 - כך פרסם משרד הפנים במדינה .  נוסף על כך ישנם עוד 6,505 פצועים .  
85 חברי משלחת החילוץ וההצלה של פיקוד העורף המריאו לפני זמן קצר על סיפונו של מטוס השמשון  מטוס מדגם הרקולס החדש שנקלט באחרונה בחיל האוויר  בדרכם לנפאל .  לצדו המריא מטוס ראם עם ציוד לבית חולים שדה .  נוסף על כך ,  צפוי להמריא מטוס בואינג 747 עם יתר חברי המשלחת ,  ובהם 122 אנשי סגל רפואי שיפעילו את בית החולים ,  עיקר הכוח של הסיוע הישראלי .  המטוס אף אמור להחזיר ארצה חלק מהישראלים שנתקעו במדינה מוכת האסון .  
קבוצת הורים ישראלים שילדיהם טיילו בטראק לאנג טאנג שבנפאל ונתקעו באזור ההררי בעקבות רעידת האדמה שפקדה את המדינה ,  מתכננים להפגין היום  ( שני )  בצהריים מול בניין משרד החוץ בירושלים ,  בקריאה לראש הממשלה בנימין נתניהו ולשר החוץ אביגדור ליברמן לסייע בחילוץ המטיילים .  על פי החלטת ממשלת נפאל ,  מטוסים אזרחיים אינם מורשים לטוס בשמי המדינה ,  וההורים דורשים ממשרד החוץ לפעול מול הרשויות בבירה קטמנדו במטרה לפתוח את השמיים ולאפשר טיסות אזרחיות להצלה ולחילוץ מידי של המטיילים הישראלים .  
בהודעה שפרסמה קבוצת ההורים בפייסבוק ,  הם קוראים לממשלה לפעול  " לפני שיקרה אסון ".  אתמול הודיע משרד החוץ כי צבא נפאל חילץ מאזור לאנג טאנג קבוצת מטיילים ,  בהם שלושה ישראלים .  אולם מרבית מאמצי הצבא הנפאלי מופנים לחילוץ הנפגעים בקטמנדו ,  ולא ידוע מתי יישלח מטוס נוסף לאזור לאנג טאנג והאגמים הקפואים .  
ההורים אף קראו לאזרחים להצטרף אליהם במאבקם . " אנחנו רוצים לעשות את זה כדי שיראו וישמעו אותנו ,  כדי שהילדים שלנו יחזרו בריאים הביתה ",  כתבו ההורים . " אין לנו זמן ,  כל שעה קריטית ".  
מטוס ראשון של משפחות שהביאו לעולם ילדים בעזרת אם פונדקאית בנפאל נחת הלילה בבסיס נבטים של חיל האוויר שבדרום הארץ .  במטוס הגיעו עמרי לנצט ובנו יונתן בן עשרה ימים ,  ושאול שר ,  שהגיע לארץ עם תאומים .  עם נחיתתם ,  הם הופנו לבית החולים סורוקה שבבאר שבע ,  על מנת לבצע בדיקות רפואיות בתינוקות ,  שבסיומן שוחרר יונתן לביתו במצב טוב מאוד .  נוסף על כך ,  אל בית החולים הגיע מטייל בן 24 שסבל מחבלה ברגלו .  הוא טופל ושוחרר לביתו .  
המשפחות שהו בשגרירות ישראל בקטמנדו כשהגיע הצוות הישראלי הראשון ,  של מגן דוד אדום ,  לאחר רעש האדמה העז שפקדה את נפאל בסוף השבוע .  מניין ההרוגים העדכני ממנה עומד על 3,218 בני אדם .  למשפחות הישראליות אושר מלווה אחד בלבד לקטינים ,  ומשפחות נוספות שביקשו לא להפריד בין ההורים ממתינות כעת להגעת הטיסה הישראלית הנוספת .  היום צפוי לשוב מטוס מד"א נוסף לישראל ,  כשעליו 18 מפונים ,  פגים ומשפחותיהם .  

ישראלים במצוקת רעב בנפאל : " המקומיים נעשו אלימים "
 עומר זכאי ,  שאחיו שחר נותר לכוד באזור הררי בנפאל : " הם בסכנת חיים מידית "  | שמונה תינוקות והוריהם נחתו בארץ | צוות ישראלי יעניק סיוע לפונדקאיות בנפאל | צפו בדיווח מאולפן וואלה !  NEWS .  עדכונים שוטפים

