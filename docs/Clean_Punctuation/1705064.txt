נתניהו לגייטס :  נדרוש ערבויות במו"מ המדיני
בפגישתו עם שר ההגנה האמריקאי רוברט גייטס ,  אמר ראש הממשלה נתניהו כי בשיחות עתידיות עם הפלסטינים ,  תדרוש ישראל ערבויות למניעת הברחות נשק למדינה הפלסטינית
ראש הממשלה בנימין נתניהו נפגש הערב  ( רביעי )  עם שר ההגנה האמריקאי רוברט גייטס והעלה בפניו את הסוגיות הביטחוניות שישראל מעוניינת לדון בהן במסגרת המשא ומתן המדיני .  גורמים מדיניים בפמליית ראש הממשלה אמרו ,  כי נתניהו אמר לגייטס כי במסגרת השיחות שיתקיימו בעתיד עם הפלסטינים ,  ישראל תדרוש ערבויות לכך שהמדינה הפלסטינית לא תוכל להבריח נשק כבד ,  ובעיקר טילים .
 הגורמים ציינו ,  כי נתניהו הביע את חששו כי נסיגה אמריקאית מעירק תחשוף את ישראל לאיום .  הם הוסיפו ,  כי נתניהו דן עם שר ההגנה באפשרות שישראל תרכוש אמצעי הגנה בכדי לשמור על היתרון האסטרטגי שלה במזרח התיכון .  
הפגישה נערכה לפני טיסת נתניהו מוושינגטון לניו יורק ,  לפגישתו עם מזכ"ל האו"ם באן קי מון .  מוקדם יותר אמר בכיר ישראלי ,  כי הממשל האמריקאי הביע נכונות לשתף פעולה עם ישראל בפרויקטים של אנרגיה גרעינית לצורכי שלום .  
מוקדם יותר היום אמר ראש הממשלה ,  כי ישראל מוכנה לנקוט בצעדים נוספים על מנת להקל על תנועת הפלסטינים בגדה המערבית וזאת במטרה לגרום ליו"ר הרשות הפלסטינית להסכים לשיחות שלום ישירות .  בראיון לרשת הטלוויזיה האמריקאית ABCהתחמק נתניהו מלענות על השאלה האם הוא מוכן להאריך את הקפאת הבנייה בגדה לאחר פקיעתה בסוף ספטמבר .
 
נתניהו לגייטס :  נדרוש ערבויות במו"מ המדיני
בפגישתו עם שר ההגנה האמריקאי רוברט גייטס ,  אמר ראש הממשלה נתניהו כי בשיחות עתידיות עם הפלסטינים ,  תדרוש ישראל ערבויות למניעת הברחות נשק למדינה הפלסטינית

