קרב ההישרדות של הקואליציה :  החשש מ"המורדים "  שיפילו את הממשלה
האתגר שיעמוד בפני הממשלה ,  אם זו לא תיפול ,  יהיה המשך ההתנהלות עם 61 ח"כים בלבד ,  לאחר פרישת ליברמן .  בליכוד ינסו לרסן את חזן ,  גליק ובגין ,  וכן את ח"כ עזריה שהצביעה בעבר נגד הממשלה .  בניסיון להאריך את ימיה ,  סימנו בקואליציה ח"כ ש"יערוק "  משורות המחנה הציוני
בצל המשבר הפוליטי ,  חלק מראשי מפלגות הקואליציה הביעו חשש בסוף השבוע מקואליציה צרה של 61 חברי כנסת בגלל  " המורדים "  - שורה של ח"כים שמנצלים את הרוב הקטן ומתנים את תמיכתם בהצעות חוק תמורת דרישות שונות .  בסביבת ראש הממשלה בנימין נתניהו טענו בתגובה שבקואליציה כזו  " יש הרבה פחות מרחב תמרון וזו עשויה להיות קואליציה חזקה יותר ,  כפי שהיה בשנה הראשונה לממשלה ".  
בליכוד משקיעים מאמצים בניסיון להרחיב את הקואליציה הצרה באמצעות חברי כנסת מהאופוזיציה .  ביממה האחרונה גורמים במפלגה פנו לח"כ החדש רוברט טיבייב מהמחנה הציוני במטרה לבחון איתו אפשרות של שיתוף פעולה בהצבעות .  טיבייב לא דחה על הסף את האפשרות שישתף פעולה בהצבעות מסוימות אך טרם קיבל החלטה סופית .  לא רק טיבייב עלה כאפשרות ,  גם שמה של ח"כ אורלי לוי אבקסיס עלה בליכוד ,  אך בסביבתה אמרו כי לא קיבלה אף פנייה בנושא .  
עוד בוואלה !  NEWS:נתניהו במאמץ אחרון למנוע בחירות : " תקופה ביטחונית רגישה"יממה גורלית בקואליציה :  נתניהו ביטל את ישיבת ראשי הסיעותהשליך רימון על תחנת המשטרה - ונמלט :  כתב אישום נגד בן 31 מת"א 
המהלך לגיוס  " מורדים "  באופוזיציה מתרחש לאור החשש כי לקואליציה הנוכחית ,  לאחר פרישת ישראל ביתנו ,  לא יהיה רוב בהצבעות בגלל דרישות מוגזמות של ח"כים  " מורדים "  בקואליציה .  בקואליציה סימנו מזמן את חברי הכנסת הבעייתים ,  ובהם חברי הכנסת אורן חזן ,  שרן השכל ,  יהודה גליק ,  בני בגין מהליכוד ורחל עזריה מכולנו .
 חזן הורחק מהכנסת על ידי ועדת האתיקה למשך שישה שבועות ,  הוא יוכל להשתתף בהצבעות בוועדות ובמליאה ,  אך במקרים קודמים ,  הוא נעדר ימים רבים בטענה כי הוא לא רואה עצמו מחויב להצבעות לאור הרחקתו .  ח"כ השכל נענשה רק לאחרונה על ידי יו"ר הקואליציה ח"כ דודי אמסלם לאחר שהפרה משמעת קואליציונית כי הצביעה בעד חוק הפונדקאות שיזמה האופוזיציה .  השכל גם עמדה בפני סכנת הדחה ממפלגתה בעקבות שנעדרה מההצבעה על חוק המרכולים שיזם שר הפנים אריה דרעי .  
ח"כ גליק אומנם הצטרף לממשלה הנוכחית אחרי התקופה של 61 חברי הכנסת ,  אך בהשוואה לחברי כנסת אחרים בקואליציה הוא איים לא מעט שלא להצביע עם הקואליציה זאת אם לא יקבל את דרישותיו .  כך ,  בחוק המרכולים ,  גליק התנה את תמיכתו בקידום הצעתו שתאסור על מכירה של מוצרי טבק לצעירים מתחת לגיל 21 ,  והתפשר לבסוף על הצעה אחרת שתאסור פרסום מוצרי טבק בתנאים מסוימים .  
גם ח"כ בגין הוא מכשול לא קטן עבור הקואליציה הנוכחית .  ככל שהמשבר הפוליטי ייפתר ,  חוק  " נאמנות בתרבות "  שאמור לעלות מחר להצבעה צפוי להיות המבחן הראשון של הקואליציה הצרה .  בליכוד הביעו חשש מכך שבגין יתמיד בהתנגדותו לנוסח החוק אולם שרת התרבות מירי רגב הבהירה כי ליברמן התחייב לה שמפלגתו תתמוך בהצעה חרף הפרישה מהקואליציה .  בגין גם עורר סערה לאחר שנמנע בהצבעה על חוק הלאום ,  מחוקי הדגל של מפלגתו .  
ח"כ עזריה מכולנו גם נחשבת ל"מורדת "  בקואליציה .  בחודש יולי היא לא הצביעה בעד חוק הפונדקאות יחד עם הקואליציה לאחר שהחוק החריג אבות יחידנים .  גם במקרה של חוק ההמלצות ,  עזריה התנגדה ,  ובחלק משלבי האישור בכנסת ,  הצביעה נגד הצעת החוק .  במקרה של עזריה ובגין ,  השניים לא ביקשו תמורה לסירובם לתמוך בהצעות חוק ופעלו מתוך שיקול ענייני או אידאולוגי .
  ( עדכון ראשון :  16:26 )  

קרב ההישרדות של הקואליציה :  החשש מ"המורדים "  שיפילו את הממשלה
האתגר שיעמוד בפני הממשלה ,  אם זו לא תיפול ,  יהיה המשך ההתנהלות עם 61 ח"כים בלבד ,  לאחר פרישת ליברמן .  בליכוד ינסו לרסן את חזן ,  גליק ובגין ,  וכן את ח"כ עזריה שהצביעה בעבר נגד הממשלה .  בניסיון להאריך את ימיה ,  סימנו בקואליציה ח"כ ש"יערוק "  משורות המחנה הציוני

