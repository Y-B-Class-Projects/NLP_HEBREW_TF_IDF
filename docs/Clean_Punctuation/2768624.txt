האו"ם יחקור  " פשעי מלחמה "  בעזה ;  לבני : " חפשו אותי "
 מועצת האו"ם לזכויות אדם הודיעה על פתיחת חקירה בנוגע ל"שפיכות הדמים שנגרמה בעקבות התוקפנות הישראלית "  במהלך מבצע  " צוק איתן ".  נתניהו בתגובה : " פארודיה שיש לגנותה "
 ועדה בינלאומית מטעם האו"ם תחקור אם נעשו פשעי מלחמה במהלך הלחימה בעזה בשבועות האחרונים - כך החליטה היום  ( רביעי )  מועצת האו"ם לזכויות אדם בז'נבה .  ההחלטה התקבלה בתום דיון ממושך ,  שבמהלכו תקפו נציגי מדינות ערב את ישראל .  החלטת המועצה מתמקדת ב"שפיכות הדמים שנגרמה בעקבות התוקפנות הישראלית "  ברצועת עזה .
 מבצע  " צוק איתן "  | היום ה-16 :  עדכונים שוטפים
שרת המשפטים ציפי לבני ,  שבעקבות מסקנות דוח גולדסטון לאחר מבצע  " עופרת יצוקה "  נאלצה במשך תקופה ארוכה להגביל את תנועותיה בעולם ,  כתבה בתגובה להחלטת המועצה : " יש לי רק שתי מילים :  חפשו אותי ". 
מבצע  " צוק איתן "  - סיקור מיוחד בוואלה !  חדשות:ארה"ב :  הוארך ביממה האיסור על טיסות לישראלמונע מאזרחים טיפול :  חמאס ירה על בית חולים שדה שצה"ל הקיםהאם צה"ל חיסל את בכיר הזרוע הצבאית של חמאס ?  
בירושלים גינו בחריפות את ההחלטה ואמרו כי היא  " תוביל לעלילת דם נגד ישראל ותעודד את חמאס להרחיב את השימוש באזרחים כמגן אנושי ".  בתגובת הממשלה להחלטה נמסר : " מי שישלמו את מחיר ההחלטה יהיו לא רק ישראלים ,  אלא גם פלסטינים שחמאס יכפיל את מאמציו להשתמש בהם בעתיד כמגנים אנושיים ". 
ראש הממשלה בנימין נתניהו קרא להחלטה  " פארודיה ,  שיש לגנותה ".  בירושלים סבורים כי כמו הודעת המועצה ,  גם החקירה עצמה תתנהל באופן מוטה וחד-צדדי ,  כאשר המסקנות נגד ישראל ידועות מראש .  
במהלך הדיון שהתקיים בז'נבה פירט שגריר ישראל ,  אביתר מנור ,  כיצד ישראל עושה מאמצים למנוע פגיעה בחפים מפשע ,  ואילו חמאס משתמש באזרחים כמגן אנושי בעודו משגר רקטות לעבר אזרחים בישראל .  לדבריו , " ההחלטה שקיבלה המועצה בסופו של דבר היא חד צדדית ,  ומתעלמת מהשימוש שחמאס עושה באזרחים כמגן אנושי ".  
יו"ר הרשות הפלסטינית ,  אבו מאזן ,  נאם אמש ברמאללה וגינה את פעולותיה של ישראל במסגרת מבצע  " צוק איתן ".   " כוחות הכיבוש עושקים אותנו .  הם עברו כל גבול והפרו זכויות אדם ",  האשים .  על פי משרד הבריאות הפלסטיני ,  מניין ההרוגים בתקיפות צה"ל בעזה עלה היום ל-684 ויותר מ-4,250 נפצעו .  
בתוך כך ,  שר החוץ של צרפת ,  לורן פביוס ,  אמר אמש כי מניין ההרוגים של יותר מ-600 ברצועת עזה  " אינו מקובל ".  לדבריו , " אין זה מקובל שמדינה תהיה תחת איום טילים ,  ושטילים יפלו בה ,  אולם התגובה חייבת להיות פרופורציונלית .  כשאנחנו מדברים על כ-600 הרוגים ,  ברור כי זה משהו שאנחנו לא יכולים לקבל .  הטבח והתקיפות חייבים להסתיים באופן מידי ".  

האו"ם יחקור  " פשעי מלחמה "  בעזה ;  לבני : " חפשו אותי "
 מועצת האו"ם לזכויות אדם הודיעה על פתיחת חקירה בנוגע ל"שפיכות הדמים שנגרמה בעקבות התוקפנות הישראלית "  במהלך מבצע  " צוק איתן ".  נתניהו בתגובה : " פארודיה שיש לגנותה "
 
