צבי שליט : " רה"מ לא אנושי והורג את גלעד לאט "
 משפחת שליט מציינת חג חירות נוסף ללא גלעד .  למרות האמפתיה לה זוכים חברי המשפחה ,  הם מדגישים כי רק תוצאות יעודדו אותם .  צבי שליט תקף את נתניהו : " הוא מרושע ועושה ספינים "
" אמפתיה אמנם מעודדת אבל זה לא מספיק לנו ,  אנחנו רוצים לראות תוצאות ".  כך אמר אתמול  ( רביעי )  נעם שליט ,  אביו של החייל החטוף גלעד שליט ,  בשיחה עם וואלה !  חדשות . " זו הרגשה טובה שהמוני בית ישראל מגיעים בחול המועד לבקר אותנו באוהל ,  זה חשוב וזה מחזק אותנו שיש בארץ תמיכה ,  אבל אנחנו באמת רוצים לראות גם תוצאות ולא רק אהדה ". 
ביקורו של נשיא המדינה ,  שמעון פרס ,  השבוע לא הותיר רושם רב על אביבה ונועם שליט . " אנחנו לא צריכים רק אמפתיה ",  אמרה אביבה ונועם הוסיף , " מהנשיא הייתי מצפה שלא יגיע .  יותר חשוב שיעשה דברים וייפעל בשטח מאשר שיגיע לאוהל .  ההגעה לא חשובה כמו שחשובה עצם העשייה ".   
" הרגשתי היום רעה במיוחד וגם של אשתי ",  סיפר צבי שליט ,  סבו של גלעד . " שנינו מעל גיל 80 והבריאות לא טובה .  אני מקווה לראות את הנכד שלי בקרוב לפני שיהיה מאוחר מדי לשנינו ".  לדבריו ,  נדרשו לבני המשפחה שנים רבות להתגבל על השכול סביב שביו של יואל ,  אחיו התאום של נעם שנשבה במלחמת יום כיפור .  על חטיפת נכדם לא הצליחו להתגבר . " פה מדובר ברשעות של ראש ממשלה אחד .  זה לא דומה לשכול ,  יש פה גם צער וגם זעם ".  
" אין לנו חגים או אירועים משפחתיים כבר כמה שנים ",  הוסיף צבי שליט , " ומי שאשם בכל המצוקה הזאת זה נתניהו .  השנתיים האלה שלו היו יותר קטלניות לגלעד מאשר שלוש השנים בהן שלט אולמרט ". 
צבי אישר שגם מצב בריאותם של נועם ואביבה ששוהים באוהל מידי יום כמה שעות אינו טוב . " אני אמרתי לנעם שיחזור הביתה ,כי זה כבר לא משרת את האינטרס .  ביבי רואה בנו מחסן עודפים ,  בשבילו זה לא מפריע והוא מתעלם ".  
השבוע ביקרו אביבה ונעם אצל ראש הממשלה נתניהו בו הודיע להם על מינויו של מתווך ישראלי חדש ,  דוד מידן ,  שיחליף את חגי הדס ,  ועידכן אותם במצב המשא ומתן .  לדברי צבי שליט ,  זהו ספין תקשורתי ותו לא . " להזמין אותם לבוא זו הונאה ,  לומר להם שמתמנה במקום חגי הדס מתווך אחר ?  זה יפורסם .  בשביל זה הוא צריך להזמין אותם ?  שיגיד להם מה הוא עושה להחזיר את גלעד .  הוא עשה הצגה ,  ספין תקשורתי .  אחר כך ,  כשהם ישבו במדרכה בליל הסדר ,  הוא בכלל לא התייחס .  הוא לא אנושי האיש הזה .  הוא מוסמך להציל חיי אדם ,  אך לא מוסמך לקחת אותם .  הוא הורג את גלעד לאט לאט ". 
מלשכת ראש הממשלה נמסר בתגובה לדברים כי  " ראש הממשלה בנימין נתניהו עומד בקשר רצוף עם משפחת שליט .  ליבם ודלת ביתם של ראש הממשלה ,  רעייתו וכל בני משפחת נתניהו פתוחים תמיד בפני אביבה ונעם ויחד עם כל עם ישראל הם מזדהים עם משפחת שליט וכואבים את כאבה ". 
עוד נמסר מלשכת נתניהו כי  " הפעולות להשבת גלעד שליט הביתה בריא ושלם נמשכות כל העת ,  בהנחייתו הישירה ובפיקוחו של רה"מ ,  פעולות שכבר הניבו את קלטת הווידיאו הראשונה של גלעד .  עברה למעלה משנה מאז שישראל הציגה בפני חמאס ,  באמצעות המתווך הגרמני ,  את הצעתה האחרונה במשא ומתן ,  אך חמאס עדיין לא השיב להצעה זאת ,  מה שמעיד על כך שאין בכוונת הצד השני להגיע לסיום מוצלח של המשא ומתן אשר ישיב את גלעד הביתה .  במקביל ישראל ממשיכה לרדוף את האחראים לחטיפתו של גלעד שליט וכפי שראינו לאחרונה מצליחה להשיג אותם בכל מקום בו הם מתחבאים .
" לצד המחויבות העצומה להחזיר את גלעד הביתה במהרה ולעקרון פדיון שבויים ,  ראש הממשלה אחראי גם לשלומם ולביטחונם של כלל אזרחי ישראל ",  נמסר מלשכת רה"מ , " ניסיון העבר מלמד שעשרות ישראלים נרצחו בפיגועי טרור שבוצעו על ידי מחבלים ששוחררו בעסקאות קודמות ,  כמו עסקת ג'יבריל ועסקת טננבוים .  לכן ראש הממשלה עומד בתוקף על כך ,  שכל עסקה שתושג לא תסכן את אזרחי ישראל ,  ושמחבלים מסוכנים לא ישוחררו למקומות ביהודה ושומרון ,  שמהם ניתן לבצע פיגועים בשטח ישראל ". 

צבי שליט : " רה"מ לא אנושי והורג את גלעד לאט "
 משפחת שליט מציינת חג חירות נוסף ללא גלעד .  למרות האמפתיה לה זוכים חברי המשפחה ,  הם מדגישים כי רק תוצאות יעודדו אותם .  צבי שליט תקף את נתניהו : " הוא מרושע ועושה ספינים "
 
