המסר של בריטניה לישראל :  ידידות קרובה - בתחומי הקו הירוק בלבד
דייוויד קמרון מרבה להביע תמיכה בישראל מחד ,  אך תוקף את ההתנחלויות  " הבלתי חוקיות "  מאידך .  על אף שרק לאחרונה נקטה מדינתו מהלך נגד תנועת ה-BDS ,  התבטאותו האחרונה העלתה חשש כי בריטניה תצטרף לקו שמובילה צרפת ,  שבמסגרתו מהלכים בזירה הבינלאומית לקידום מדינה פלסטינית
 ( ראש ממשלת בריטניה קמרון : " הזדעזעתי מהמצב במזרח ירושלים הכבושה ",  השבוע )  
ראש ממשלת בריטניה ,  דייוויד קמרון ,  מצא את עצמו השבוע במצב שהוא אינו רגיל אליו - סופג ביקורת ישירה וחזיתית מראש ממשלת ישראל .  קמרון ,  מנהיג המפלגה השמרנית שמכהן בשלטון מאז 2010 ,  נחשב לאחד מראשי הממשלה שהביעו את התמיכה הרבה ביותר בישראל בתולדות בריטניה .  הוא מקפיד להדגיש את תמיכתו בהופעותיו הפומביות ,  ולפני שבוע וחצי ממשלתו אף יזמה מדיניות חדשה אשר תקשה על פעילותם בבריטניה של ארגונים המעודדים חרם על ישראל .  
ואולם ,  כל זה לא נזקף לזכותו השבוע ,  כשהוא מתח ביקורת על ההתנחלויות בהופעה בפני הפרלמנט הבריטי .  קמרון אמר שהוא וממשלתו תומכים גדולים בישראל ,  אך אינם תומכים בהתנחלויות ה"בלתי חוקיות ",  והוסיף שהוא  " הזדעזע "  כאשר ביקר לפני כשנתיים בירושלים וראה כיצד ישראל מאיצה את כיתור השכונות הפלסטיניות במזרח העיר . " אנחנו לא תומכים במה שקורה במזרח ירושלים ",  הבהיר בתשובה לשאלה של חבר פרלמנט שסיפר על מפגש עם אישה פלסטינית ,  שאותה לדבריו ניסתה ישראל לסלק מביתה במזרח העיר ,  כדי לפנות אותו לטובת מתנחלים .  
התגובה בישראל הייתה מהירה ובוטה .  ראש הממשלה בנימין נתניהו אמנם הקפיד לכנות את קמרון  " ידידי ,  שהוא באמת ידיד ישראל ",  אבל הוסיף שראש ממשלת בריטניה  " שכח כמה עובדות יסוד על ירושלים ".  לדברי נתניהו , " רק ריבונות ישראלית מונעת מחמאס ומדאעש להבעיר את המקומות הקדושים ,  וחשוב שחברינו באירופה יזכרו את העובדה הפשוטה הזו ".  ראש העיר ירושלים ,  ניר ברקת ,  היה נחרץ עוד יותר בדבריו ,  ואמר כי  " המצב במזרח ירושלים יותר טוב מכפי שהיה תחת המנדט הבריטי "   שהסתיים לפני כמעט 70 שנה .
 לקריאה נוספת בוואלה !  NEWS:כשמערכת הביטחון נוצרת את הנשק והפוליטיקאים יורים באוטומטח"כ בר לב אישר :  חיסול קונטאר הוא  " הצלחה גדולה של ישראל"לאחר 4 שעות בלבד :  מורדים דיווחו על  " הפרה בוטה "  של הפסקת האש בסוריה 

במשרד החוץ בירושלים הודו השבוע כי הופתעו מדבריו הנחרצים של קמרון ,  האדם שבמהלך מערכת הבחירות האחרונה במדינתו הצהיר כי לישראל הזכות להגן על עצמה מפני מתקפות חמאס בעזה ,  וכי כל ניסיון להשוות בין הטרור של חמאס לבין התגובות הישראליות הוא מוטעה ובלתי הוגן .  אמנם בריטניה ,  בדומה לכל מדינות העולם ,  אינה מכירה בשליטתה של ישראל במזרח ירושלים ומתנגדת להתנחלויות ,  אבל בכל זאת נשאלת השאלה ,  מדוע הדגיש זאת ראש ממשלתה דווקא כעת ?  
יש שתי פרשנויות לדבריו של ראש ממשלת בריטניה .  הראשונה והאופטימית יותר ,  היא שקמרון רק ניסה  " לאזן "  את ההשפעה של הצעד החשוב שממשלתו יזמה לפני שבוע וחצי כנגד יוזמות חרם על ישראל .  הממשלה החליטה שעיריות וגופי ממשל מקומי אחרים בבריטניה לא יוכלו להכריז באופן עצמאי על החרמת מדינות שבריטניה מקיימת איתן יחסים .  ההחלטה אמנם לא עוסקת באופן ספציפי בישראל ,  אבל ההשפעה שלה על תנועת ה-BDS המקדמת חרם על ישראל זכתה לרוב הסיקור התקשורתי .  בנוסף ,  מי שהכריז על היוזמה החדשה היה שר בקבינט הבריטי ,  מתיו הנקוק ,  שעשה זאת דווקא בעת ביקור קצר בישראל .  
על היוזמה הזו של קמרון נמתחה ביקורת חריפה מצד האופוזיציה בבריטניה ,  שתחת הנהגתו של איש השמאל ג'רמי קורבין ,  הפכה את ההתנגדות לישראל  ולא רק להתנחלויות  לאחד מהעקרונות המובילים אותה .  לכן ,  הגורמים האופטימיים יותר בירושלים מקווים שקמרון רק ניסה לאותת לציבור הבריטי שהממשלה שלו אמנם תומכת בישראל ,  אבל אינה מפקירה את הפלסטינים ואינה מתכוונת לוותר בנושא ההתנחלויות .  בריטניה ,  אחרי הכול ,  הייתה אחת המדינות הראשונות לסמן מוצרי התנחלויות ,  הרבה לפני שהאיחוד האירופי קיבל החלטה על סימון כזה בחודש נובמבר .  
הפרשנות הפסימית יותר היא שדבריו של קמרון מאותתים על הצטרפותה של בריטניה לקו שמובילה צרפת בנושא הפלסטיני .  הצרפתים מדברים כבר כמה חודשים על יוזמה לא ממש ברורה ,  שאמורה להתחיל בניסיון לכנס ועידת שלום בינלאומית כדי לפתור את הסכסוך הישראלי-פלסטיני ,  להמשיך בהכרה צרפתית בפלסטין כמדינה ,  ולהוביל בסופו של דבר גם להצבעה במועצת הביטחון של האו"ם נגד ההתנחלויות .  
התקווה הזמנית שהתעוררה בישראל עקב התפטרותו של שר החוץ הצרפתי הקודם ,  לורן פביוס ,  כי היוזמה תעזוב את משרד החוץ יחד עם השר ,  התבררה כתקוות שווא .  הצרפתים מתכוונים להמשיך בתכניתם ,  שאינה ברורה ,  ודבריו של קמרון מראים כי על אף שהעיסוק בנושא הישראלי-פלסטיני נדחק למקום שולי בהשוואה למשברים בסוריה ,  עיראק ולוב ,  הרי שלצרפת עדיין יש בני ברית משפיעים באירופה לקידום הרעיונות שלהם .  
המסר שקמרון שלח לישראל  אנחנו תומכים בכם ורואים בכם ידידים ,  אבל הידידות הזו נעצרת בקו הירוק  עולה בקנה אחד עם האמירות שהשמיעה בחודשים האחרונים שרת החוץ של האיחוד האירופי ,  פדריקה מוגריני ,  על רקע הביקורת שנשמעה בישראל כלפי החלטת האיחוד על סימון המוצרים .  גם ממשלת צרפת הביעה לאחרונה את התנגדותה לחרם על ישראל ,  וכפי שדווח בוואלה !  NEWS ,  עיריית פריז אף אימצה החלטה דומה ברוחה לזו של ממשלת בריטניה ,  אשר תאסור על תנועת ה-BDS לפעול בשטחים השייכים לעירייה .  ואולם ,  בבריסל ובפריז ,  בדיוק כמו בלונדון ,  ממשיכים להפריד בין תמיכה בישראל לבין התנגדות נחרצת להתנחלויות .  
להפרדה הזו צפויה להיות משמעות מעשית בעלת כמה רבדים .  הצרפתים נחושים לקדם את המהלך שלהם בחודשים הקרובים ,  ובירושלים סבורים שהמניע העיקרי לכך הוא לא מדיני ,  אלא פוליטיקה פנים-צרפתית .  בעוד קצת יותר משנה ייערכו בצרפת בחירות לנשיאות ,  והנשיא המכהן ,  פרנסואה הולנד ,  זוכה לפופולאריות נמוכה מאוד בסקרים .  הכרה בפלסטין עשויה לחזק את בסיס התמיכה שלו בשמאל הצרפתי ,  ולמשוך גם קולות של מצביעים מוסלמים רבים . " זה יקרה בכל מקרה ,  עם או בלי הוועידה שהם מדברים עליה ",  אמר לוואלה !  NEWS בכיר ישראלי . " הוועידה היא בעיקר ניסיון שלהם להוכיח שהם נתנו לישראל הזדמנות אחרונה ".  
השלבים הבאים אינם תלויים רק בצרפתים ,  בבריטים ובאיחוד האירופי - בהנחה שבריטניה בכלל תישאר באיחוד עד הקיץ ,  שכן ביוני הקרוב יתקיים בה משאל לגבי הפרישה מהאיחוד .  המפתחות נמצאים בידיו של נשיא ארצות הברית ,  ברק אובמה ,  שצריך להחליט כיצד יצביע הממשל שלו אם תיערך במועצת הביטחון של האו"ם הצבעה נגד ההתנחלויות ,  או בעד הכרה בפלסטין .  בניגוד להכרה עצמאית של צרפת בפלסטין ,  צעד שהצרפתים יעשו אם או בלי תמיכה אמריקנית ,  הרי שפנייה למועצת הביטחון הינה צעד שצרפת תקדם אך ורק בהסכמתה של וושינגטון . 
" הצרפתים לא ילכו לאו"ם רק כדי לחטוף וטו אמריקני ",  העריך הגורם הישראלי הבכיר . " זה רק ייצור מבוכה עבורם .  בתסריט שבו אובמה מחליט לא לשתף פעולה ,  עדיף להם להסתפק ביוזמה מקומית ,  ולהשאיר את האו"ם להזדמנות אחרת ".  

המסר של בריטניה לישראל :  ידידות קרובה - בתחומי הקו הירוק בלבד
דייוויד קמרון מרבה להביע תמיכה בישראל מחד ,  אך תוקף את ההתנחלויות  " הבלתי חוקיות "  מאידך .  על אף שרק לאחרונה נקטה מדינתו מהלך נגד תנועת ה-BDS ,  התבטאותו האחרונה העלתה חשש כי בריטניה תצטרף לקו שמובילה צרפת ,  שבמסגרתו מהלכים בזירה הבינלאומית לקידום מדינה פלסטינית

