נתניהו :  מקווה שהמו"מ העקיף יהפוך לישיר
ראש הממשלה בירך על חידוש השיחות עם הפלסטינים והצהיר : " אני מקווה ששיחות הקרבה יובילו במהירות לשיחות ישירות ,  באמצעותן אפשר יהיה לקדם באמת את השלום "
  ( צילום :  גדעון צנטנר ,  עריכת וידאו :  דורון שטיין ) 
ראש הממשלה בנימין נתניהו בירך אמש  ( שני )  על פתיחת מו"מ עקיף בין ישראל לרשות הפלסטינית .  בנאום שנשא בבנייני האומה בירושלים אמר נתניהו : " קרוב לשנה שאנו קוראים לחידוש השיחות ללא תנאים מוקדמים .  אני מקווה ששיחות הקרבה יובילו במהירות לשיחות ישירות ,  באמצעותן אפשר יהיה לקדם באמת את השלום ". 
לדברי ראש הממשלה ,  תנאי מרכזי במו"מ הוא השגת הכרה במדינת ישראל כמדינת העם היהודי מהצד הפלסטיני .  תנאי נוסף שציין נתניהו הוא גיבוש הסכם שאינו מסכן את ביטחונם של אזרחי ישראל . 
" כפי שאמרתי בנאומי באוניברסיטת בר אילן ,  שני העקרונות שינחו אותי בחיפוש אחר השלום והשגתו הם הכרה פלסטינית בישראל כמדינת העם היהודי וכן הסדרי ביטחון ממשיים בשטח ",  אמר נתניהו . " אלה יבטיחו את ביטחון ישראל לאורך השנים .  אני מאמין שעל ידי היצמדות לעקרונות אלה ,  נתקדם לעבר שלום וביטחון ",  חרץ בסוף דבריו .
 נתניהו התייחס בנאומו גם לאיום האירני ,  והזהיר כי  " אם אירן תשיג נשק גרעיני ,  העולם ישתנה לבלי היכר ".  ראש הממשלה הוסיף כי  " חייבים למנוע מאירן לפתח נשק גרעיני .  ישראל מתמודדת עם אתגרי ביטחון רבים ,  וזה האיום החמור ביותר .  תראו כמה טרור יש עכשיו בעולם ותבינו מה יקרה אם נשק גרעיני יגיע לטרוריסטים .  חייבות להיות סנקציות קשות על אירן ". 
מוקדם יותר אתמול אמר בביקורו בישראל שליח ארצות הברית למזרח התיכון ,  ג'ורג' מיטשל ,  כי ישראל והפלסטינים קיבלו את מתווה השיחות העקיפות שהוצע .  מיטשל הצהיר כי הוא מקווה שהמתווה יוביל למו"מ ישיר בהקדם וכי הוא מתכנן לשוב לאזור בשבוע הבא .  עוד קרא מיטשל להימנע מהצהרות פומביות שעלולות לחבל במגעים .
 בתוך כך ,  שר הביטחון אהוד ברק התייחס אף הוא לסוגיית חידוש המו"מ במהלך דיון של ועדת החוץ והביטחון של הכנסת ,  ואמר : " אני שותף לדעה שעדיף היה לנהל שיחות ישירות ,  אולם במציאות שנוצרה היה קשה להשיג גם שיחות קרבה "
 עדכון ראשון :  20:51

נתניהו :  מקווה שהמו"מ העקיף יהפוך לישיר
ראש הממשלה בירך על חידוש השיחות עם הפלסטינים והצהיר : " אני מקווה ששיחות הקרבה יובילו במהירות לשיחות ישירות ,  באמצעותן אפשר יהיה לקדם באמת את השלום "
 
