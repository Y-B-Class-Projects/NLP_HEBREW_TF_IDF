הליכוד :  אפשר לחשוב שאצל אולמרט היה גן עדן
בליכוד הגיבו בחריפות על הביקורת שהשמיעו יו"ר האופוזיציה לבני ורה"מ לשעבר אולמרט נגד מדיניות החוץ של ממשלת נתניהו . " אפשר לחשוב שהיה פה גן עדן תחת ממשלת קדימה ,  אבל הציבור הישראלי זוכר את האמת "
 בליכוד מגיבים הערב  ( שלישי )  בחריפות על דברי ראש הממשלה לשעבר אהוד אולמרט ,  אשר מתח מוקדם יותר ביקורת על ממשלת נתניהו והאשים אותה בחוסר אחריות במו"מ עם הרשות הפלסטינית .  מהליכוד נמסר כי  " אחרי הנאום של ציפי לבני אתמול ואהוד אולמרט היום ,  אפשר לחשוב שהיה פה גן עדן תחת ממשלת קדימה ,  אבל הציבור הישראלי זוכר את האמת ".   
" שלוש שנים ,  שתי מלחמות ,  אלפי טילים שנורו לעבר ישראל ,  דו"ח גולדסטון אחד ,  ויתורים מדיניים עצומים שלא הובילו לשום דבר ומיתון כלכלי עמוק  זו המדינה שהשאירו לבני ואולמרט ",  נמסר עוד .  בליכוד מסבירים כי  " ממשלת נתניהו הובילה את המשק לשגשוג ,  החזירה את הרוגע והביטחון .  הממשלה מנהלת מו"מ מדיני באחריות ,  תוך עמידה נחושה על האינטרסים הלאומיים והבטחוניים של ישראל ושמירה על היחסים האיתנים עם ארה"ב ". 
מוקדם יותר אמר ראש הממשלה לשעבר אולמרט בכנס הכלכלי חברתי של משרד התמ"ת ,  כי מדיניות החוץ עלולה לגרום ל"נזק כלכלי חמור ,  שאי אפשר להימלט ממנו ,  ואנחנו עלולים לשלם על כך מחירים קשים מאוד ".  אולמרט שאל : " אתם באמת מעלים בדעתכם שאפשר לריב עם כל העולם ,  ומצד שני ליהנות מהפירות ממדינות שונות ?  ".  אולמרט התייחס גם להקפאת הבנייה בהתנחלויות ,  וטען כי על הממשלה לנהוג ב"אחריות ובהיגיון "  ולהאריכה בחודשיים נוספים .  
ראש האופוזיציה ציפי לבני מתחה אתמול ביקורת חריפה על ראש הממשלה .  בנאומה בפתח מושב החורף של הכנסת פנתה לבני לנתניהו ואמרה : " בשנה ושמונה חודשים הפכת את מדינת ישראל למדינה חלשה ,  מפוחדת ,  מסוכסכת עם עצמה ,  המאבדת את ידידיה בעולם ,  מדינה המתכסה בסיסמאות במקום בתוכן .  ניסית לייצר אמון במילים והרסת אותנו בחוסר יכולת או נכונות לקבל החלטה .  אתה מדבר חזק ,  וישראל נחלשת ". 

הליכוד :  אפשר לחשוב שאצל אולמרט היה גן עדן
בליכוד הגיבו בחריפות על הביקורת שהשמיעו יו"ר האופוזיציה לבני ורה"מ לשעבר אולמרט נגד מדיניות החוץ של ממשלת נתניהו . " אפשר לחשוב שהיה פה גן עדן תחת ממשלת קדימה ,  אבל הציבור הישראלי זוכר את האמת "
 
