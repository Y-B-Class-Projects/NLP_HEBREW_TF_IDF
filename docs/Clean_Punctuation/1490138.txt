צרפת :  ירושלים - בירה של שתי מדינות
משרד החוץ בפריז מתח ביקורת חריפה על דברי נתניהו ,  לפיהם ירושלים  " לעולם לא תחולק ",  וקרא לעצור את הבנייה במזרח העיר 
צרפת הגיבה היום  ( שישי )  בחריפות על הצהרת ראש הממשלה בנימין נתניהו ,  לפיה  " ירושלים המאוחדת תישאר בירת ישראל ,  ולעולם לא תחולק ".  בהודעה שפרסם משרד החוץ בפריז נאמר ,  כי הדברים מזיקים לתהליך השלום וכי כפי שהצהיר הנשיא ניקולא סרקוזי אשתקד , " ירושלים צריכה להיות בירתן של שתי מדינות "  במסגרת הסדר קבע בין ישראל לפלסטינים .
 עוד נכתב בהודעה ,  כי  " אנחנו מגנים את הבנייה הנמשכת בהתנחלויות ,  ובכלל זה במזרח ירושלים ודורשים להקפיא את כל הבנייה ".  בנוסף ,  גינה משרד החוץ את ישראל בגין הרס בתי פלסטינים . " זה צעד מסוכן ,  שסותר את החוק הבינלאומי ",  נאמר .  
גם הרשות הפלסטינית מתחה אתמול ביקורת חריפה על דברי ראש הממשלה נתניהו רפיק חוסייני ,  יועצו של יו"ר הרשות אבו מאזן ,  אמר בתגובה ,  כי  " הכיבוש הישראלי במזרח ירושלים הוא בלתי חוקי ",  וכי כל ניסיון ישראלי לשמור על ריבונות מלאה בעיר יהווה  " מכשול משמעותי לשלום ". 
בעצרת שנערכה אתמול לציון יום ירושלים אמר הנתניהו ,  כי  " רק תחת ריבונות ישראל בירושלים המאוחדת יובטח המשך חופש הפולחן והגישה של שלוש הדתות למקומות הקדושים ,  ורק כך ימשיכו לחיות בבטחה בירושלים בני כל הדתות ".  לדבריו , " 19 שנה ירושלים היתה עיר נצורה .  ביוני 67' הדבר הזה השתנה לעד במקום הזה ובמקומות גבורה אחרים .  אתם הלוחמים פתחתם את עניבת החנק ,  חיברתם את חלקי העיר יחדיו ,  אפשרתם לירושלים לחזור ולהתפתח כעיר חיה ותוססת ". 
נתניהו הוסיף ,  כי  " שחרור ירושלים והכותל היה החיבור העמוק לשורשי ההיסטוריה היהודית .  הרגשנו אז שחלומם הדורות הוגשם .  בכל שנות ההיסטוריה שלנו ירושלים לא היתה מרשימה כל כך ולא היה חופש פולחן לכל הדתות .  הקשר שלנו לירושלים הוא בין אלפי שנים .  לא ויתרנו מעולם על בבת עינינו ירושלים .  והיום אנו ממשים כמיהה עתיקת יומין זו ". 

צרפת :  ירושלים - בירה של שתי מדינות
משרד החוץ בפריז מתח ביקורת חריפה על דברי נתניהו ,  לפיהם ירושלים  " לעולם לא תחולק ",  וקרא לעצור את הבנייה במזרח העיר 

