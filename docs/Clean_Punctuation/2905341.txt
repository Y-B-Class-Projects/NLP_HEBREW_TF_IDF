ניצחון בנקודות :  נתניהו לא הזכיר את איראן ,  אבל הרוויח את ההתנחלויות
בשבע שנותיהם המשותפות בשלטון חוו ראש הממשלה ונשיא ארצות הברית עימותים חריפים על פתרון שתי המדינות והגרעין האיראני .  פגישתם אתמול ,  שהוגדרה על ידי נתניהו  " טובה ",  סיפקה לשניהם הזדמנות להתהדר בניצחונות פוליטיים  אך לא תימנע משברים נוספים
ראש הממשלה בנימין נתניהו התייצב אתמול  ( שני )  בשעות הצהריים  ( שעון וושינגטון )  לשיחה עם עיתונאים המסקרים את ביקורו בבירה האמריקנית .  הוא היה צרוד וחלק מהעיתונאים התקשו לשמוע את דבריו במלואם ,  אבל כל מי שנכח בחדר שבו נערכה השיחה ,  יכול היה להתרשם שראש הממשלה במצב רוח מרומם .  העובדה שהוא תיאר את הפגישה עם הנשיא ברק אובמה שנערכה כמה שעות קודם לכן כ"טובה ",  אינה בהכרח אינדיקציה אמינה - היו כבר מקרים שבהם נתניהו דיבר על פגישה מוצלחת ולאחר מכן התברר שהיה עימות חזיתי .  הפעם ,  שפת הגוף תאמה את המלים .  
נתניהו ואובמה ניהלו לאורך שבע שנותיהם המשותפות כמנהיגי מדינות שורה ארוכה של ויכוחים .  מעל כולם בלטו שני נושאים עיקריים :  התנגדותו של נתניהו להסכם גרעין ,  שיאפשר לאיראן לשמור על תשתיות הגרעין שלה ,  ורצונו העז של אובמה לראות בהקמתה של מדינה פלסטינית .  הנושאים הללו יצרו מתחים קשים מאוד בין שני המנהיגים - עד כדי כך שבשנה האחרונה הם לא נפגשו כלל ,  והפחיתו מאוד גם את מספר שיחות הטלפון שלהם .  
לקריאה נוספת:שדולת ארץ ישראל לנתניהו : " תאמר לאובמה - יש לנו זכות חוקית לבנות"בצל פגישת נתניהו-אובמה :  הרצוג וקרי ידונו במצב הביטחוני באזור 
הסיבה המרכזית לכך שהפגישה ביניהם אתמול בבית הלבן הוכתרה כהצלחה הייתה שכעת נראה ששני הוויכוחים הגדולים הללו כבר מאחורינו .  אובמה נחל ניצחון מוחץ בנושא האיראני .  נתניהו חשב שנאומו בקונגרס וראיונותיו המצוחצחים בתקשורת האמריקנית יאפשרו לו להפיל את הסכם הגרעין ,  אבל בקיץ האחרון אובמה החזיר את ראש ממשלת ישראל לגודלו הטבעי - מנהיג של מדינה בגודל של מחוז בקליפורניה .  בהצהרה הפומבית שלו עם נשיא ארצות הברית בחדר הסגלגל ,  נתניהו בקושי הזכיר את איראן .  
במקביל ,  נתניהו נחל ניצחון - אם כי בנקודות ולא בנוק אאוט - בנושא הפלסטיני .  הודאתם של בכירי ממשל אובמה ולפיה עד לתום כהונת הנשיא לא יושג הסדר קבע ,  והודעתו של נתניהו עצמו אתמול שנושא ההקפאה כלל לא עלה בשיחה ,  מאפשרת לו לחוש הקלה מסוימת .  אם היו אומרים לו בשנת 2009 שהוא יסיים את שמונה שנות כהונתו של אובמה כאשר הוא עדיין ראש הממשלה ,  והוא לא נאלץ לפנות ממקומה אפילו התנחלות אחת בגדה המערבית ,  לא בטוח שנתניהו היה מאמין .  אבל אלא אם הוא עצמו יחליט לנקוט יוזמה מדינית ,  יש סיכוי טוב שכאשר אובמה יעזוב את הבית הלבן ,  זה בדיוק יהיה המצב .  
כל זה לא אומר שאין לאובמה ונתניהו יותר נושאים שלא להסכים עליהם .  נתניהו השלים עם תבוסתו בנושא האיראני ,  אבל הוא עדיין מצא לנכון להבהיר לאובמה במהלך הפגישה שישראל מתנגדת לנוכחות האיראנית הגוברת בסוריה ,  ומעוניינת בערבויות מצד וושינגטון שפעילות חיל האוויר נגד משלוחי נשק לחיזבאללה לא תיפגע .  אובמה ,  מצדו ,  לא מתכוון לתת לנתניהו  " להשתולל "  בגדה המערבית ואף ידרוש ממנו לשמר את פתרון שתי המדינות - שנתניהו שב והדגיש אתמול שהוא תומך בו - כאפשרות עתידית ריאלית .  
ב-14 החודשים שנותרו לאובמה בבית הלבן יהיו עוד משברים .  סביר להניח שיהיו שיחות קשות בין אובמה לנתניהו על סוריה ,  ניסיונות של נתניהו להוכיח שאיראן מפרה את הסכם הגרעין ,  ולחצים של ממשל אובמה על ישראל לא לבנות בהתנחלויות .  הלחצים על ישראל מצד אירופה צפויים להתגבר ,  ואובמה לא בהכרח ימהר לבוא לעזרתה .  אבל אחרי כל מה ששני האישים הללו עברו בשנים האחרונות ,  ובעיקר בשנה האחרונה ,  קשה לראות איך משהו מכל זה יוציא אותם מהכלים .  
אובמה מתעסק כרגע יותר מכל בסוגיה אחת :  איך להבטיח שהנשיא הבא או הנשיאה הבאה של ארצות הברית יהיה מטעם המפלגה הדמוקרטית .  בהקשר זה ,  משתלם לו בהחלט לחזק את הקשרים עם ישראל ,  להגדיל את הסיוע הביטחוני ולהדוף את ההאשמות המופרכות על כך שהוא היה נשיא אנטי-ישראלי .  בנושא הסיוע הביטחוני הוא משאיר מורשת מכובדת מאוד להילרי קלינטון ,  או לכל מועמד דמוקרטי אחר .  
גם נתניהו יודע היטב שהפגישה החמה והלבבית תשרת אותו פוליטית .  בכיר בממשל אובמה אמר לפני הפגישה שלא כדאי להתבלבל :  אובמה ונתניהו לא הולכים עכשיו להיות חברים ,  והכעס על הנושא האיראני עדיין קיים .  אבל לראש הממשלה חשוב להראות לציבור הישראלי שהמאבק שהוא ניהל נגד אובמה לא הרס את מערכת היחסים עם ארצות הברית ,  כפי שטענו יריביו הפוליטיים בבית .  
נתניהו צפוי להיפגש היום עם שר החוץ האמריקני ג'ון קרי לשיחה שתתמקד בנושא הפלסטיני .  ראש הממשלה אמר אתמול בשיחה עם הכתבים שלישראל יש אינטרס מובהק להרגיע את המצב ,  לעצור את האלימות ולמנוע מההסלמה להתפשט לכלל האוכלוסייה הפלסטינית בגדה המערבית .  בפגישה עם קרי ,  השניים ידברו על רעיונות מעשיים שיאפשרו להפוך את המלים הללו למדיניות בשטח .  

ניצחון בנקודות :  נתניהו לא הזכיר את איראן ,  אבל הרוויח את ההתנחלויות
בשבע שנותיהם המשותפות בשלטון חוו ראש הממשלה ונשיא ארצות הברית עימותים חריפים על פתרון שתי המדינות והגרעין האיראני .  פגישתם אתמול ,  שהוגדרה על ידי נתניהו  " טובה ",  סיפקה לשניהם הזדמנות להתהדר בניצחונות פוליטיים  אך לא תימנע משברים נוספים

