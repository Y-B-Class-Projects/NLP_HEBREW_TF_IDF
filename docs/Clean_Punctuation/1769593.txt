הממשלה אישרה :  קצבאות לאברכים במשך 5 שנים
ברוב של 14 תומכים מול שמונה מתנגדים ושלושה נמנעים ,  אישרו השרים את ההסדר לפיו יוגבל פרק הזמן שבו יקבלו אברכים קצבאות לחמש שנים
שרי הממשלה אישרו היום  ( רביעי )  את הסדר קצבאות האברכים .  14 שרים הצביעו בעד ההצעה ,  שמונה התנגדו ושלושה נמנעו .  לפי ההסדר ,  הקצבה לאברך תעמוד על 1,040 שקל - והסיוע יוגבל למשך חמש שנים .  לאחר ארבע שנות זכאות - יופחת סכום הזכאות ל-75% מגודלו המקורי ,  כך שבשנה זו קצבה החודשית תעמוד על כ-800 שקלים בחודש בלבד .  
השרים שהתנגדו בהצבעה היו חמשת שרי העבודה והשרים גלעד ארדן ,  לימור לבנת וגדעון סער מהליכוד .  סילבן שלום ודן מרידור מהליכוד ומשולם נהרי מש"ס נמנעו .  שלושת שרי ש"ס האחרים לא נכחו בדיון .  
ההצעה לא תחול על אברך שגילו כיום 29 .  במקרה כזה יוכל האברך להמשיך ולקבל את הקצבה .  עם זאת ,  אברך מתחת לגיל 29 יוכל ,  כאמור ,  לקבל את הקצבה מעתה למשך חמש שנים בלבד .  
מוקדם יותר היום אמר ראש הממשלה ,  בנימין נתניהו ,  בפורום שרי הליכוד להצעת  " חוק האברכים ",  כי  " ההסדר עם האברכים לא מושלם ,  אבל זה המקסימום שניתן להשיג ".  נתניהו אף הדף את הביקורת שהשמיעה האופוזיציה כנגד ההצעה : " קדימה לא עשו כלום בעבר בנושא הזה ,  הם נתנו לחרדים הרבה יותר .  אני נחוש להעביר את ההצעה ".  
במקביל ,  נדחתה ההצבעה על הצעת ההחלטה ,  שפוטרת באופן גורף את תלמידי הישיבות החרדים מגיוס לצה"ל ,  בתמורה לשירות אזרחי לתקופה של שנה .  מדובר בשירות בכוחות החירום וההצלה - המשטרה ,  מד"א ,  שירותי כיבוי האש ושירות בתי הסוהר .  ההצעה נועדה לעצב כללים חדשים לשירות של גברים חרדים בצה"ל .
 
הממשלה אישרה :  קצבאות לאברכים במשך 5 שנים
ברוב של 14 תומכים מול שמונה מתנגדים ושלושה נמנעים ,  אישרו השרים את ההסדר לפיו יוגבל פרק הזמן שבו יקבלו אברכים קצבאות לחמש שנים

