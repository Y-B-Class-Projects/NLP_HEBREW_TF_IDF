נתניהו : " התיקים הפנויים לא יחולקו ;  ייתכן שהמחנה הציוני יצטרף "
 ראש הממשלה הבהיר בישיבת שרי הליכוד כי  " קודם יועבר האיחוד עם ישראל ביתנו ,  ולאחר מכן נטפל בתיקים ".  הרצוג : " נתניהו בחר בליברמן-בנט ,  אנחנו בחרנו להיאבק בו ".  מתווה הגז המתוקן אושר בישיבת הממשלה בהתנגדות שר אחד ,  בכולנו יצאו נגד עונש מוות למחבלים : " דבר רע "
  ( מתווה הגז :  נתניהו גוער בשטייניץ על הקרדיט שלא ניתן לו ,  הבוקר )  
ראש הממשלה בנימין נתניהו אמר היום  ( ראשון )  בישיבת שרי הליכוד כי אינו מתכוון לחלק את התיקים הפנויים ,  ובהם תיק החוץ . " קודם נעביר את האיחוד עם ישראל ביתנו ואחר כך נטפל בזה .  אני מעונין להשאיר את התיקים כי אני חושב שיש עוד סיכוי לצרף את המחנה הציוני ",  אמר נתניהו .  הרצוג צייץ בטוויטר : " ברגע האמת כל אחד עשה את הבחירה שלו .  נתניהו בחר בליברמן-בנט ואנחנו בחרנו להיאבק בו ". 
בתוך כך ,  הממשלה התכנסה לישיבתה השבועית על רקע התפטרותו של שר הביטחון משה יעלון ומינויו הצפוי של אביגדור ליברמן למחליפו .  בפתח ישיבת הממשלה אמר נתניהו כי  " מלכתחילה כשהקמנו את הממשלה אמרתי שהכוונה שלי היא להרחיבה ,  61 זה יותר טוב מ-59 ,  אבל ממשלה רחבה ככל האפשר זה הדבר החשוב לישראל ".  
נתניהו הוסיף כי  " קואליציה רחבה יותר תעזור לעמוד באתגרים רבים ולנצל הזדמנויות .  הממשלה הרחבה תמשיך לחתור לתהליך מדיני עם הפלסטינים ונעשה זאת תוך הסתייעות עם הגורמים באזור ". 
עוד בוואלה !  NEWS :" ממשלת אסון ":  מאות הפגינו בתל אביב נגד מינוי ליברמן לשר הביטחוןבמחאה על עליית מחירי העמלות :  נהגים מגט טקסי קוראים לשביתהפרשה 512 :  המשטרה עצרה חשוד ברצח עבריין ב-2002 
במקביל ,  נמשכים היום המגעים הקואליציוניים להצטרפות מפלגת ישראל ביתנו לממשלה .  הדרישות שהעלה ליברמן במהלך המשא ומתן בשבוע שעבר התקבלו באופן חלקי ,  כשנושא עונש המוות למחבלים  " רוכך "  והומר בתיקון בצו בתי הדין הצבאיים ,  שיקל על שופטים צבאיים להטיל עונש מוות .  כמו כן ,  גורמים פוליטיים מסרו כי ליברמן ויתר על דרישותיו בענייני דת ומדינה ,  ובראשן ברית הזוגיות .  במקום זאת ,  הוסכם על הקמת ועדה בה ישבו נציגים מהקואליציה שידונו בנושאי דת ומדינה .
 נושא שעליו טרם הושגה הסכמה הוא הרפורמה בפנסיות לעולים החדשים ,  שנועדה לדאוג לעולים שלא צברו מספיק ותק בעבודתם בארץ כדי לקבל פנסיה ראויה .  ליברמן נפגש ביום שישי עם ראש הממשלה נתניהו ועם שר האוצר משה כחלון כדי ללבן את הסוגיה ובעיקר את מקורות התקצוב שיכסו את עלותה של הרפורמה ,  המוערכת בכ-2.5 מיליארד שקל בשנה .  גורמים באוצר טענו כי על הפרק כרגע נמצאת תכנית להשלמת הבטחת הכנסה לכלל ציבור האזרחים הותיקים ולא רק לעולים חדשים .  
ההסכם הקואליציוני ,  יכלול על פי המסתמן את העברת תיק הקליטה לישראל ביתנו ,  בנוסף על תיק הביטחון .  נוסף לכך ,  העלה ליברמן דרישה לקבל תפקיד סגן יו"ר הכנסת וכן ראשות ועדה לחברי מפלגתו .  בשל פרישתה של ח"כ אורלי לוי-אבקסיס מישראל ביתנו בשבוע שעבר ,  מסתמן מפתח תיקים של שני שרים על חמישה חברי כנסת ,  דבר העלול להביא לסבב תיקים בקרב שרי הממשלה .
 סבב התיקים הצפוי עשוי להשפיע גם על העברת תיק החוץ ,  אותו נתניהו שואף לשמור לעת עתה לעצמו .  גורמים במערכת הפוליטית העריכו כי הבית היהודי תדרוש לקבל את התיק כפיצוי ,  או תיק בכיר אחר .  במפלגה סירבו להתייחס לדברים .  אך יחד עם זאת ,  בהודעתו של נתניהו בתגובה להתפטרות יעלון הצהיר ראש הממשלה על השארת הדלת פתוחה להצטרפות  " המחנה הציוני ".  לכן ההערכה כרגע היא כי תיק החוץ יישאר לעת עתה בידיו של נתניהו .  
גורם בכולנו אמר לוואלה !  NEWS כי המפלגה מתנגדת לדרישת ישראל ביתנו להחלת חוק עונש מוות למחבלים . " זה דבר רע ,  במערכת הביטחון ובמערכת המשפט מתנגדים לדבר הזה ,  שלא תורם לא לביטחון המדינה ולא למלחמה בטרור ,  ועמדת המפלגה היא להתנגד לכל שינוי בנושא הזה ",  אמר .  לטענת הגורם ,  המפלגה מתנגדת גם לניסיון של ישראל ביתנו והליכוד לבצע תיקון בחוק השיפוט הצבאי כך שגם רוב של הרכב שופטים יוכל לפסוק עונש מוות ולא רק פה אחד כפי שנהוג כיום .
 בתוך כך ,  שר החינוך נפתלי בנט התייחס בישיבת ראשי המפלגות להצעת החוק של חברי הכנסת משה גפני  ( יהדות התורה )  ויעקב מרגי  ( ש"ס )  ,  ולפיה מוסדות חרדים לא יהיו חייבים בלימודי ליבה עבור תקצוב .  בנט אמר כי בשבועיים הקרובים יביא את הצעת חוק הליבה כהצעה ממשלתית ,  וגפני הסכים לדחות את הצעת החוק הפרטית שלו בעניין עד להגשה של בנט .  
במהלך ישיבת הממשלה אושר מתווה הגז לאחר שסעיף היציבות שנפסל על ידי בג"ץ תוקן .  בפתח הישיבה התייחס נתניהו למתווה הגז ואמר כי במתווה המתוקן הוטמעו הערות בית המשפט העליון . " וחשוב כעת לא להתעכב ולהביא את הגז שיביא משאבים עצומים לאזרחים ברווחה ,  בחינוך ,  בבריאות ,  בכל תחומי החיים ",  אמר נתניהו . " זה צעד חשוב ואפילו היסטורי .  משתמשים במתנה שהעניק לנו הטבע לטובת המדינה ואזרחיה ". 
שר האנרגיה יובל שטייניץ אמר כי  " לאחר פסיקת בג"ץ ,  הצלחנו להגיע לפתרון הולם בהתאם לפסיקה ולעקרונות שהתווה ,  המאפשר ליצור סביבה רגולטורית מעודדת השקעות .  בסעיף המתוקן הוסרה ההתנגדות האוטומטית של הממשלה לחקיקה בכנסת ,  וניתן שיקול דעת לממשלות הבאות בנושא ,  במידה שיידרש .  לאחר עיכוב של שש שנים ,  סעיף היציבות המתוקן יאפשר לא רק לקדם את פיתוח לוויתן ,  אלא גם לפתוח את הים לחיפוש שדות גז חדשים נוספים ,  שטרם התגלו ,  וכן להבטיח ייצוא גז ישראלי למדינות השכנות ולאירופה ". 
בתום ההצבעה אמר השר להגנת הסביבה ,  אבי גבאי ,  כי התנגד לאישור המתווה . " ההחלטה מאמצת מחדש את המתווה שבתשעת החודשים שעברו מאז אישורו המציאות הוכיחה שהוא טעות אחת גדולה .  המחירים שנקבעו במתווה גבוהים מדי ומונעים שימוש בגז להפחתת זיהום האוויר ".  גבאי הוסיף כי  " גם הלקוחות צריכים יציבות בעולם שאין בו תחרות .  המתווה מסיר את פיקוח המחירים כשאין תחרות כך שהחברות יוכלו להעלות מחירים ועדיין לקבל פיצוי מהממשלה על שינויי רגולציה ". 
בהכנת הכתבה השתתפה עדי חשמונאי
 ( עדכון ראשון :  10:35 )  

נתניהו : " התיקים הפנויים לא יחולקו ;  ייתכן שהמחנה הציוני יצטרף "
 ראש הממשלה הבהיר בישיבת שרי הליכוד כי  " קודם יועבר האיחוד עם ישראל ביתנו ,  ולאחר מכן נטפל בתיקים ".  הרצוג : " נתניהו בחר בליברמן-בנט ,  אנחנו בחרנו להיאבק בו ".  מתווה הגז המתוקן אושר בישיבת הממשלה בהתנגדות שר אחד ,  בכולנו יצאו נגד עונש מוות למחבלים : " דבר רע "
 
