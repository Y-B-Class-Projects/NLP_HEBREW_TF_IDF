רוב העובדים ייקלטו ,  חטיבת החדשות תבוטל :  תזכיר חוק תאגיד השידור
תזכיר חוק השידור הציבורי החדש שהופץ לעיון הציבור מעלה כי מרבית עובדי החטיבה יישמרו על עבודתם ,  אליהם יצטרפו עובדי רשות השידור ,  ומנהל החטיבה יודח .  התאגיד יעלה לאוויר ב-15 במאי ,  ובמקביל יוקם גוף חדשות ציבורי חדש
 ( הפגנות נגד החוק לסגירת תאגיד השידור הציבורי במתכונתו הנוכחית ,  בשבוע שעבר )  
חטיבת החדשות של תאגיד השידור הציבורי  " כאן "  תבוטל ,  אך מרבית עובדי החטיבה ישמרו על עבודתם ויעברו לעבוד בתאגיד החדשות החדש שיוקם ,  יחד עם עובדים נוספים מרשות השידור - כך עולה מתזכיר חוק השידור הציבורי החדש שהופץ הלילה  ( שני )  לעיון הציבור .  לפי תזכיר החוק ,  תאגיד השידור הציבורי יעלה לשידור ב-15 במאי ,  ואז גם תיסגר סופית רשות השידור .  במקביל יוקם גוף חדשות ציבורי חדש  תאגיד החדשות - תחת הנהלה חדשה ,  שלא תהיה כפופה להנהלה הנוכחית של התאגיד .  
לעיון הציבור הופצו שני חוקים .  החוק הראשון ,  דוחה את תחילת השידורים של תאגיד השידור הציבורי בשבועיים ,  מ-30 באפריל ל-15 במאי ,  כדי לאפשר לממשלה לשנות בחקיקה את מבנה תאגיד  " כאן "  ולהקים תאגיד ייעודיי שיהיה אחראי לשידורי החדשות והאקטואליה .  חוק זה יובא להצבעה במליאת הכנסת כבר אחרי חג הפסח .  תאגיד החדשות הייעודי החדש הוא נושא החוק השני ,  והוא יקודם רק בסוף החודש ,  שכן היועץ המשפטי לממשלה אביחי מנדלבליט אסר לקדמה בהליך חקיקה מזורז ,  ודרש שיינתנו לציבור 21 ימים לעיון והערות לתזכיר החוק .
 תזכיר החוק השני מהווה את הפירוט המעשי של ההסכמות אליהן הגיעו ראש הממשלה ,  בנימין נתניהו ,  ושר האוצר ,  משה כחלון ,  לפני כשבוע וחצי ,  אשר הביא לסיומו את המשבר הקואליציוני החריף שפרץ בין השניים בסוגיית התקשורת .  השינוי העיקרי שחל במהלך ניסוח ההסכמות לחקיקה נוגע לסוגיית הפיטורים .  בניגוד להסכמות המקוריות בין נתניהו וכחלון ,  שכללו פיטורים של כלל עובדי התאגיד ,  בהצעת החוק הסופית כל עובדי התאגיד שכבר נקלטו בתאגיד  " כאן "  ייקלטו בתאגיד החדשות החדש בתנאי העסקה זהים לאלה שהועסקו בהם במקור .  לגבי תקנים שטרם אוישו ,  תינתן עדיפות לעובדי חטיבת החדשות ברשות השידור ,  ובכך תתאפשר קליטה של יותר עובדים מהרשות לתוך תאגיד החדשות הציבורי .
 לקריאה נוספת:מתווה התאגיד :  המשנה ליועץ המשפטי לממשלה מתנגד להסכםמשבר התאגיד :  ההסתדרות הכריזה על סכסוך עבודה כולל במגזר הציבוריכשמוישה הפנה לביבי כתף קרה :  המתיחות בין נתניהו לכחלון נמשכתהכנסת תדון ב"השתלטות רה"מ על התקשורת "   יש עתיד סירבה לחתום 
עם זאת ,  ההצעה כן חותרת תחת המינויים הבכירים ביותר בתאגיד :  לראשי  " כאן "   אלדד קובלנץ וגיל עומר - לא תהיה כל נגיעה לגוף החדשות החדש .  מנהל חטיבת החדשות בתאגיד ,  ברוך שי ,  צפוי להיות מוחלף .  לפי תזכיר החוק ,  כונס הנכסים הרשמי של המדינה ,  דוד האן ,  ימנה מנכ"ל זמני לתאגיד ,  שימלא את תפקידו במשך שלושה חודשים וישמש גם עורך ראשי עד שימונה מנכ"ל קבוע על ידי מועצה ציבורית שתמנה הממשלה .
 ההסכמות בין נתניהו וכחלון ,  כמו גם תזכיר החוק המפרט אותן ,  קובעות כי המדינה למעשה תקים תאגיד שידור נפרד ועצמאי לענייני חדשות ואקטואליה ,  שינוהל על ידי מנגנון נפרד לחלוטין .  בכך נוצר למעשה מנגנון מסורבל קמעה של הפעלה כפולה של תאגידים שצריכים לשתף פעולה ,  אך הוא מאפשר לממשלה לבחור מחדש מי יהיו מנהלי התאגיד ומי יהיו האחראים על הפקת התכנים שבו .  
בתוך שלושה חודשים ,  כך לפי החוק ,  הממשלה תמנה מועצה ציבורית שתיבחר על ידי ועדת איתור ברשות שופט ,  שתחליט על זהות המנכ"ל הקבוע של גוף החדשות החדש .  עד שימונה מנהל קבוע ,  המנהל הזמני לא יוכל לבצע שינויים ארגוניים או להעביר עובדים מתפקידם .  
תזכיר החוק שומר על המסגרת התקציבית המקורית שמשרד האוצר הקצה להפעלת שידורי תאגיד השידור הציבורי :  בחוק המקורי הוקצו כ-160 מיליון שקלים למימון הפקה של שידורי חדשות ,  ולפי הצעת החוק החדשה  תקציב תאגיד החדשות יעמוד על סכום של 135 מיליון שקלים .  
לפי המתווה המוצע ,  שידורי החדשות בערבית ימשיכו להיות תחת סמכותם של מנהלי התאגיד קובלנץ ועומר ,  ולכן התקציב הכולל של תאגיד החדשות נמוך יותר מזה שתוכנן בתחילה .  בנוסף לכך ,  במסגרת ההסכמות הוחלט לבטל את כל ההתקשרויות שעשה תאגיד השידור הציבורי להפקת שידורי חדשות ואקטואליה עם חברות תוכן והפקה חיצוניות ,  ובתאגיד החדשות החדש נאסר על מיקור חוץ .  
יו"ר ההסתדרות אבי ניסנקורן תקף את נוסח הצעת החוק ואמר כי היא אינה מקובלת עליו .  לדבריו ,  ההצעה  " לא מביאה פתרונות לנושאים שבמחלוקת ".  עוד אמר ניסנקורן כי בהצעה  " אין מענה לתהליך קליטת עובדי רשות השידור ולסוגיית תנאי הפרישה "  והוסיף שהעביר לידיעת הממשלה את התנגדותו אליה .
 ח"כ שלי יחימוביץ'  ( המחנה הציוני )  ,  המתמודדת לראשות ההסתדרות ,  כינתה את נוסח הצעת החוק  " מניפולציה "  ואמרה כי היא לא מגדילה את מספר המשרות בתאגיד החדשות החדש שיוקם .  לדברי יחימוביץ' , " מדובר בסך הכל בתוספת של 30 תקנים למפוטרי רשות השידור .  נותרנו עם מאות ,  הן ברשות השידור והן בתאגיד ,  שאיש לא סופר ".  עוד אמרה יחימוביץ' כי ההסתדרות  " לא פעלה לעגן את זכויות העובדים הנקלטים וכעת תנאי עבודתם הנחותים נקבעים באופן בלעדי על ידי פקידי האוצר .  זאת חרפה ".  

רוב העובדים ייקלטו ,  חטיבת החדשות תבוטל :  תזכיר חוק תאגיד השידור
תזכיר חוק השידור הציבורי החדש שהופץ לעיון הציבור מעלה כי מרבית עובדי החטיבה יישמרו על עבודתם ,  אליהם יצטרפו עובדי רשות השידור ,  ומנהל החטיבה יודח .  התאגיד יעלה לאוויר ב-15 במאי ,  ובמקביל יוקם גוף חדשות ציבורי חדש

