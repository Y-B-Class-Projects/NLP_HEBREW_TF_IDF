לקראת חקירת נתניהו :  נציגת מילצ'ן בישראל מסרה עדות נוספת
חוקרי יאח"ה נערכים להשלמת איסוף העדויות בתיק 1000 ,  ולוואלה !  NEWS נודע כי נגבתה עדות מהדס קליין ,  שהייתה אחראית לרכש הסיגרים והשמפניות לרה"מ ולמשפחתו ונחשבת עדת תביעה ולא חשודה .  חקירת נתניהו צפויה בימים הקרובים .  נתניהו : " ההדלפות הבלתי חוקיות נמשכות "
 חוקרי היחידה הארצית לחקירות הונאה נערכים להשלים את איסוף העדויות והממצאים בתיק 1000 ,  שבו חשוד ראש הממשלה בנימין נתניהו בקבלת מתנות וטובות הנאה שניתנו לו ולבני משפחתו ,  לקראת החקירה הצפויה לנתניהו בימים הקרובים .  לוואלה !  NEWS נודע כי במסגרת המאמצים ,  זומנה בימים האחרונים לחקירה אחת העדות המרכזיות בפרשה ,  הדס קליין  נציגתו בישראל של איש העסקים ארנון מילצ'ן .
 מהחקירה עלה עד כה כי קליין הייתה אחראית לרכישת הסיגרים והשמפניות ולהעברתם לבני משפחת נתניהו ,  כמו גם מתנות נוספות  שנרכשו ,  על פי החשד ,  מתקציבים שהקצו מילצ'ן ואיש העסקים האוסטרלי ג'יימס פאקר .
 החוקרים פגשו בימים האחרונים את קליין שלוש פעמים ,  וקיבלו ממנה ,  לדרישתם ,  מספר מסמכים נוספים .  קליין נחשבת לעדת תביעה מרכזית ,  והמידע שמסרה היה במעמד של מוסרת עדות ולא כנחקרת באזהרה .  המידע החדש היה בגדר חיזוק עדותה ועדויות נוספות בפרשה .
 מטעמו של ראש הממשלה נמסר בתגובה : " ההדלפות המגמתיות והבלתי חוקיות נמשכות ".  
עוד בוואלה !  NEWS:נתניהו תוקף את המשטרה : " ההדלפות הלא חוקיות הפכו לצונאמי"המפכ"ל על חקירות נתניהו : " זו תהיה שנה מורכבת ,  נהפוך כל אבן"לחזק את חשד השוחד נגד נתניהו :  מאחורי חקירתו באזהרה של מילצ'ן 
לאחר פרסום בחדשות 2 אודות חידוש חקירות נתניהו לפני כשבועיים ,  תקף ראש הממשלה את ההדלפות והמשטרה ואמר כי הן הפכו ל"צונאמי ".  במשטרה הגיבו לדברי נתניהו ,  ואמרו כי  " משטרת ישראל עושה עבודתה בהתאם לחוק ובממלכתיות .  לא ניגרר למתקפות חסרות שחר שנועדו לשבש את עבודת המשטרה ולפגוע בלגיטימיות שלטון החוק ". 
בערב ראש השנה ,  אמר מפכ"ל המשטרה אלשיך כי  " אנחנו הולכים לשנה מורכבת "  ביחס לחקירותיו של ראש הממשלה בנימין נתניהו ולפרשת הצוללות .  בשיחה עם כתבים לקראת ראש השנה ,  אמר אלשיך כי  " אנחנו הופכים את כל האבנים כדי להגיע לחקר האמת ,  כדי שלא ייווצר מצב שבו יגידו שלא התעמקנו ופעלנו בנושא כזה או אחר ". 
על גיוסם של עדי המדינה  ארי הרו במסגרת חקירות ראש הממשלה ומיקי גנור במסגרת פרשת הצוללות  אמר המפכ"ל : " כשאנחנו מגיעים לגייס עד מדינה אנחנו יודעים בדיוק מה הוא אמור לספק לנו ,  ואנחנו עושים את השיקול שלנו אם אנחנו רוצים לקנות את מה שהוא נותן בהסכם עד מדינה .  לא מגייסים סתם .  אם העד לא מספק את מה שהיה צריך ,  ההסכם מבוטל ".  

לקראת חקירת נתניהו :  נציגת מילצ'ן בישראל מסרה עדות נוספת
חוקרי יאח"ה נערכים להשלמת איסוף העדויות בתיק 1000 ,  ולוואלה !  NEWS נודע כי נגבתה עדות מהדס קליין ,  שהייתה אחראית לרכש הסיגרים והשמפניות לרה"מ ולמשפחתו ונחשבת עדת תביעה ולא חשודה .  חקירת נתניהו צפויה בימים הקרובים .  נתניהו : " ההדלפות הבלתי חוקיות נמשכות "
 
