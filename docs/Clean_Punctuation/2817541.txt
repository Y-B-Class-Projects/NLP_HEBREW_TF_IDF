נתניהו פונה לאזרחים בפייסבוק :  הציעו חברי כנסת 
" מתפקדי הליכוד תמכו באופן גורף בהצעתי להוסיף עוד שני מועמדים ,  או מועמדות ,  במקומות ריאליים ברשימת הליכוד הכנסת ",  כתב ראש הממשלה וביקש מהציבור להמליץ על מועמדים למקומות ה-11 וה-23
בנימין נתניהו קורא לך :  ראש הממשלה פנה היום  ( רביעי )  לאזרחי ישראל בעמודי הפייסבוק והטוויטר שלו בבקשה להציע רעיונות למועמדים שיתברגו במקומות ריאליים ברשימת הליכוד לכנסת ה-20 .
" אני גאה במתפקדי הליכוד .  הם בחרו רשימה מצויינת לכנסת ",  כתב ראש הממשלה . " אבל מתפקדי הליכוד עשו דבר נוסף .  הם תמכו באופן גורף בהצעתי להוסיף עוד שני מועמדים ,  או מועמדות ,  במקומות ריאליים ברשימת הליכוד הכנסת ". 
עוד בוואלה !  בחירות על הפריימריז בליכוד :  פייגלין עוזב : " נתניהו עשה לי סיכול ממוקד "" קרקס "  בליכוד :  האשמות הדדיות - אבל התוצאות נותרו זהות"קטסטרופה "  בליכוד :  15 קלפיות ייבדקו שוב 
על פי הערכות ,  נתניהו יעדיף לשריין במקום ה-11 אישה ,  בין היתר על רקע הביקורת על הייצוג הזעום שכולל שתי נשים בלבד ב-20 המקומות הראשונים של המפלגה .  בשבועות האחרונים שקל ראש הממשלה שמות שונים ,  אולם עד כה לא מצא דמות בכירה שתסכים להשתלב בשני המקומות הפנויים .  בימים האחרונים התנהלו מגעים בין נתניהו לראש עיריית ירושלים ,  ניר ברקת ,  וכן דווח על מגעים מול ראש עיריית נתניה ,  מרים פיירגברג ,  אלא ששניהם העדיפו להמשיך ולכהן בתפקידיהם כראשי עיריות .  באשר לברקת ,  נבחנת האפשרות למנותו לשר לענייני ירושלים במקביל לכהונתו כראש עיר אולם העניין לא סוכם .  בנוסף ,  דווח כי נתניהו ניהל מגעים מול האם השכולה מרים פרץ ומול דמויות נוספות ,  אלא שכאמור כל אלה לא הבשילו .
 לפוסט מצורפת כתובת אימייל אליה מתבקשים הגולשים לשלוח את המלצותיהם למועמדים שישוריינו במקומות ה-11 וה-23 .  בין ההצעות שהועלו עד כה בתגובות לפוסט :  אורלי לוי אבוקסיס ,  רוביק דנילוביץ' ,  בני בגין וצבי הנינג'ה .
 ממטה הבחירות של הליכוד נמסר בתגובה : " מאז שעות הבוקר נענה הציבור לפניית ראש הממשלה נתניהו להציע שמות ורעיונות לאיוש המקומות המשוריינים ברשימת הליכוד לכנסת .  עד עתה הגיעו לכתובת המייל Newfaceslikud@gmail.com מאות רבות של פניות .  בין השמות והרעיונות שנשלחו נמצאים בין היתר ,  הפרופ' זוכה פרס נובל ישראל אומן ,  סטנלי פישר ,  נתן שרנסקי ,  שלמה מעוז ,  גיא בכור ,  בן דרור ימיני ,  מרדכי קידר ,  אברי גלעד ,  טל ברודי ,  רוני דניאל ,  צבי יחזקאלי ,  דידי הררי ,  יורם גאון ,  קרוליין גליק ,  פרופ' רות גביזון ,  אורנה ברביבאי ,  חיים אמסלם ,  ניצנה דרשן לייטנר ,  הרב פירר ,  מרים פרץ ועוד .  יודגש כי הרשימה המדגמית הנ"ל ,  שכוללת רק חלק קטן מן ההצעות שנשלחו על ידי אזרחי ישראל ,  אינה על דעת האישים הנ"ל ואין בה כדי לרמז על כוונותיהם ". 
לפניות לכתב עמרי נחמיאס :  omri_n@walla.net.il 

נתניהו פונה לאזרחים בפייסבוק :  הציעו חברי כנסת 
" מתפקדי הליכוד תמכו באופן גורף בהצעתי להוסיף עוד שני מועמדים ,  או מועמדות ,  במקומות ריאליים ברשימת הליכוד הכנסת ",  כתב ראש הממשלה וביקש מהציבור להמליץ על מועמדים למקומות ה-11 וה-23

