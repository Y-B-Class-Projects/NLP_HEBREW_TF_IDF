נתניהו : " לא מבטיח שלא תהיה טלטלה "
" אני לא נגד בעלי הון ,  אך הם צריכים להרוויח תוך כדי תחרות ,  שהיא הכרחית לקידום המשק ",  הצהיר נתניהו בפני רבים מבעלי ההון עצמם . " צריך לטפל בהון האנושי ולטפל בחינוך "
" אני לא יכול להבטיח שלא תהיה טלטלה בכלכלה המקומית ",  אמר היום ראש הממשלה בנימין נתניהו בנאום כלכלי מיוחד שנשא בפני באי כנס שוק ההון של העיתון TheMarker בתל אביב ,  כשהוא מתייחס למשבר הקשה הפוקד את כלכלת אירופה ונותן את אותותיו בשוק ההון העולמי . 
" עם זאת ,  כפי שהצלחנו לעבור את המשבר ולשפר את הדירוג הבינלאומי שלנו ,  אני מאמין שכלכלת ישראל תדע לצלוח את המשבר המתמשך ,  כשהיא תחרותית יותר ומשגשגת יותר ,  ונוכל להיות אחת מ-15 הכלכלות המובילות בעולם "   דברי ראש הממשלה .
 לדבריו , " ישראל צמחה במשבר אבל זה לכאורה כי המשבר עדיין כאן :  יש גלי הדף שעדיין לא רואים את סופם :  רואים את זה באירופה ומשם זה מוקרן למקומות אחרים ".  נתניהו התייחס בגאווה פעם נוספת להצטרפותה של ישראל לארגון ה-OECD ואמר : " כניסתנו מסכמת פעילות של שנים ,  אך היא לא סוף פסוק .  התחרות בעולם העסקים אינה מסתיימת - וגם לא בכלכלה הלאומית והגלובלית .  השיפורים והרפורמות אינם באים לסיום ". 
נתניהו הקדיש חלק נכבד מנאומו לצורך לפעול לצמצום הריכוזיות במשק על רקע הביקורת המתמשכת על השליטה של בעלי ההון בנכסי המדינה : " אנו חייבים לצמצם את הריכוזיות במשק ,  בין אם זו ריכוזיות של ממשלה או הסתדרות ובין אם זו במגזר הפרטי .  אני לא נגד בעלי הון ,  אך הם צריכים להרוויח תוך כדי תחרות ,  שהיא הכרחית לקידום המשק ",  אמר .
" נוסף על כל אלה ,  יש לטפל בהון האנושי .  יש לטפל בחינוך היסודי והתיכוני .  אנו בוחנים שיטות לימוד והוראה חדשות ,  כגון תקשוב .  יש אמת באמירה שלא הרבה השתנה בחינוך מאז ימי בית שני ,  של לימוד פרונטלי בחדר .  אך יש אמצעים חדשים שאפשר להכניס למערכת בכדי לשדרג את החינוך ".  נתניהו טען כי בממשלה בוחנים גם חלופות לשדרוג ההשכלה הגבוהה בישראל מתוך התפיסה כי  " מרכזי המצויינות הם כלי חשוב להמשך הצמיחה ",  כהגדרתו .
 
נתניהו : " לא מבטיח שלא תהיה טלטלה "
" אני לא נגד בעלי הון ,  אך הם צריכים להרוויח תוך כדי תחרות ,  שהיא הכרחית לקידום המשק ",  הצהיר נתניהו בפני רבים מבעלי ההון עצמם . " צריך לטפל בהון האנושי ולטפל בחינוך "
 
