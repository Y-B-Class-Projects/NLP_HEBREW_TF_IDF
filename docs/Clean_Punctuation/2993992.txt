ח"כ גפני מאשים : " כץ פעל לסבך את נתניהו עם החיילים "
 לדברי יו"ר ועדת הכספים ,  שר התחבורה פעל ביודעין כדי שתנועת הרכבות לא תתחדש בראשון .  גורם בסיעות החרדיות הסביר את שתיקתן עד כה במשבר הפוליטי : " הסיפור הוא לא השבת ,  אלא המאבק הפוליטי בין נתניהו לכץ "
  ( בווידאו :  מאות הפגינו בתל אביב ובחיפה במחאה על השבתת הרכבת )  
ח"כ משה גפני  ( יהדות התורה )  התייחס אמש  ( שבת )  בכנס סגור בבני ברק למשבר שנוצר בעקבות השבתת עבודות הרכבת בשבת ואמר כי שר התחבורה ישראל כץ  " פעל לסבך את נתניהו עם החיילים ".  לדברי יו"ר ועדת הכספים ,  כץ הורה לחברת רכבת ישראל להתחיל בפירוק המסילות ביום שישי ,  כחלק מהעבודות שתוכננו להתבצע בסוף השבוע .  זאת ,  כך לפי גפני ,  כדי להבטיח שהרכבות לא יוכלו לנסוע ביום ראשון .
 עד כה שמרו בסיעות החרדיות על שתיקה . " אנחנו לא רואים כרגע סיבה לקפוץ אל תוך המריבה הזו ,  ומעדיפים לנהל דיונים על קדושת השבת בחדרים סגורים מול ראש הממשלה והגורמים הרלוונטיים ",  אמר אמש גורם במפלגות החרדיות לוואלה !  NEWS .  כץ מצדו מוסיף לשמור על שתיקה בכל הנוגע למשבר הפוליטי מול ראש הממשלה .  
עוד על משבר הרכבת בוואלה !  NEWS:מחיר המשבר :  הרכבות בין תל אביב לחיפה ולנתב"ג יושבתו עד מחרחיילי צה"ל מתוסכלים מהשבתת הרכבות : " נעזוב מוקדם יותר את המשפחה "" מוכרים אותנו לחרדים ":  חסימת כבישים בת"א במחאה על משבר הרכבת 
חברי כנסת בכירים ביהדות התורה ובש"ס החליטו להימנע מראיונות או תגובות בתקשורת בשלב זה , " מתוך מטרה לא להעצים את ההסתה נגד נתניהו בכלי התקשורת בעקבות החלטתו לא לאפשר את עבודות הרכבת בשבת ".  הגורם אמר כי  " הסיפור כבר מזמן הוא לא רק השבת ,  אלא המאבק הפוליטי בין נתניהו לכץ ".  יחד עם זאת ,  היומונים החרדים ,  המייצגים את חלק מהסיעות החרדיות ,  צפויים לפרסם מחר בבוקר ציטוטים של ראשי יהדות התורה ובהם גיבוי לראש הממשלה נתניהו .
 בתוך כך ,  יו"ר הקואליציה דוד ביטן  ( הליכוד )  החליט לדחות את נסיעתו לחו"ל שהייתה מתוכננת למחר ,  בעקבות המשבר .  ח"כ ביטן היה אמור לצאת למשלחת של הסוכנות היהודית לקהילות היהודיות בארצות הברית ובקנדה .  
ח"כ יואב קיש  ( הליכוד )  יצא להגנת נתניהו ואמר : " ראש הממשלה מנסה לפתור את המשבר שנוצר בענייני התחבורה והשבת .  אני בטוח שראש הממשלה ,  כבעל ניסיון רב ומי שיוביל את הליכוד והממשלה לעוד שנים רבות ,  יצליח במשימה זו .  ויכוחים בפוליטיקה יש למכביר .  כשמדובר בבית הפוליטי שלנו ,  אי-הסכמות צריך לפתור בהידברות ,  זו הדרך הנכונה ". 
בניגוד אליו ,  ח"כ אורן חזן  ( הליכוד )  קרא לנתניהו  " להפסיק עם ההשתלחויות בשר ישראל כץ .  הוא לא אויב ".  לדברי חזן , " המשך המריבות הפנימיות יפגע בליכוד ,  יפגע בך ויביא לבחירות ולסיום כהונתך כראש הממשלה .  איך אדוני מצפה שהציבור ייתן בנו את אמונו ,  אם אנחנו מצטיירים כמי שכל הזמן רבים ",  תהה .
 שר העבודה והרווחה חיים כץ קרא לראש הממשלה שלא לשקול את פיטורי ישראל כץ . " שר התחבורה עושה עבודה מצוינת ,  ונוהג בנושא העבודות ברכבת ישראל באופן ממלכתי ",  מסר חיים כץ . " כשר שממונה על מתן היתרי העבודה בשבת אני קורא לראש הממשלה לשבת ולהידבר על מנת להביא לסיום המשבר ופתרון הבעיה עם המפלגות החרדיות .  אני בעד שמירה על הסטטוס קוו ,  בכל הקשור להעסקת עובדים ביום המנוחה ",  הדגיש השר .  
מוקדם יותר אמר ראש הממשלה בנימין נתניהו למקורביו כי  " מדובר במשבר יזום ומיותר מצד השר ישראל כץ שנועד לערער את היחסים בין ראש הממשלה לציבור החרדי ".  נתניהו הוסיף בפני המקורבים כי  " ישראל כץ מחזיק את ציבור הנוסעים והחיילים כבני ערובה במשבר המיותר והמלאכותי שיזם ,  לאחר שנכשל ניסיונו להשתלט על מוסדות הליכוד .  מלכתחילה לא היה כל צורך ליזום עבודות בשבת ,  ניתן היה לבצע אותן במועדים אחרים ,  שלא היו פוגעים לא בציבור החרדי ,  לא בנוסעים ולא בחיילים ". 
מקורבי ראש הממשלה מסרו כי הוא מזועזע  " מהפגיעה הצינית של השר כץ בנוסעים ובחיילים ,  ועושה הכול כדי למזער למינימום את הפגיעה ".  הם עדכנו כי נתניהו סיכם עם שר הביטחון ליברמן להעמיד אוטובוסים לרשות החיילים ,  והנחה לתגבר את קווי האוטובוסים .
  ( עדכון ראשון :  22:05 )  

ח"כ גפני מאשים : " כץ פעל לסבך את נתניהו עם החיילים "
 לדברי יו"ר ועדת הכספים ,  שר התחבורה פעל ביודעין כדי שתנועת הרכבות לא תתחדש בראשון .  גורם בסיעות החרדיות הסביר את שתיקתן עד כה במשבר הפוליטי : " הסיפור הוא לא השבת ,  אלא המאבק הפוליטי בין נתניהו לכץ "
 
