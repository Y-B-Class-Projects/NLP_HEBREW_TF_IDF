טראמפ ינאם בכנס השדולה הפרו-ישראלית איפא"ק בוושינגטון
המועמד המוביל לראשות המפלגה הרפובליקנית ינאם בכנס השנתי של השדולה ,  שנחשבת לאחת החשובות והמשפיעות בארה"ב .  בוועידה תנאם גם יריבתו ,  המועמדת הדמוקרטית קלינטון .  ראש הממשלה נתניהו הודיע השבוע כי לא יגיע לכנס
המועמד לראשות המפלגה הרפובליקנית דונלד טראמפ ינאם בכנס השנתי של השדולה הפרו-ישראלית איפא"ק שיתקיים בשבוע הבא בוושינגטון - כך נמסר הערב  ( שישי )  מהשדולה .  זו תהיה הפעם הראשונה שבה ינאם טראמפ בפני הוועידה ,  הנחשבת לאחת השדולות המשפיעות בקונגרס ומקדמת את האינטרסים הישראליים בו .  בוועידה תנאם גם המועמדת הדמוקרטית הילרי קלינטון וחברי קונגרס בולטים .
 איפא"ק היא אחת השדולות החשובות והמשפיעות ביותר בוושינגטון .  בוועידה השנתית שלה מופיעים מדי שנה בכירים בארצות הברית ובישראל ,  ובשנים האחרונות נאמו בה הנשיא ברק אובמה וראש הממשלה בנימין נתניהו .  בשנה שעברה ,  ספגה השדולה מכה פוליטית משמעותית כאשר נכשלה במניעת הסכם הגרעין עם איראן .  מנהל הקמפיין של טראמפ ,  מייקל גלאסנר ,  היה בעבר מנהל אזורי באיפא"ק .  
במהלך העימות הרפובליקני האחרון שהתקיים הלילה ,  הדגיש המועמד המוביל במרוץ לראשות המפלגה כי  " איו יותר פרו ישראלי ממנו ".  עם זאת ,  הוא לא חזר בו מאמירותיו הקודמות לפיהן יישאר ניטרלי בכל הנוגע לסכסוך הישראלי-פלסטיני ,  ואף אמר כי ימשיך לנסות ולהושיב את הצדדים סביב שולחן המו"מ .
 לקריאה נוספת:קרסון הודיע על תמיכה בטראמפ : " למעשה הוא אדם אינטליגנטי"סקר וואלה !  NEWS :  הישראלים מעדיפים לראות את קלינטון בבית הלבןטראמפ : " האסלאם שונא אותנו ,  קשה להבחין שם מי קיצוני ומי לא " 
" הייתי במצעד התמיכה בישראל בניו יורק ויש לי אהבה ענקית לישראל ",  אמר . " יש לי בת ונכדים יהודיים מאוד .  אני חושב שבכל מו"מ לשלום ,  שבו כולם רוצים ,  חשוב שהצד השני יחשוב שאני ניטרלי יחסית כדי שאולי נוכל להשיג הסכם ".  לדבריו , " הגנה על ישראל נמצאת בעדיפות הראשונה ,  אך גם לקיום מו"מ קשה צריך לתת הזדמנות .  יש לי הרבה חברים ישראלים .  הם אנשים קשוחים .  כל אחד מהם רוצה לראות שלום בישראל ,  וחלק מאמינים שזה אפשרי ". 
ביום שלישי הודיע נתניהו כי לא ייצא השנה להשתתף בוועידה השנתית של השדולה הפרו-ישראלית איפא"ק בוושינגטון ,  וזאת על אף שמארגני הוועידה ציפו להשתתפותו .  במקום ,  הוא ינאם בשידור חי מהארץ .  הסיבות לכך שנתניהו ייעדר מהוועידה השנה קשורות לקשיים במגעים בין ישראל וארצות הברית בנושא חבילת הסיוע הביטחוני החדשה ,  כמו גם לעובדה שנתניהו אינו מעוניין למצוא את עצמו מעורב בקלחת הפוליטית של הבחירות לנשיאות ארצות הברית .  
הוועידה השנה תתקיים בתאריכים 20 עד 22 במרץ ונתניהו תכנן בתחילה לנאום במסגרתה .  נערכו מגעים בין לשכת ראש הממשלה לבין הבית הלבן כדי לארגן פגישה בין נתניהו לאובמה במהלך הביקור ,  אולם התברר שאובמה ישהה בביקור היסטורי בקובה בתאריכים שבהם נתניהו תכנן להגיע לוושינגטון .  הבית הלבן הציע לקיים פגישה בין השניים בתאריך מוקדם יותר ,  אך בישראל השיבו בשלילה .  

טראמפ ינאם בכנס השדולה הפרו-ישראלית איפא"ק בוושינגטון
המועמד המוביל לראשות המפלגה הרפובליקנית ינאם בכנס השנתי של השדולה ,  שנחשבת לאחת החשובות והמשפיעות בארה"ב .  בוועידה תנאם גם יריבתו ,  המועמדת הדמוקרטית קלינטון .  ראש הממשלה נתניהו הודיע השבוע כי לא יגיע לכנס

