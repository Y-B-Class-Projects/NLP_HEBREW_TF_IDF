נתניהו : " טיוטת ועדת הריכוזיות מפוחדת "
 ראש הממשלה אמר למקורביו כי לא יקבל מסקנות תיאורטיות מהוועדה ,  וכי הוא מעוניין שייכללו מהלכים אופרטיביים . " אני רוצה שינוי מבני שימנע את הריכוזיות ולא מריחה ,  אחרת לא עשינו דבר "
 הוועדה הממשלתית להגברת התחרותיות במשק  ( ועדת הריכוזיות )  תתכנס מחר לישיבה המוגדרת כחשובה ,  לקראת גיבוש סופי של מסקנותיה .  את הישיבה ינהלו שני יושבי הראש של הוועדה מנכ"ל משרד ראש הממשלה ,  איל גבאי ;  ומנכ"ל משרד האוצר ,  חיים שני .
 ראש הממשלה ,  בנימין נתניהו ,  לא ישתתף בישיבה מחר .  עם זאת ,  ראש הממשלה פנה לחברי הוועדה בשבוע שעבר ,  ובהזדמנויות נוספות ,  ואמר כי אינו מעוניין שמסקנותיה יהיו תיאורטיות ,  אלא בכך שתגיש דו"ח שיקבע מהלכים אופרטיביים עם לוחות זמנים לביצוע . " אני רוצה שינוי מבני אמיתי שימנע את הריכוזיות הקיימת במשק ,  ולא מריחה ",  אמר נתניהו . " בואו עם פתרונות מעשיים איך עושים את זה ,  אחרת לא עשינו דבר ",  אמר בשבוע שעבר לחברי הוועדה .
 בוועדת הריכוזיות ניכרת אי ודאות לגבי המועד שבו תסיים הוועדה את עבודתה ותגיש את דו"ח הביניים שלה .  כמה מחברי הוועדה גורסים כי העבודה תושלם בתחילת ספטמבר ,  סמוך למועד שעד אליו ביקש נתניהו מהוועדה להשלים את עבודה .  חברים אחרים בוועדה סבורים כי המועד יהיה סוף ספטמבר או תחילת אוקטובר .
 ועדת הריכוזיות דנה בהפרדה בין אחזקה בנכסים פיננסיים לאחזקה בנכסים ריאליים .  בוועדה קיים קונצנזוס כי הטייקונים לא יוכלו להמשיך במצב הקיים כיום ,  שבו הם מחזיקים בשני סוגים הנכסים .  המחלוקות בוועדות המשנה הן בדרך הביצוע של המסקנות .  כך למשל אומרים בוועדת הריכוזיות כי מקרה שרי אריסון ובנק הפועלים שונה ממקרה צדיק בינו והבנק הבינלאומי ,  שכן מעמד בנק הפועלים בשוק הבנקאות שונה בתכלית ממעמד הבנק הבינלאומי .
 כבר כעת ברור כי אם הטייקונים ייאלצו למכור אחזקות פיננסיות או ריאליות ,  הם יהיו כפופים לכללים ולעקרונות שיקבעו ועדות משנה של ועדת הריכוזיות ,  שבראשן הספציפיות לכל נושא .  בראש הוועדות עומדים רגולטורים חברי הוועדה .  הוועדות יקבעו כבר בימים הקרובים את משך הזמן ואת הטכניקה שבה תיעשה ההפרדה בין באחזקות הריאליות והפיננסיות .  נראה כי משך הזמן המקסימלי להפרדה יהיה שלוש שנים .  אם ההפרדה תתבצע על פני כמה שנים ,  ייקבע מנגנון להפרדה ניהולית בין הנכסים הריאליים והפיננסים .
 הדיונים בוועדת הריכוזיות בשאלת הפירוק של פירמידות  ( קבוצות עסקיות שחלק מהחברות בהן נשלטות באחזקה משורשרת ,  שמאפשרת לעומד בראש הקבוצה לשלוט בחברות באמצעות שיעור נמוך ממניותיהן )  עדיין לא הסתיימו ,  בין השאר מכיוון שהתגלעו בעניין חילוקי דעות בין חברי הוועדה .  ייתכן שההכרעות יתקבלו בהצבעות לפי דעת הרוב .  ראש הממשלה ושר האוצר לוחצים להביא לפירוק מלא של הפירמידות .  נגיד בנק ישראל תומך בעמדה זו .  אחד מחברי הוועדה ,  פרופ' יוג'ין קנדל ,  שהנושא בתחום התמחותו האקדמית ,  מתלבט .
 בשבוע שעבר הציג יו"ר רשות ניירות ערך ,  שמואל האוזר ,  בהרצאה שהוגדרה על ידי מי שהשתתפו בה כמאלפת ,  את העקרונות שלו להתמודדות עם בעיית הפירמידות ,  תוך הצגת שמות של טייקונים ופירמידות  ( למשל ,  שאול אלוביץ בחברת בזק )  ספציפיות ודרך עבודתן .  האוזר התמקד בשני נושאים הדירקטוריונים וחלוקת דיווידנדים .  יצוין כי בעלי פירמידות ממנים לדירקטוריונים של חברות בנות גם את נציגי הציבור .  בין השאר הוא בודק בימים אלו את הדרכים למנוע מטייקונים להשפיע על ועדות ההשקעה .
 מקורות בכירים בוועדה אמרו אתמול ל TheMarker כי היא עוסקת בעקרונות לפתרון בעיית הריכוזיות ,  ולא בשמות של טייקונים וקרטלים מסוימים ,  וכי הדו"ח שתגיש הוועדה יהיה מפורט ומנומק .  המלצות הביניים של ועדת הריכוזיות יוגשו לראש הממשלה ,  לשר האוצר יובל שטייניץ ולנגיד בנק ישראל סטנלי פישר .  מיד לאחר מכן תערוך הוועדה שימועים למי שעלולים להיפגע ממסקנותיה .
 דו"ח הוועדה הסופי יוגש לאישור שולחן הקבינט הכלכלי ,  ומיד לאחר מכן גם לאישורה של הממשלה.על שולחן מליאת הממשלה לאישורה הממשלה תניח את הדו"ח המתוקן על שולחן הכנסת לחקיקה .
 לדברי מקורות בכירים בוועדה ,  ועדת הריכוזיות אינה מתייחסת בדיוניה למקרים שבהם הממשלה עצמה היא מונופול או קרטל במשק ,  אם כי ככל הנראה הדו"ח שתגיש בסיום עבודה יכלול הערה בעניין זה .  בשבוע שעבר דן ראש הממשלה עם פישר ביישום מסקנות הוועדה בעניין הבנקים המסחריים .
 במקביל לעבודה במליאת הוועדה ,  צוותי המשנה שלה עוסקים בהשלכות של מסקנות הוועדה המסתמנות על גופים כלכליים השונים .  למשל ,  צוות משנה של הבנקים הוועדה דן בהשלכות העקרונות שתקבע הוועדה על הבנקים המסחריים ועל בעלים של בנקים המחזיקים גם בנכסים ריאליים ,  כמו שרי אריסון  ( בנק פועלים )  ,  מתיו ברונפמן  ( בנק דיסקונט )  וצדיק בינו  ( הבנק הבינלאומי )  .  מכיוון שחלק מהטייקונים עשוי להיפגע ממסקנות הוועדה ולעתור עקב כך לבג"ץ ,  פועלת ועדת הריכוזיות בליווי משפטי צמוד של פרקליטות המדינה .
 לפי הנחיה של חבר הוועדה ,  המשנה ליועץ המשפטי לממשלה ,  אבי ליכט ,  ייערכו מיד לאחר פרסום דו"ח הביניים של הוועדה שימועים כדי לאפשר למי שיראו עצמם נפגעים ממסקנותיה ובעיקר לטייקונים לשטוח את טענותיהם .  לדברי ליכט ,  אי אפשר להביא את ההמלצות לחקיקה מבלי לאפשר שימוע למי שעלולים להיפגע מהן .
 לפי שעה לא ברור אם שלב השימועים יתקיים לפני מליאת ועדת הריכוזיות ,  חלק ממנה ,  או לפני וועדות המשנה ,  בראשות הרגולטורים הנוגעים בעניין .
 שמונה חברי וועדת הריכוזיות ,  בנוסף לגבאי ושני ,  הם ראש אגף תקציבים באוצר ,  גל הרשקוביץ ,  הממונה על שוק ההון באוצר ,  עודד שריג ,  ראש המועצה הכלכלית במשרד רה"מ ,  יוג'ין קנדל ,  המשנה לנגיד בנק ישראל ,  קרנית פלוג ,  המפקח על הבנקים בבנק ישראל ,  דודו זקן ,  יו"ר הרשות לניירות ערך ,  שמואל האוזר ,  הממונה על ההגבלים העסקיים ,  דוד גילה ,  והמשנה ליועץ המשפטי לממשלה ,  אבי ליכט .
 
נתניהו : " טיוטת ועדת הריכוזיות מפוחדת "
 ראש הממשלה אמר למקורביו כי לא יקבל מסקנות תיאורטיות מהוועדה ,  וכי הוא מעוניין שייכללו מהלכים אופרטיביים . " אני רוצה שינוי מבני שימנע את הריכוזיות ולא מריחה ,  אחרת לא עשינו דבר "
 
