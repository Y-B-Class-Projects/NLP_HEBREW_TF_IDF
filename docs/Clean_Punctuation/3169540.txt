פרסום ראשון :  דנון נפגש עם נתניהו ודן עמו בהארכת כהונתו באו"ם
השניים דנו בהארכת כהונתו של שגריר ישראל באו"ם בשנה נוספת ,  על רקע הערכות כי הוא מתכוון להתמודד בפריימריז בליכוד וההיערכות לבחירות מוקדמות .  בלשכת רה"מ מעוניינים לוודא שאין מכשולים משפטיים למהלך ,  בשל שתי בדיקות המתנהלות בעניינו של דנון
 ( בווידאו :  דיווח באולפן וואלה !  NEWS ,  דצמבר )  
שגריר ישראל באו"ם דני דנון נפגש היום  ( חמישי )  עם ראש הממשלה בנימין נתניהו ודן עמו בהארכת כהונתו בראשות המשלחת הישראלית באו"ם בניו יורק בשנה נוספת - כך נודע לוואלה !  NEWS .  מינויו של דנון ,  ח"כ ושר לשעבר בליכוד ,  שמונה לשגריר במסגרת מכסת המינויים הפוליטיים של נתניהו ביושבו כשר החוץ ,  אמור להסתיים באוקטובר הקרוב אחרי שלוש שנים .  כדי להאריך את הכהונה יש צורך בהחלטה של שר החוץ ,  המותנית באישור נציבות שירות המדינה .  
בשנה האחרונה ,  על רקע ההיערכות במערכת הפוליטית לאפשרות של בחירות מוקדמות ,  נפוצו הערכות כי דנון מעוניין לשוב לארץ בחלוף תקופת המינוי המקורית של שלוש שנים כדי להתמודד בפריימריז בליכוד .  ואולם ,  לדברי גורמים פוליטיים ,  בשבועות האחרונים הוא הביע את רצונו להמשיך בתפקיד ולהאריך את שהותו בניו יורק בשנה נוספת .  לדנון יש יחסי עבודה טובים עם שגרירת ארצות הברית באו"ם ניקי היילי והם קידמו יחד בשנה האחרונה מאבקים לשינויי מדיניות לטובת ישראל בארגון .
 עוד בוואלה !  NEWS:היועמ"ש על חוק הגיוס החדש : " מעורר קשיים משפטיים משמעותיים"רגב סירבה לאשר רחבה מעורבת בכותל : " מצפוני לא מאפשר"נתניהו על חוק השואה :  עמדנו על משמר האמת וקיימנו חובתנו 
עם זאת ,  בלשכת ראש הממשלה מעוניינים לוודא שאין מכשולים משפטיים שעשויים להיווצר באישור המינוי ,  בשל שתי בדיקות המתנהלות בעניינם של דנון והמשלחת לאו"ם ,  אחת במשטרה ואחת אצל מבקר המדינה .  הבדיקה המשטרתית בעניינו של דנון נפתחה בדצמבר האחרון בהוראת פרקליט המדינה שי ניצן ,  בעקבות תחקיר של עמית סגל בחדשות 2 ,  שחשף מנגנון ג'ובים ומשכורות לפעילי ליכוד מכספי ציבור ,  בזמן שדנון עמד בראש הליכוד העולמי .  הבדיקה טרם הבשילה לכדי חקירה של ממש ,  אך לא הסתיימה .  
במקביל ,  בחודשים האחרונים החל מבקר המדינה יוסף שפירא בבדיקה של ההתנהלות הכלכלית של המשלחת הישראלית לאו"ם בתקופתו של דנון .  זאת ,  בהמשך לחשיפת וואלה !  NEWS כי אירוע לציון 70 שנה לכ"ט בנובמבר ,  שהמשלחת ערכה בשנה שעברה בניו יורק וכלל הופעות של אמנים והטסת אורחים מישראל ,  מומן בחלקו או בכולו מתרומות של ארגונים יהודיים ,  אך חרג מנהלי שירות המדינה האוסרים להתרים כספים או לקבל חסויות ללא קבלת היתר מיוחד מהממשלה .  במשרד מבקר המדינה אמרו כי הם עדיין נמצאים בבדיקה של תלונה על האירוע ,  וכי הבדיקה מתבצעת הן במשרד החוץ והן במשלחת לאו"ם .
 לדברי גורמים פוליטיים המעורים בנושא ,  בלשכת ראש הממשלה מעוניינים לוודא שהארכת המינוי של דנון  " לא תיתקל בבעיות ולא תיורט ",  בעקבות הבדיקות .  גורמים בסביבתו של דנו אמרו לוואלה !  NEWS כי הוא עצמו טרם החליט לגבי רצונו בהארכת המינוי ,  וכי ההחלטה תושפע גם ממה שלמד בשיחה עם ראש הממשלה לגבי מועד הבחירות .  לדבריהם ,  מדובר ב"החלטה משותפת "  שלו ושל נתניהו .  בלשכת ראש הממשלה סירבו להתייחס לנושא .  
הפגישה בין נתניהו ודנון היום עסקה גם בהכנות לקראת נסיעתו השנתית של נתניהו לניו יורק לעצרת הכללית של האו"ם ונאומו בפני מליאת העצרת בסוף ספטמבר .  בנוסף ,  לוואלה !  NEWS נודע כי נתניהו ודנון שוחחו גם על העברת הבעלות על הדירה שבה מתגוררים שגריר ישראל באו"ם בניו יורק .  אתמול פורסם בגלובס כי הדירה ,  הממוקמת בשדרה החמישית בניו יורק ,  רשומה על שמו של נתניהו מאז שנרכשה על ידי המדינה כשהיה שגריר באו"ם בשנות ה-80' .  הדירה אינה קשורה לנתניהו בכלל ,  והייתה רשומה על שמו בשל מבנה הבעלות בבניין הדירות היוקרתי ,  אך המידע פורסם בעקבות פנייה של עמותת הצלחה ,  ומשרד החוץ הודעה כי הדירה רשומה על שמו של ראש הממשלה ומסר כי מזה שנתיים מתנהל הליך משפטי להעברת הדירה לבעלות המדינה .  
בתחילת השבוע אישרה הממשלה את הארכת כהונתו של מינוי פוליטי אחר של נתניהו ,  שגריר ישראל בארצות הברית רון דרמר ,  שימשיך בתפקידו לשנה השישית .  דרמר ,  אחד האישים המקורבים ביותר לראש הממשלה ,  מונה לתקופה של ארבע שנים ב-2013 ,  ובשנה שעברה אישרה הממשלה את הארכת כהונתו לשנה החמישית .  דרמר הביע רצון לחזור לארץ בתום חמש שנות שליחות ,  אך בשל קשריו הטובים בבית הלבן ביקש ממנו נתניהו להישאר שנה נוספת .  עם זאת ,  שני מינויים פוליטיים נוספים של נתניהו בשירות החוץ צפויים להתפנות בקיץ הקרוב :  שגריר ישראל באונסק"ו כרמל שאמה יסיים את תפקידו בסוף הקיץ אחרי ארבע שנים ,  ולפי ההערכה הוא יחפש את דרכו בחזרה לזירה הפוליטית .  הקונסול בלוס אנג'לס ,  סם גרונדוורג ,  ישוב לארץ אחרי שליחות של שנתיים אחרי שביקש לקצר את כהונתו בשל שיקולים משפחתיים .  

פרסום ראשון :  דנון נפגש עם נתניהו ודן עמו בהארכת כהונתו באו"ם
השניים דנו בהארכת כהונתו של שגריר ישראל באו"ם בשנה נוספת ,  על רקע הערכות כי הוא מתכוון להתמודד בפריימריז בליכוד וההיערכות לבחירות מוקדמות .  בלשכת רה"מ מעוניינים לוודא שאין מכשולים משפטיים למהלך ,  בשל שתי בדיקות המתנהלות בעניינו של דנון

