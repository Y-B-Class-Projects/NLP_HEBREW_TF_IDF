נתניהו יציג לשביעייה את דרישות ארה"ב
ראש הממשלה בנימין נתניהו יציג היום לשרי השביעייה את הנוסחה שגיבש בתקווה שזו תביא לפתרון המשבר עם ארצות הברית .  מקורב לנתניהו : " לא יהיה כל שינוי במדיניות הבנייה במזרח ירושלים "
  ( באדיבות הערוץ הראשון ) 
בלשכת ראש הממשלה אמרו הבוקר  ( שישי )  כי אין מחלוקת בין ירושלים לוושינגטון בנושא הבנייה בירושלים .  דוברו של ראש הממשלה ניר חפץ אמר בראיון לגלי צה"ל .  כי  " בין ישראל לארצות הברית יש מחלוקות בנושא כיצד לחדש את המשא ומתן עם הפלסטינים ,  אולם ארצות הברית אינה נמצאת במחלוקת עם ישראל בנושא המשך הבנייה במזרח ירושלים ".  מרק רגב דובר בלשכת נתניהו ציין עם זאת ,  כי לא הושגה הסכמה לגבי הבנייה במזרח ירושלים במהלך הפגישה בין נתניהו לאובמה .
 גורם בסביבת ראש הממשלה נתניהו אמר אמש לוואלה !  חדשות כי  " בנוסחה אין שינוי במדיניות הבנייה בירושלים והיא שומרת על האינטרסים הביטחוניים ".  עם זאת ,  היא מעניקה שורה של מחוות שנועדו להתניע את התהליך המדיני .  את המתווה הזה ,  שפרטיו טרם פורסמו ,  שרי השביעייה יצטרכו לאשר ,  לאחר שכבר אישרו לפני יותר משבוע את המתווה שהוצג בפני קלינטון .  
לדברי הגורם , " ראש הממשלה יציג מחר בפני השביעייה שורה של רעיונות שנועדו לאפשר לידידנו האמריקאים להניע את תהליך השלום עם הפלסטינים .  במקביל מדובר בנוסחה שלא משנה את המדיניות שנהוגה בירושלים כבר 42 שנה ,  וכמובן שומרת על האינטרסים החיוניים ועל ביטחון ישראל ". 
ראש הממשלה בנימין נתניהו צפוי להציג היום לשרי השביעייה את הנוסחה שגיבש בתקווה שזו תביא לפתרון המשבר עם ארצות הברית .  המתווה החדש יהיה שונה במספר נקודות מזה שהציג נתניהו למזכירת המדינה האמריקאית הילרי קלינטון ,  אך בנושא ירושלים לא יציג שינוי ממשי .
 אתמול ,  בעת שהותו בוושינגטון ,  לאחר פגישתו עם אובמה ,  נתניהו שוחח קצרות בטלפון עם השרים משה יעלון ובני בגין .  הוא אמר להם כי בישיבת השביעייה בכוונתו לפרט את המתווה שגיבש .  
עדכון ראשון :  22:00

נתניהו יציג לשביעייה את דרישות ארה"ב
ראש הממשלה בנימין נתניהו יציג היום לשרי השביעייה את הנוסחה שגיבש בתקווה שזו תביא לפתרון המשבר עם ארצות הברית .  מקורב לנתניהו : " לא יהיה כל שינוי במדיניות הבנייה במזרח ירושלים "
 
