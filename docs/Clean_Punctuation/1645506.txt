 " ראש הממשלה קובר את פתרון שתי המדינות "
 בשמאל תוקפים את החלטת רה"מ להכליל את מערת המכפלה בחברון וקבר רחל בבית לחם במסגרת הפרויקט לשיקום אתרי מורשת יהודית וציונית . " הוא מוביל למדינה דו לאומית "
  ( צילום :  רויטרס ,  קריינות :  אילן שניג ) 
מערת המכפלה בחברון וקבר רחל בבית לחם בדרך להיכלל בתוכנית להעצמת מורשת לאומית ,  על כך רמז היום  ( ראשון )  ראש הממשלה בנימין נתניהו בישיבתה השבועית של הממשלה שנערכה בתל חי לציון 90 שנה לקרב על המוצב הצפוני . " הרשימה של האתרים שהוצגה בתכנית היום עדיין לא סגורה ",  אמר נתניהו , " אני מקווה לכלול גם את קבר רחל ומערת המכפלה ,  אנו חייבים להנחיל את זה לילדנו ".  בהמשך הישיבה אישרה הממשלה את התכנית .
 במסגרת התוכנית יוקצו משאבים לתשתיות מורשת לאומית .  כ-100 אתרים כבר נבחרו להיכלל בתכנית . " האתרים נבחרו לא בשל חשיבותם ,  אלא בעיקר בשל צרכים דחופים לשיקום והצלה ,  נמסר מלשכת ראש הממשלה .  נתניהו עצמו אמר כי  " אנחנו מחליטים על התכנית המקיפה והגדולה אי פעם להעצמת תשתיות המורשת .  נשקם אתרים ארכיאולוגים ,  מוזיאונים ועוד .  ניצור שני שבילים ,  אחד היסטורי והשני סביב החוויה הישראלית שיחברו את האתרים ". 
נתניהו הצר על יחס הנוער בישראל למורשת הישראלית והציונית ואמר כי  " בתל אביב רבים מהצעירים מכירים את שדרות רוטשילד ואת בתי הקפה אבל מעטים מכירים את רוטשילד 16  היכל העצמאות שמתכלה ומתקלף ואנו נשקם אותו ".  הוא גם התייחס לקרב על תל חי שנערך במקום בי"א באדר שנת 1920 , " הקיום שלנו כאן לא תלוי רק בצה"ל ובעוצמה הצבאית והטכנולוגית אלא גם במה שאנו מנחילים לדור הצעיר ובזיקה לארץ .  אנחנו פה במקום בו התרחש לפני תשעים שנה קרב גבורה ואת הסיפור הזה צריך להנחיל הלאה ". 
יו"ר מרצ ,  ח"כ חיים אורון תקף בחריפות את ההחלטה . " זהו ניסיון נוסף לטשטש את הגבולות בין מדינת ישראל לשטחים הכבושים ",  אמר אורון , " קצת לחץ מימין ונתניהו מתיישר .  החלטה זו מעמידה באור מגוחך את הצהרת נתניהו בבר אילן על שתי מדינות לשני עמים ".  
" המורשת של נתניהו וממשלתו היא מדינה דו לאומית והמשך פיתוח ההתנחלויות ",  אמר יריב אופנהיימר ,  מזכ"ל תנועת שלום עכשיו . " במערת המכפלה וקבר רחל קובר נתניהו את פתרון שתי המדינות והופך את המשא ומתן ללא רלוונטי ",  הוסיף .
 השדולה למען ארץ ישראל בכנסת המסיירת היום במערת המכפלה ושחבריה ביקרו ב"אולם יצחק "  הסגור בדרך כלל למתפללים יהודים ,  בירכה על החלטת נתניהו .  יו"ר השדולה ח"כ זאב אלקין  ( ליכוד )  סיפר בסיור כי בתחילה התכוונו חברי השדולה להגיע למערת המכפלה כדי לקרוא לממשלה להכניס את האתר ואת קבר רחל לרשימת האתרים . " כעת אנו מברכים את הממשלה על כך שהם הוכנסו לרשימה ".  הוא הוסיף כי בכוונת השדולה להכניס לרשימה גם אתרים בשומרון ובבנימין שכן כרגע רק אתרים מאיזור יהודה נכללים בה ואמר כי  "  אנחנו נמשיך במאבק ונבקש גם להכניס את קבר יוסף בין היתר ".  
היו"ר השני של השדולה ח"כ אריה אלדד  ( האיחוד הלאומי )  הוסיף כי הוא  " מברך את הממשלה על כך שהקשיבה לרחשי הציבור שבוצעו על ידי השדולה והחליטה להכליל את מערת המכפלה ברשימת האתרים .  בלי התנ"ך אי אפשר לדעת על מורשת יהודית בארץ ישראל ולכן יש לצרף מיד גם את תל שילה ,  בו היה המשכן הראשון ואת שומרון ,  בירת ממלכת ישראל הקדומה וכל עשרות ומאות האתרים המרכיבים את המולדת ההיסטורית של עם ישראל ". 
ח"כ טאלב א-סנע  ( רע"מ-תע"ל )  הגיב היום  ( ראשון )  להחלטה לכלול את מערת המכפלה וקבר רחל במפת אתרי המורשת .  לדבריו , " החלטת הממשלה לספח את מערת המכפלה וקבר רחל לאתרי מורשת מצביעה על שימוש ציני פוליטי באתרים אלה .  לא חייבים לספח כל קבר לאתרי מורשת ,  אחרת ניתן לספח את קבר הבבא סאלי במצרים ,  קבר הרב שבזי בתימן וקברות צדיקים במערב ובמזרח אירופה ".  
לטענת א-סנע , " יש לקבוע הגדרת אתרי מורשת על בסיס אזרחי ,  כולל אתרי מורשת למוסלמים ולנוצרים ולכלול אתרים בתוך גבולות מדינת ישראל בלבד ולא לספח אתרים המצויים במדינות אחרות כולל בתחום המדינה הפלסטינית העתידית ".  א-סנע אמר כי  " הממשלה מבצעת צעדים פרובוקטיביים חד צדדיים המגבירים את המתיחות ומובילים את האזור לעימות דתי מסוכן המקומם יותר ממיליארד מוסלמים ". 
עדכון ראשון :  14:09 

" ראש הממשלה קובר את פתרון שתי המדינות "
 בשמאל תוקפים את החלטת רה"מ להכליל את מערת המכפלה בחברון וקבר רחל בבית לחם במסגרת הפרויקט לשיקום אתרי מורשת יהודית וציונית . " הוא מוביל למדינה דו לאומית "
 
