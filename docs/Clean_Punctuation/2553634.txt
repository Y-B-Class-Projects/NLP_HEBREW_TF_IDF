בין אחדות לפילוג :  סיכום מושב הקיץ של הכנסת ה-18
הכנסת כמעט התפזרה ,  ממשלה אחדות רחבה כוננה לזמן קצר ,  חבר כנסת מכהן נפטר ופרובוקציות רבות נעשו :  זה היה מושב הקיץ ההפכפך ,  שעשוי להיות האחרון לכהונת הכנסת ה-18
מושב קיץ פוליטי והפכפך עבר על חברי הכנסת .  במושב ,  שהתפזר שלשום  ( רביעי )  ,  אפשר היה לראות את כל הסיפור הפוליטי על רגל אחת :  פיזור כנסת  ( כמעט )  ,  משא ומתן קואליציוני מהיר ,  כינון ממשלה רחבה ופיזורה ,  ודרמות סביב הנושא המרכזי שעל סדר היום בחודשים האחרונים  הגיוס לצה"ל .  והיו עוד דברים :  שערורייה נוספת מבית היוצר של ח"כ אנסטסיה מיכאלי  ( ישראל ביתנו )  ,  פטירת חבר כנסת והצטרפות שני ח"כים חדשים .  יום אחרי המושב שאולי ינעל את הכנסת ה- 18 ,  הרי סיכומו .  
ההתחלה הייתה ימים ספורים לפני פתיחת מושב הקיץ ,  ביום שני 30 באפריל .  ביום שישי שקדם לו יו"ר העבודה שלי יחימוביץ' הודיעה על כוונת סיעתה להגיש הצעת חוק לפיזור הכנסת בשבוע הראשון של המושב .  אבל האמת היא שההשפעה של הכרזת יחימוביץ' על הכרזת הבחירות הייתה מינורית .  
התמריץ העיקרי של ראש הממשלה בנימין נתניהו להודיע על בחירות מוקדמות היה הריאיון של יו"ר ישראל ביתנו אביגדור ליברמן ל"פגוש את העיתונות ",  יממה אחרי .  ליברמן הודיע כי בתוך עשרה ימים נדע מתי הולכים לבחירות ,  בהתאם לשאלה האם נתניהו יתמוך בהצעת חוק הגיוס של ישראל ביתנו .  נתניהו הבין ששותפותיו הקואליציוניות מזהות את חולשתו ומתכוונות ללחוץ בדיוק במקומות הכואבים ,  ומכאן החל המרוץ להקדמת הבחירות .  בחצות אותו הלילה מקורבי נתניהו העריכו בשיחה עם וואלה !  חדשות שהבחירות יתקיימו באוקטובר ,  הערכה שבדיעבד הצטיירה כליברלית ביותר .  מות אביו של נתניהו ,  בן ציון ,  ביום הראשון של המושב ,  דחו את המרוץ אחר הבחירות רק בשבוע  אז החלה הדרמה האמיתית .  
מה שנראה היה בתחילת השבוע השני של מושב הכנסת כהליכה לבחירות בזק ,  הפך לטעות הפוליטית הגדולה ביותר של נתניהו בקדנציה הנוכחית  הכנסת קדימה לממשלה .  כמו תמיד ,  זה נבע מהיסטריה :  האגף הימני בליכוד הראה לנתניהו בוועידה שהתקיימה ערב פתיחת המושב מי השולט האמיתי במפלגה ,  נתניהו חיבר את האווירה הזאת עם הצורך לפנות את שכונת האולפנה בבית אל במהלך הבחירות ,  והחליט שעדיף לו ללכת להרפתקה המסוכנת עם קדימה ,  רק שהוא לא לקח בחשבון שמופז  שזה לא היה עבורו הזגזוג האחרון  יכול לעשות עוד זיג ועוד זג לנתניהו בהמשך הדרך .  
יום שני ,  7 במאי .  לפני הצהרים מופז תוקף את נתניהו חזיתית ולא שוכח לרמוז גם על שיתוף פעולה בין נתניהו ליחימוביץ' .  הוא לא מספר שממש באותם רגעים המגעים לממשלת האחדות בעיצומם .  אחר הצהרים מליאת הכנסת מאשרת בקריאה ראשונה את הצעת החוק לפיזור הכנסת ,  כשהתאריך ברור :  4 בספטמבר 2012 .  מיד לאחר מכן חברי הכנסת מתאספים בוועדת הכנסת לאישור ההצעה בהכנה לקריאה שניה ושלישית ,  כדי שבאותו הלילה הכנסת תפזר את עצמה ותצא לבחירות .  אלא שבאופן מפתיע ,  למרות הסכמה מקיר לקיר על ההצעה ,  יו"ר הוועדה ,  יריב לוין ,  קיבל הוראה מיו"ר הקואליציה זאב אלקין למשוך את הישיבה .  לאחר מכן התברר שבאותו הזמן ישבו להם בנחת נתניהו ומופז וסגרו את הדיל הפוליטי עם פוטנציאל לקרש הצלה עבור קדימה ונזק גדול לנתניהו ולליכוד .  כאן התחילה ממשלת האחדות שמנתה 94 חברי כנסת ונמשכה 70 ימים בלבד .  
כחלק מההסכם הקואליציוני הוקמה ועדת פלסנר לקידום השוויון בנטל ,  אותה החרדים החרימו ניהלו איתה מגעים לא פורמליים .  ההמשך היה פירוק הוועדה רגע לפני פרסום המלצותיה ,  ניסיונות של הרגע האחרון להגיע להסכמות עם כולם ,  והבנה שמופז נחוש בדעתו לפרוש מהממשלה אם נתניהו לא יקבל את התכתיבים של ועדת פלסנר .  בכל משך שהותו בממשלה עמדו למופז כאבן ריחיים על צווארו שתי קבוצות :  המורדים מבית היוצר של ציפי לבני שאיימו לפרוש אם קדימה תישאר בממשלה ,  והמורדים פרו נתניהו שהודיעו שיפרשו דווקא אם מופז יפרוש מהממשלה .  השבוע תם וממש לא נשלם :  סוף טראגי זמני למורדים שניסו לגבש שבעה ,  נותרו ארבעה ,  מופז ניסה לעשות להם בית ספר פוליטי אך ועדת הכנסת עשתה לו עצמו בית ספר חוקתי .  
הוא מאיים בסנקציות נגדם ,  רק שמדובר באקדח ללא כדורים :  אם קדימה לא תתפלג נתניהו עשוי לפזר את הכנסת בשבוע הראשון או השני של מושב החורף ,  כך שלא יהיה למופז זמן לממש את הסנקציות נגדם .  אם קדימה תתפלג  ממילא זה איום שלא מחזיק מים .  כך ,  בעל כורחם של כל החברים בסיעה ,  הרכבת המקרטעת שנקראת קדימה נאלצת להמשיך עם 28 הקרונות המאיימים לנטוש בכל רגע ,  וייתכן שזה יקרה כבר בשבועות הקרובים  ( אתמול היו לקבוצת לבני שישה ח"כים שרצו לפרוש באופן מידי ,  והיה חסר להם רק השביעי )  .  
בחירות ,  ממשלת אחדות ,  ועדת פלסנר ,  קדימה  מלבד כל אלו היו נושאים אחרים ,  רגילים בכנסת .  כמו למשל התבטאויותיה של אנסטסיה מיכאלי נגד ההומואים ,  שטענה שרובם הוטרדו מינית בילדותם ולאחר מכן גם הוסיפה בראיון ל"מעריב "  כי  " בנות מפילות והופכות ללסביות ".  הדברים האלו הצטרפו לפרשת שפיכת המים שלה על ח"כ ראלב מג'אדלה חמישה חודשים לפני כן ולעימות עם ח"כ חנין זועבי לפני שנתיים ,  מיד בתום משט המשמרה בו השתתפה זועבי .  
נושא אחר שהיה ,  פוליטי גם הוא כמובן ,  הוא פרישת ציפי לבני מהכנסת והצטרפות יובל צלנר במקומה .  לצלנר הצטרף שבועיים אחרי גם ח"כ אכרם חסון שהגיע במקום גדעון עזרא  אחד מוותיקי חברי הכנסת שנפטר ממחלה קשה ב-17 במאי בגיל 75 .
 כעת הכנסת יוצאת לפגרה ארוכה עד אחרי החגים ,  ייתכן שהיא תשוב רק כדי לפזר את עצמה ,  אלא אם הסאגה הפוליטית של המושב הנוכחי תחזור על עצמה שוב גם במושב החורף .  כרגע לא נראה שכך הם פני הדברים .
 מושב החורף ננעל עם אופוזיציה חלשה וקואליציה חרוכה
לפניות לכתב :  pinhas_wolf@walla.co.il 

בין אחדות לפילוג :  סיכום מושב הקיץ של הכנסת ה-18
הכנסת כמעט התפזרה ,  ממשלה אחדות רחבה כוננה לזמן קצר ,  חבר כנסת מכהן נפטר ופרובוקציות רבות נעשו :  זה היה מושב הקיץ ההפכפך ,  שעשוי להיות האחרון לכהונת הכנסת ה-18

