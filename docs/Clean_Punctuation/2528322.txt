דיסקין נגד נתניהו וברק : " לא מאמין ביכולתם "
 ראש השב"כ לשעבר תקף את ראש הממשלה ושר הביטחון ופקפק ביכולתם להנהיג מלחמה באזור .  כמו כן ,  ביקר את הממשלה על התנהלות התהליך המדיני : " לממשלה אין עניין לקדם משא ומתן "
 ראש השב"כ לשעבר ,  יובל דיסקין ,  תקף אמש  ( שישי )  בחריפות את ראש הממשלה ,  בנימין נתניהו ,  ואת שר הביטחון ,  אהוד ברק ,  ואמר כי אין לו אמון ביכולתם להנהיג מלחמה עם אירן או מלחמה אחרת באזור  כך דווח בקול ישראל . " ראיתי אותם מקרוב .  שניהם ,  זה מקיסריה וזה ממגדלי אקירוב ,  מייצרים מצג שווא לציבור בסוגיית אירן .  הם יוצרים כביכול תחושה שאם ישראל לא תפעל תהיה לאירן פצצה גרעינית ,  אף שלדעת מומחים תקיפה של אירן תאיץ את התחמשותה בנשק גרעיני ",  אמר דיסקין במהלך כנס בכפר סבא .  
דיסקין התייחס בדבריו גם לתהליך המדיני ,  וציין כי לממשלה אין כל עניין לקדם את המשא ומתן עם הפלסטינים .  לדבריו ,  ראש הממשלה יודע כי הקואליציה תתפרק אם יעשה צעד קטן לקראת הפלסטינים . " אם לא נתעשת ,  אבו מאזן יפרוש בתוך שנה-שנתיים וכל תחליף יהיה גרוע יותר ",  אמר דיסקין .  ראש השב"כ לשעבר ציין גם כי אם לא יהיה הסדר מדיני ,  התפרצות  " בוא תבוא ".  לטענתו ,  אין אפשרות להגיע להסכם על סיום הסכסוך עם הפלסטינים ,  אך אפשר להגיע להסדר  " שיהיה טוב לנו ולהם ".  
במהלך הכנס ,  התייחס דיסקין גם לרצח רבין ,  וזהיר כי התופעה של רצח ראש ממשלה יכולה לחזור על עצמה . " יש עשרות יהודים המוכנים להשתמש בנשק חם נגד יהודים ",  אמר דיסקין . " כל קנאות מזיקה ,  אך הקנאות בימין אלימה מן הקנאות שבשמאל ".  
לקריאה נוספת:ראש השב"כ לשעבר : " יכולות הסייבר טרור השתפרו "" נתניהו הורה לראש השב"כ לחקור ההדלפות על אירן "  

דיסקין נגד נתניהו וברק : " לא מאמין ביכולתם "
 ראש השב"כ לשעבר תקף את ראש הממשלה ושר הביטחון ופקפק ביכולתם להנהיג מלחמה באזור .  כמו כן ,  ביקר את הממשלה על התנהלות התהליך המדיני : " לממשלה אין עניין לקדם משא ומתן "
 
