ערב התקיפה ,  נתניהו הבהיר : " לא נאפשר לאיראן להתבסס בסוריה "
 בדברים שהוקלטו שלשום ,  לפני התקיפה המיוחסת לישראל ,  הבהיר ראש הממשלה כי לא יאפשר ל"משטר המבסס את עצמו על השמדת המדינה היהודית "  להשיג נשק גרעיני ולהתבסס בסוריה .  הדברים המלאים של נתניהו ישודרו מחר בפורום סבן בוושינגטון 
" לא ניתן למשטר המבסס את עצמו על השמדת המדינה היהודית להשיג נשק גרעיני ,  ולא נרשה למשטר הזה לבסס את עצמו צבאית בסוריה ,  כפי שהוא מבקש לעשות ,  במטרה להשמיד את מדינתנו ",  אמר ראש הממשלה בנימין נתניהו בנאום שישודר מחר  ( ראשון )  במסגרת פורום סבן בוושינגטון .  הדברים הוקלטו שלשום ,  לפני התקיפה בסוריה המיוחסת לישראל ,  אך הם נוגעים לחשש הישראלי מהתבססות איראנית בסוריה .
 הלילה דיווחה רשת סקיי ניוז בשפה הערבית כי חיל האוויר תקף בסיס שמקימה איראן בפאתי דמשק .  לפי הדיווח ,  התקיפה אירעה מהמרחב האווירי של לבנון ,  ובמהלכה שוגרו טילי אוויר-קרקע אל המתקן באל-כיסווה ,  שנמצא כ-15 ק"מ מדרום לבירת סוריה .  בצה"ל סירבו להגיב לדיווחים ,  שמגיעים ברקע האיומים של ישראל כי לא תאפשר לאיראן להתבסס מעבר לגבול .
 עוד בוואלה !  NEWS:קו אדום בוהק :  ישראל עברה משלב האיומים לשלב המעשיםדיווח :  חיל האוויר תקף את הבסיס שמקימה איראן באזור דמשקנזהר מחיבוק דוב :  אסד דחה הקמת בסיסים איראניים בסוריה 
בטלוויזיה הסורית נטען כי ישראל שיגרה טילים לעמדות צבאיות בסמוך לדמשק וכי מערכות ההגנה האוויריות שלה הצליחו ליירט שניים מהם . " האויב הישראלי שיגר כמה טילי קרקע-קרקע לעבר עמדה צבאית ונגרם נזק ",  נטען בטלוויזיה הממלכתית ,  בהתאם לקו הקבוע של דמשק אחרי דיווחים על תקיפות ישראליות .
 לפי הארגון הסורי לזכויות אדם ,  היעד שהותקף היה מחסן תחמושת של צבא סוריה או של בעלי בריתו באזור אל-כיסווה .  עוד דווח כי במהלך התקיפה נשמעו פיצוצים עזים באזור וכי רשת החשמל קרסה בחלקים מאזור דמשק .
 הדיווח על בנייתו של הבסיס פורסם לפני כשבועיים ברשת BBC .  על פי הדיווח ,  שיוחס לגורם ביון מערבי ,  הבסיס נבנה באתר ששימש את צבא סוריה בפאתי אל-כיסווה ,  שנמצאת במרחק של כ-50 ק"מ מרמת הגולן ,  אך הוא עוד לא אויש .  עוד דווח כי המקום אמור לשמש בסיס לכוחות קרקעיים ולכלי רכב ,  אם כי ייתכן שאלו יהיו מקרב המיליציות השיעיות שמפעילה טהראן על אדמת סוריה .  

ערב התקיפה ,  נתניהו הבהיר : " לא נאפשר לאיראן להתבסס בסוריה "
 בדברים שהוקלטו שלשום ,  לפני התקיפה המיוחסת לישראל ,  הבהיר ראש הממשלה כי לא יאפשר ל"משטר המבסס את עצמו על השמדת המדינה היהודית "  להשיג נשק גרעיני ולהתבסס בסוריה .  הדברים המלאים של נתניהו ישודרו מחר בפורום סבן בוושינגטון

