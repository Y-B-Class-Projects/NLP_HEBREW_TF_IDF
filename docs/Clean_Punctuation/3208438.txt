ברקע קשיים משפטיים :  נדחו דיוני הוועדה לקידום  " חוק גדעון סער "
 ישיבת הוועדה שהוקמה לצורך קידום החוק לצמצום סמכות הנשיא בהחלטה על מי להטיל את הרכבת הממשלה אחרי הבחירות בוטלה ברגע האחרון .  לוואלה !  NEWS נודע כי יו"ר הקואליציה אמסלם והשר לוין הציגו בפני נתניהו את הקשיים בנוסח הנוכחי .  גורמים בסביבת רה"מ :  הנושא עדיין נבחן
קשיים בקידום 'חוק גדעון סער' :  הוועדה המשותפת שהוקמה בכנסת כדי לדון בהצעת החוק להגבלת שיקול דעתו של הנשיא בהחלטה על מי להטיל את הרכבת הממשלה הייתה אמורה להתכנס מחר  ( חמישי )  לישיבתה הראשונה - אך זו בוטלה ברגע האחרון .  לוואלה !  NEWS נודע כי מוקדם יותר היום ראש הממשלה בנימין נתניהו נפגש עם יו"ר הקואליציה ח"כ דודי אמסלם והשר יריב לוין ודן עמם בחוק .  במהלך הפגישה הציגו השניים קשיים משפטיים משמעותיים בנוסח הנוכחי של הצעת החוק .  
לדברי גורמים בסביבת נתניהו ,  הוא מודע לקשיים שהוצגו בפניו אך הוא טרם החליט אם יש להמשיך לקדם את הצעת החוק .  בלשכת ח"כ אמסלם שעומד בראש הוועדה בכנסת ויזם את הצעת החוק אמרו בתגובה כי הדיון שהיה אמור להתקיים מחר נדחה בשל  " אילוצים אישיים ".  
חוק גדעון סער נועד לצמצם את סמכותו של נשיא המדינה בהחלטה על מי להטיל את הרכבת הממשלה אחרי הבחירות .  לפי נוסח החוק שאושר לאחרונה בקריאה טרומית במליאת הכנסת ,  הנשיא יטיל את הרכבת הממשלה על  " ראש מפלגה ".  המצב כיום קובע שהנשיא יוכל להטיל את הרכבת הממשלה על  " אחד מחברי הכנסת "  עם זאת ,  בפועל הנשיא הטיל עד כה את מלאכת הרכבת הממשלה על ראשי מפלגות בלבד .
 הצעת החוק נולדה בעקבות טענת נתניהו כי השר לשעבר גדעון סער יחד עם נשיא המדינה ראובן ריבלין יצרו  " מזימה חתרנית "  כדי שהנשיא לא יטיל עליו את הרכבת הממשלה אלא על נציג אחר במפלגתו ,  זאת בצל החקירות שמתנהלות נגדו .  השניים הכחישו את הטענות באופן גורף .  

ברקע קשיים משפטיים :  נדחו דיוני הוועדה לקידום  " חוק גדעון סער "
 ישיבת הוועדה שהוקמה לצורך קידום החוק לצמצום סמכות הנשיא בהחלטה על מי להטיל את הרכבת הממשלה אחרי הבחירות בוטלה ברגע האחרון .  לוואלה !  NEWS נודע כי יו"ר הקואליציה אמסלם והשר לוין הציגו בפני נתניהו את הקשיים בנוסח הנוכחי .  גורמים בסביבת רה"מ :  הנושא עדיין נבחן

