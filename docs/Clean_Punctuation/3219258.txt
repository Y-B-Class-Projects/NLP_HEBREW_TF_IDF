לשכת רה"מ מבהירה :  נתניהו דיבר על פולנים בשואה - לא על פולין
אחרי שיחת הנזיפה לשגרירה והאיום מנשיא פולין ,  פרסמה לשכתו של נתניהו הבהרה רשמית נוספת לדבריו על שיתוף הפעולה של הפולנים עם הנאצים בטענה ש"האמירה צוטטה בצורה שגויה בדיווחים תקשורתיים ובהמשך הניסוח תוקן ".  נתניהו סירב להשיב על שאלות על התקרית הדיפלומטית
אחרי הזעם בפולין על האמירה של ראש הממשלה בנימין נתניהו ,  פרסמה היום  ( שישי )  לשכתו הבהרה רשמית נוספת לדבריו על שיתוף הפעולה של הפולנים עם הנאצים . " ראש הממשלה בנימין נתניהו התייחס בתדרוך לפולנים ,  ולא לאומה הפולנית או למדינת פולין ",  נמסר . " אמירה זו צוטטה בצורה שגויה ולא מדויקת בדיווחים תקשורתיים ובהמשך הניסוח תוקן על ידי העיתונאית שפרסמה את האמירה השגויה המקורית ". 
הדברים נאמרו במהלך תדרוך שנתניהו קיים לעיתונאים אחרי פגישתו עם ראש ממשלת פולין מתאוש מורביצקי ,  שבה שוחחו השניים על חוק השואה הפולני .  באתר הג'רוזלם פוסט נטען תחילה כי ראש הממשלה אמר בתדרוך ש"האומה הפולנית "  שיתפה פעולה עם הנאצים ,  בעוד שבתדרוך נתניהו אמר  " פולנים "  שיתפו פעולה עם הנאצים - מבלי ליידע את כל העם הפולני .
 לקריאה נוספת :  מטוס רה"מ הושבת בפולין בשל נזק :  נתניהו שהה בוורשה לילה נוסףבתיק הפולני שנפתח מחדש - נתניהו בצד הצודק של התביעהנתניהו על הסטייה ממדיניות העמימות :  רוצים להמחיש לאויבינו את הנחישות 
בעקבות הפרסום נערכה היום לשגרירת ישראל בפולין אנה אזרי שיחת נזיפה .  אמש שלחה השגרירה מכתב ללשכת ראש הממשלה מורביצקי במטרה להרגיע את הרוחות והסבירה כי  " ראש הממשלה נתניהו לא אמר שהאומה הפולנית ביצעה פשעים נגד היהודים ,  אלא רק שאף אחד טרם נתבע תחת חוק השואה כשאמר שפולנים שיתפו פעולה ". 
נתניהו ,  שנחת היום אחרי ביקורו בוורשה ,  סירב סירב להשיב לשאלות עיתונאים בפמליה שלו בנושא התקרית הדיפלומטית .  הנשיא הפולני אנדז'יי דודה איים הבוקר לבטל את ועידת וישגרד שצפויה להתקיים בישראל בשבוע הבא אם הדברים נכונים .  עם זאת ,  דובר ממשלת פולין כתב כי  " קיבלנו הבהרות מממשלת ישראל בנוגע לאמירה ,  נראה שזו מניפולציה עיתונאית ".  

לשכת רה"מ מבהירה :  נתניהו דיבר על פולנים בשואה - לא על פולין
אחרי שיחת הנזיפה לשגרירה והאיום מנשיא פולין ,  פרסמה לשכתו של נתניהו הבהרה רשמית נוספת לדבריו על שיתוף הפעולה של הפולנים עם הנאצים בטענה ש"האמירה צוטטה בצורה שגויה בדיווחים תקשורתיים ובהמשך הניסוח תוקן ".  נתניהו סירב להשיב על שאלות על התקרית הדיפלומטית

