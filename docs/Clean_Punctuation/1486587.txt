חומר הנפץ הבא :  המאחזים הלא חוקיים
אחד הנושאים שיעלו בפגישת אובמה-נתניהו הוא הבנייה הישראלית בשטחים .  הנה 3 מאחזים שהאמריקאים ישמחו להיפטר מהם
ראש הממשלה בנימין נתניהו נחת היום  ( ראשון )  בוושינגטון ,  שם הוא צפוי להתמודד עם שאלות האמריקאים בנוגע לבנייה בהתנחלויות .  הפעם ,  כך נראה ,  מתכוון הממשל האמריקאי ללחוץ ביתר שאת על ישראל להקפיא את הבנייה בהן וגם לפנות את המאחזים הבלתי חוקיים ,  שכבר הפכו מזמן לסלע המחלוקת בין ישראל וארה"ב .  
לפי דו"ח טליה ששון ונתוני שלום עכשיו  ( שאפילו המתנחלים בעצמם מתעדכנים דרכם )  ,  יש כיום כמאה מאחזים בלתי חוקיים מעבר לתחומי הקו הירוק .  מרביתם הגדול מאוישים ,  ובחלקם אף ישנם מבני קבע .  בשמונה השנים האחרונות המשיכה לפרוח תנופת הקרוואנים בגדה המערבית ,  מרביתם ללא האישורים המתאימים .  בשלוש שנים האחרונות התקשו אמנם המתנחלים להקים מאחזים חדשים ,  אבל גם הם יודעים ,  שאחרי מאות פינויים ,  בסוף מישהו מתייאש ,  בדרך כלל המדינה .  הנה שלוש דוגמאות למקומות שהאמריקאים היו שמחים לראותם מתפנים ,  או יותר נכון ,  מפונים .
 אגדה מפורסמת בקרב המתנחלים מספרת ,  שבאחת הפגישות בין ראש הממשלה לשעבר אהוד אולמרט לבין מזכירת המדינה האמריקאית הקודמת קודוליזה רייס ,  ישבו השניים בוושינגטון ודנו בנושא ההתנחלויות . " אין לכם מה לדאוג ",  אמר אולמרט לרייס , " אין שום מאחז חדש שקם מאז נבחרתי ".  רייס חייכה ושלפה תמונה עדכנית מאותו הבוקר של מאחז חזון דוד . " אתה בטוח ?  "  היא אמרה לו .  
האמת שקשה לקרוא לחזון דוד מאחז .  אמנם מדובר במבנה מרופט ,  מט ליפול סמוך לקריית ארבע וחברון שכבר פונה ופורק עשרות פעמים ,  אבל הוא יכול לשמש דוגמא טובה לקושי הרב של מערכת הביטחון בפינוי מאחזים .  המקום הוקם ב-2001 לאחר מותם של שני מתנחלים בציר הסמוך ,  ומאז משמש כבית כנסת ובית מדרש .  המבנה עצמו הוקם על ידי המתנחלים במקום ,  ומורכב ברובו מאבנים ,  בדי יוטה וקרשים שמונעים ממנו להתפרק ברוחות העזות .  יחד עם זאת ,  מיקומו המרכזי והבולט עורר עימותים רבים בין פעילי שמאל למתנחלים במקום .  צה"ל פירק את המקום כבר עשרות פעמים ,  אלא שבכל בוקר הוא מוקם מחדש .
 סמוך לקדומים הולך ונבנה מאחז של חיילי דניאלה וייס ,  בשם שבות עמי .  בני נוער החלו לעלות למבנה ירדני ישן שהיה שייך לקצין שנמלט מהמקום לאחר מלחמת ששת הימים בני ,  והתיישבו בו .  השמחה היתה גדולה :  הנוער עלה למקום ,  ישן במבנה והקים במקום מספר מבנים ארעיים .  הנערים למדו תורה ועסקו בשתילת עצים .  נציגי המנהל האזרחי הגיעו למקום עשרות פעמים ,  הזהירו את הנערים ,  ולבסוף דאגו לפנותם .  בינתיים ננטשו הסוכות ,  והנערים עברו להתגורר במערה סמוכה אותה חצבו בעצמם .  זאת מתוך תקווה שאותה יתקשו הדחפורים לפנות .
 נסו לחשוב הכי רחוק מהקרוואנים שאתם יכולים .  מדובר ,  כנראה ,  במאחז הבלתי חוקי הכי יפה שקיים .  עשרות בתי קבע חדשים ,  כתשעים משפחות ,  אוויר שאפשר לנשום רק בגובה של 500 מטר מעל פני הים ונוף נהדר של הרי השומרון .  משרד השיכון השקיע עשרות מיליונים בבנייה ,  וועדת שרים אישרה את ההתנחלות בשנות ה-80 וקרוב למאתיים משפחות נמצאות ברשימת המתנה להתגורר ביישוב .  אבל שר הביטחון לא חותם על האישורים הסופיים ,  ולכן מים צריך למשוך מההתנחלות עלי זהב הסמוכה ,  על כביש גישה נורמלי אפשר רק לחלום ,  ועל חלק מהמבנים יש צווי הריסה .
 
חומר הנפץ הבא :  המאחזים הלא חוקיים
אחד הנושאים שיעלו בפגישת אובמה-נתניהו הוא הבנייה הישראלית בשטחים .  הנה 3 מאחזים שהאמריקאים ישמחו להיפטר מהם

