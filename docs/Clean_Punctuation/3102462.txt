נתניהו בראיון בארה"ב :  רוצחי תינוקות אינם חושבים על חירות
ראש הממלשה התראיין לרשת הטלוויזיה האמריקנית  " פוקס ניוז "  בתוכנית שעסקה בעיקר בחייו האישיים . " אני לא מנותק מהעם ,  בניי מספרים לי מה הצעירים חושבים ",  אמר נתניהו והאשים את התקשורת בתקיפת רעייתו
ראש הממשלה בנימין נתניהו אמר הלילה  ( שני )  כי ," אנשים שרוצחים תינוקות ומפוצצים אוטובוסים ,  לא חושבים על חירות כשהם עושים זאת ".  נתניהו אמר את הדברים בראיון בן שעה שהעניק לרשת הטלוויזיה האמריקנית  " פוקס ניוז ".  
הריאיון ,  שעסק בעיקר בחייו האישיים ובתקופת נערותו בארצות הברית ,  שודר במסגרת תכנית דוקו-ריאליטי שבועית של רשת החדשות השמרנית ,  שנקראת OBJECTified .  התוכנית מוגשת על ידי הארווי לוין ,  מייסד אתר הרכילות TMZ ,  והיא כוללת ביקור אינטימי בביתו של המרואיין ושיחה על פרטים וחפצים שונים ותחנות ביוגרפיות בחייו .  בחודש מאי דווח בתקשורת האמריקנית כי נשיא ארצות הברית דונלד טראמפ סייע ללוין להשיג את הריאיון ,  אך בלשכת ראש הממשלה הכחישו אז את הטענה .
 עוד בוואלה !  NEWS:רקטה שוגרה לעבר עוטף עזה ;  צה"ל הגיב בירי לעמדת תצפית של חמאסא-סיסי : " פיוס פתח וחמאס יסלול דרך לשלום בין ישראל לפלסטינים"משפחת קים מבססת את כוחה :  האחות שהפכה לדמות מפתח בצפון קוריאה 
נתניהו נשאל אם הוא מעודד את ילדיו להיכנס לפוליטיקה .  ראש הממשלה השיב בהחלטיות ,  תוך גלגול עיניים , " לא "  והסביר : " זה לא עוזר .  כלומר ,  אלה חיים קשים .  אולי ,  אחד מהם ,  אבל אני מקווה שלא ".  מדובר בהתייחסות נדירה של ראש הממשלה לשמועות על אודות תכניותיו של בנו יאיר ,  שלפי ההערכות שפורסמו בשנים האחרונות עשוי בעתיד להיכנס לפוליטיקה .
 כשנשאל נתניהו אם אינו חושש כי האבטחה המקיפה אותו במהלך השנים מנתקת אותו מתחושות הציבור ,  אמר ראש הממשלה כי אינו מודאג מכך בזכות שני בניו . " הם מספרים לי מה הצעירים חושבים ועוקבים אחרי האינטרנט .  אני אוהב את הרעיון של ממשלה נבחרת ,  הבעיה היום היא שהפוליטיקאים מחוברים יותר מדי לדעות קיצוניות ברשת ". 
נתניהו נשאל על הסיקור התקשורתי שלו זוכה רעייתו שרה ,  ואמר כי , " הם תוקפים אותה בצורה נוראית כי הם לא מצליחים לפגוע בי .  זה כואב לי שהתקשורת פוגעת בה כך ".  על הסיקור התקשורתי של ישראל אמר נתניהו כי העולם לא מבין את הסיפור שלנו ,  אין אומה שרוצה שלום יותר מאיתנו ,  למרות שלעיתים אנשים חושבים את ההיפך ".  

נתניהו בראיון בארה"ב :  רוצחי תינוקות אינם חושבים על חירות
ראש הממלשה התראיין לרשת הטלוויזיה האמריקנית  " פוקס ניוז "  בתוכנית שעסקה בעיקר בחייו האישיים . " אני לא מנותק מהעם ,  בניי מספרים לי מה הצעירים חושבים ",  אמר נתניהו והאשים את התקשורת בתקיפת רעייתו

