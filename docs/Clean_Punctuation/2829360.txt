סערת פרס ישראל :  השופטים שנפסלו חוזרים לתפקידם
פרסום ראשון :  הפרופסורים אריאל הירשפלד ואבנר הולצמן נענו בחיוב לבקשת משרד החינוך לשוב ולשמש חברים בוועדת פרס ישראל לספרות יפה .  כמה שופטים כבר הודיעו על ביטול התפטרותם ,  אולם חלקם מסרבים לשוב לתפקיד

הפרופסורים אריאל הירשפלד ואבנר הולצמן קיבלו בצהריים  ( שישי )  את פניית משרד החינוך בבקשה שיחזרו לשמש שופטים בוועדת פרס ישראל לחקר ספרות יפה .  השניים ,  שפסילתם על ידי גורמים בלשכת ראש הממשלה על רקע נטייתם הפוליטית עוררה גל התפטרויות ופרישות ,  יחזרו לוועדה אחרי שהיועץ המשפטי לממשלה יהודה וינשטיין ביטל את הפסילה והנחה את ראש הממשלה שלא להתערב במינויים בתקופת בחירות .
" קיבלתי פנייה מהממונה על פרס ישראל במשרד החינוך לשוב לתפקיד ונעניתי בחיוב ",  אמר פרופ' הולצמן לוואלה חדשות . " זהו פרס חשוב ואני קורא לכל מי שהסיר מועמדותו מהגשת הפרס וכן גם לשופטים אחרים לשוב לתפקידים ".  פרופ' נסים קלדרון ,  פרופ' נורית גרץ ופרופ' אפרים חזן הודיעו שעות ספורות לאחר מכן כי ישובו לתפקידם בוועדת הפרס לחקר הספרות ,  אולם ידרשו מהיועץ המשפטי להבטיח הליך תקין ,  למרות חשיפת שמותיהם של חלק מהשופטים .  טרם נתקבלה תשובה סופית משאר השופטים שפרשו וכן גם לא מהמועמדים לפרס שהסירו את מועמדותם . 
" בעקבות הודעת ראש הממשלה על ביטול פיטורי השופטים בפרס ישראל ,  ועל כך שלא יתערב בהליך השיפוט ,  נשמח לחזור ולשמש שופטים בתחום מחקר הספרות ",  מסרו השלושה בהודעה משותפת . " עם זאת ,  חשיפת שמותיהם של השופטים ,  ושל חלק מן המועמדים ,  יוצרת איום חמור מאוד על האפשרות לקיים שיפוט מקצועי והוגן .  אנחנו נחזור לשפוט בפועל רק לאחר שהיועץ המשפטי לממשלה ימצא דרך להבטיח הליך תקין ".  
עוד על סערת פרס ישראל:בעקבות הוראת וינשטיין :  בוטלה פסילת שופטי פרס ישראלמזוהה עם הימין - ופרש מהוועדה : " התערבות פוליטית היא עלבון"לא נותרו שופטים בוועדות הספרות וחקר הספרות
במשרד ראש הממשלה אמרו היום כי הנחייתו של וינשטיין לבטל את הפסילות תקפה גם בדיעבד והמשמעות היא כי מי שיטפל השנה בפרס הוא משרד החינוך ולא שר החינוך ,  תפקיד אותו ממלא כעת ראש הממשלה נתניהו .  דוד פלבר ,  הממונה על פרס ישראל במשרד החינוך ,  שמע על ההחלטה בכלי התקשורת הבוקר ופנה בבקשה לשופטים שפרשו ונפסלו לשוב לתפקידם במהרה ,  בתקווה כי יספיקו למלא את מטלת קריאת תיקי המועמדים בזמן לקראת הישיבה שבה יבחרו את המועמדים הסופיים בחודש הבא ,  ולקראת הענקת הפרסים ביום העצמאות ,  כבכול שנה .  
מוקדם יותר הביע פרופ' הירשפלד נכונות לחזור לוועדה . " אם שאר המסורבים יחזרו לעבודה וגם אלו שמשכו מועמדותם יחזרו ,  אני אחזור בשמחה לנסות ולתקן את הנזק שנעשה ",  ציין מי שנפסל בשל חתימתו על מכתב הסרבנים . " אם הסופרים לא יחזרו ,  התמונה לא תהיה שלמה ".  הוא הודה כי טרם קיבל פנייה רשמית בעניין .  
פרופ' חזן ,  שפרש בתחילת השבוע מוועדת הפרס והסביר אמש בראיון לוואלה חדשות כי עשה זאת על אף עמדותיו הימניות ,  הציג היום עמדה דומה לשל פרופ' הירשפלד . " הפגיעה הייתה בעיקר בוועדה לבחירת שופטים ",  אמר . " הוועדה שלנו התפטרה כאות הזדהות ובגלל עצם ההתערבות הלא ראויה של ראש הממשלה .  עכשיו ,  כשהדברים חוזרים לקדמותם ,  אני משער שגם הוועדה שלנו תסכים לחזור .  העניין בשלב הזה נמחק לכאורה ,  אולי לא מהתודעה ,  אבל מבחינתי זה נמחק והכול חוזר לקדמותו .  אם יבקשו ממני לחזור ותהיה אותה הוועדה ,  אני אסכים .  אם ירכיבו ועדה אחרת ,  אני אבחן זאת מחדש ".  
מנגד ,  היו שופטים שהביעו התנגדות לחזור לתפקיד . " לעניות דעתי ,  ביבי זיהם את הפרס בדרגה כזו שמוטב לבטלו השנה ",  אמר ד"ר אורי הולנדר ,  שהתפטר מהוועדה לחקר הספרות בעקבות התערבות לשכת ראש הממשלה במינוי השופטים . " אני עצמי לא אחזור לשפוט .  כדי לשפוט בוועדה רגישה כזאת ,  נדרש בראש ובראשונה הליך תקין שכבר לא יתקיים השנה .  אי אפשר אחרי פארסה מבישה כזאת להחזיר את הגלגל אחורה ולומר שבעצם הכול בסדר ". 
גם בוועדת פרס ישראל לקולנוע הדעות נחרצות .  הבמאי ויוצר הטלוויזיה חיים שריר ,  שהתפטר לאחר שנפסל תחילה והתבקש לחזור לתפקיד ,  איתן בהחלטתו . " אני לא חוזר לשפוט ",  הדגיש .  גם לאחר הודעת קלדרון ,  גרץ וחזן ,  הבהיר שריר כי הוא לא ישוב לוועדת הפרס .  
השחקנית יונה אליאן ,  שפרשה אף היא מוועדת פרס ישראל לקולנוע ,  לא הייתה נחרצת . " אף אחד לא פנה אליי כך שאין לי מה להשיב ".  גם פרופ' נסים קלדרון ,  יו"ר ועדת פרס ישראל לחקר הספרות ,  אמר בתגובה : " הרגע הודיעו לי .  אני צריך זמן כדי לחשוב ביחד עם כל השופטים בקטגוריה שלי ".  מאוחר יותר היום ,  כאמור ,  הוא הודיע על שובו לתפקיד .  
נשיא המדינה ראובן ריבלין קרא גם הוא לשופטים לחזור לתפקידם ולמועמדים שהסירו את מועמדותם  לשוב ולהתמודד . " פרס ישראל יקר ללב כולנו ,  מימין ומשמאל ",  אמר היום . " הוא מהווה מכנה משותף של החברה הישראלית ,  מהאחרונים שנותרו לה ,  ומסמל הסכמה נדירה על העומק הרוחני ,  התרבותי ,  הספרותי ,  המדעי והערכי שלנו כעם .  זהו אות שבאמצעותו מוקירה האומה את בחירי בניה ובנותיה ועלינו לשמור עליו מכל משמר .  כעת ,  משהודיע ראש הממשלה כי יפעל על פי הנחיית היועץ המשפטי לממשלה ,  אני פונה לשופטים ולמועמדים שפרשו ומבקש מהם לשוב ולקחת חלק מלא בהליכי הבחירה של פרס ישראל .  הבה נשמור על פרס ישראל ,  למען כולנו ".  גם שר החינוך לשעבר שי פירון בירך על הודעתו של וינשטיין ,  וטען כי  " היועץ המשפטי לממשלה הציל את פרס ישראל ".  
 ( עדכון ראשון :  12:18 ) 
לפניות לכתבת רויטל בלומנפלד :  revital.blumenfeld@walla.com 

סערת פרס ישראל :  השופטים שנפסלו חוזרים לתפקידם
פרסום ראשון :  הפרופסורים אריאל הירשפלד ואבנר הולצמן נענו בחיוב לבקשת משרד החינוך לשוב ולשמש חברים בוועדת פרס ישראל לספרות יפה .  כמה שופטים כבר הודיעו על ביטול התפטרותם ,  אולם חלקם מסרבים לשוב לתפקיד

