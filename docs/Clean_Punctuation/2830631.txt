בעקבות הדוח :  בפרקליטות יכריעו אם לפתוח בחקירה פלילית נגד נתניהו
מבקר המדינה העביר את החומרים על העסקת החשמלאי לבחינת משרד המשפטים לפני מספר ימים .  בפרקליטות יבחנו את מכלול הפרשיות ויגבשו חוות דעת שתקבע אם יש יסוד לחקירה .  עו"ד של אב הבית לשעבר : " נתניהו ,  אתה מאשים אותו ברכישת מאות בקבוקי אלכוהול ונרות ?  "
 מבקר המדינה ,  השופט בדימוס יוסף שפירא ,  העביר בימים האחרונים למשרד המשפטים את העדויות הקשורות בסוגיית העסקת החשמלאי  בטרם פרסום הדוח בעניין היום  ( שלישי )  .  נציגי הפרקליטות גילו עניין בממצאים והם צפויים להכין חוות דעת ליועץ המשפטי לממשלה יהודה וינשטיין בנוגע לשאלה אם יש בכך עבירה פלילית .  
בפרקליטות עורכים בחינה של כלל הטענות המועלות נגד התנהלות בני הזוג נתניהו ,  והם יגבשו חוות דעת שתקבע אם יש מספיק ראיות כדי להורות על פתיחת חקירה .  מדובר בבדיקה שמתבצעת זה זמן מה על ידי המשנה הפלילי של פרקליט המדינה ,  אלי אברבנאל ,  שנעזר בפרקליטים מהמחלקה הפלילית .  יצוין כי גם אם כל טענה בנפרד אינה מצדיקה פתיחת חקירה פלילית ,  הרי שהמכלול עשוי להצדיק זאת .
 דוח המבקר - סיקור מיוחד המבקר :  בזבוז כספי ציבור לצרכים פרטייםפרשנות משפטית :  שפירא הלך על ביציםהליכוד על דוח המבקר :  ההוצאות פחתו בשנתיים האחרונות
בין הטענות הנבדקות :  תצהיריו של אב הבית לשעבר במעון ,  מני נפתלי ,  עדותיו במשטרה ,  פרשות מחזור הבקבוקים ורהיטי הגן וכן העסקת החשמלאי הפרטי .
 המבקר סבור שבשתי הפרשיות ,  שאליהן לא התייחס בדוח  פרשת רהיטי הגן במעון ראש הממשלה ופרשת מחזור בקבוקי הפלסטיק  קיים חשש לביצוע מעשים פליליים על ידי ראש הממשלה בנימין נתניהו ,  והחומרים הועברו להחלטת היועץ המשפטי לממשלה לפני כשבועיים .
  >  >  >  לקריאת דוח מבקר המדינה על הוצאות מעונות ראש הממשלה >  >  >  לקריאת דוח מבקר המדינה על בית הנשיא >  >  >  לקריאת דוח מבקר המדינה על הכנסת
ממשרד המשפטים נמסר היום כי  " מכלול החומרים הנוגעים לדוח מבקר המדינה שפורסם היום ,  כמו גם חומרים נוספים אשר הועברו אל משרדנו ב-2 בפברואר ממשרד המבקר ,  ושלא נכללו בדוח הביקורת ,  וכן חומרים נוספים הנוגעים לעניין ,  נבחנים כעת כמקובל בידי הדרגים המקצועיים בפרקליטות המדינה ,  על כל היבטיהם .  לאחר בחינת החומרים הם יועברו להחלטת היועץ המשפטי לממשלה ".  
אחרי פרסום דוח המבקר ,  שממנו עולות ראיות לבזבוז כספי ציבור לצרכים פרטיים במעון ראש הממשלה ,  מסרו היום מהליכוד כי נתניהו  " מכבד את המלצות הדוח "  לגבי כל הנושאים שנבדקו .  לצד זאת ,  במפלגת השלטון תקפו את עיתוי העיסוק בנושא ההוצאות ,  ואמרו שם כי מדובר ב"קמפיין תקשורתי "  שנועד בבירור  " להפיל את ראש הממשלה וממשלת הליכוד על ידי עיסוק בזוטות והסחת דעת ". 
לטענת הליכוד ,  אותן  " זוטות "  שמוזכרות בפתיח הדוח ,  ושאינן נכללות בו ,  מתייחסות לפרשת הבקבוקים ורהיטי הגן . " דברים אלו לא נבדקו על ידי המבקר ,  לא נעשתה פנייה למשרד ראש הממשלה או לראש הממשלה בעניינים אלה ולא ניתנה להם זכות תגובה בנושאים אלו ",  נמסר .  עוד אמרו בליכוד כי ראיה לכך שמדובר בהיטפלות היא ש"בדברים שכן נבדקו על ידי המבקר - אין שום חשש לפגיעה בטוהר המידות ובוודאי לא חשש לפלילים ".  לדברי הליכוד ,  חלק גדול מההמלצות בדוח יושמו טרם כתיבתו . " ראש הממשלה הנחה ליישם את יתר ההמלצות באופן יעיל ומיטבי ". 
בהודעת הליכוד מטעמו של ראש הממשלה בחרו להסיט את האש לעבר אב הבית לשעבר מני נפתלי בן ה-36 ,  אשר תבע את בני הזוג נתניהו אשתקד על ההתנהלות המקוממת שחווה לדבריו . " ההוצאות גדלו משמעותית בתקופה מסוימת ,  שבה ניהל את המעון הרשמי מני נפתלי - עובד ממורמר לשעבר ,  המוביל מסע השמצות והכפשות נגד ראש הממשלה ,  על מנת להוציא כספים שלא כדין מקופת המדינה ולפגוע בראש הממשלה ובליכוד בתקופת בחירות ",  נמסר מהליכוד . " הוצאות המעון הרשמי ירדו ופחתו משמעותית לאחר עזיבתו של נפתלי את התפקיד ".  
בעקבות ההאשמות הקשות ,  כינס נפתלי מסיבת עיתונאים בתל אביב ובה תקפה נעמי לנדאו ,  עורכת דינו ,  את ראש הממשלה . " מר נתניהו ,  האם אתה מאשים את מני נפתלי ברכישת מאות בקבוקי אלכוהול ואינספור נרות ?  האם המטרה הפוליטית שלך מקדשת את כל האמצעים .  אדון וגברת נתניהו :  תתביישו לכם ".  
נפתלי עצמו אמר כי הוא נחשף להאשמות הקשות נגדו רק אחרי שאשתו התקשרה אליו וסיפרה לו : " ראש הממשלה מכפיש אותך ".   " לא הייתי מוכן לדוח ,  לפוליטיקה ולכל הדברים האלה שמכניסים אותי  ( אליהם )  כל הזמן ",  אמר והוסיף : " אני ממש-ממש פגוע ,  אני לא מאמין שהגעתי למצב הזה ".  
לטענתו ,  העיסוק והטלת האשמה בו  אין בהם כל הגיון ,  שכן הוא  " בסך הכל תובע על זה שפגעו בו בעבודה ".  לדבריו , " כל עובדי משרד ראש הממשלה ,  כולם ,  יודעים מי זה מני נפתלי .  הם אומרים לי 'מני ,  זה לא יכול להיות' .  כולם אומרים לי 'מני תהיה חכם ,  אל תהיה צודק .  קח את מה שנותנים לך ותעזוב' ".  לדברי אב הבית לשעבר ,  בטענות של הליכוד יש דברים שאינם קשורים אליו . " אני החזקתי שם  ( בבית ראש הממשלה )  20 חודשים ,  אף אחד לא החזיק שם יותר משנה ",  טען .  
בין הממצאים שפורסמו היום :  162 אלף שקלים בשנתיים להלבשה ואיפור מעבר לתקציב הקיים ;  הזמנת עבודות מחשמלאי במכרז מפוקפק ,  כולל קריאה ביום כיפור לווילה בקיסריה ;  תשלום  " מס בצורת "  במעון הפרטי על חשבון משלם המסים ;  עובדים ששילמו מכיסם עבור ראש הממשלה או משפחתו ולא קיבלו החזרים ;  תקציב ניקיון מנופח לשני מעונות המשפחה ;  הזמנת מזון בעשרות אלפי שקלים בשנה במקביל להעסקת מבשלת ;  התערבות והשפעה של ראש הממשלה על הוועדה שקובעת את מקורות המימון של מעונות ראש הממשלה .  עם זאת ,  המבקר לא ציין אם יש בממצאים חשד לעבירות פליליות או הפרה של המנהל התקין . 
" דוח זה אינו עוסק במצב הפיזי של המעון הרשמי של ראש הממשלה ",  כתב המבקר ,  השופט בדימוס שפירא ,  יומיים לאחר שבני הזוג נתניהו פרסמו סרטון המציג את מצבו הרעוע לכאורה של ביתם בירושלים .  עם זאת ,  הדוח כן בוחן את הוצאות המדינה על בתיו של נתניהו - המעון הרשמי ברחוב בלפור בירושלים והבית הפרטי בקיסריה  ( בבית הפרטי הנוסף ברחוב עזה בירושלים ממומנת אבטחה בלבד - ג"ג )  ,  ובעיקר - את התנהלותם של דייריו בנוגע לשימוש בכספי הציבור .  
אחד המקרים הבולטים בדוח ,  המעלה מצב של ניגוד עניינים בולט בהתנהלות בני הזוג נתניהו ,  עוסק בהעסקתו של חשמלאי בבית הפרטי בקיסריה .  המבקר כותב כי בשלהי 2009 פנה סמנכ"ל בכיר למבצעים ונכסים במשרד ראש הממשלה ,  עזרא סיידוף ,  לוועדת השלושה ,  וביקש את אישורה להתקשרות עם חשמלאי בהסכם מסגרת בסך 15 אלף שקלים לשנה לשם ביצוע עבודות חשמל דחופות במעון הפרטי .  חברי הוועדה השיבו כי מי שאמון על עבודות החשמל הם עובדי משרד ראש הממשלה ,  גם במעון הפרטי .
 סיידוף הסביר שיש צורך בחשמלאי בסופי שבוע ובימי חול לאחר שעות העבודה ,  בזמנים בהם עובדי המשרד אינם זמינים .  ועדת השלושה ציינה כי בתי ראשי הממשלה שכיהנו בעבר תוחזקו אך ורק על ידי עובדי משרד ראש הממשלה ,  גם בשעות אלה ,  אולם אישרה את ההתקשרות למקרים דחופים בלבד והציבה תנאי כי ההתקשרות לא תהיה עם חשמלאי מסוים בשם אבי פחימה מאור עקיבא ,  עמו עבדה משפחת נתניהו בעבר .  פחימה הוא גם חבר מרכז ליכוד שאף אירח את משפחת נתניהו בעבר בחגיגות המימונה .
  ( עדכון ראשון 17:48 ) 
לפניות לכתבת גלי גינת :  gali.gnt@walla.com 

בעקבות הדוח :  בפרקליטות יכריעו אם לפתוח בחקירה פלילית נגד נתניהו
מבקר המדינה העביר את החומרים על העסקת החשמלאי לבחינת משרד המשפטים לפני מספר ימים .  בפרקליטות יבחנו את מכלול הפרשיות ויגבשו חוות דעת שתקבע אם יש יסוד לחקירה .  עו"ד של אב הבית לשעבר : " נתניהו ,  אתה מאשים אותו ברכישת מאות בקבוקי אלכוהול ונרות ?  "
 
