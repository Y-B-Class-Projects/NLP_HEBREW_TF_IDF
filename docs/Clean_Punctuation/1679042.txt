נתניהו יוזמן לפגישה עם הנשיא אובמה
ראש צוות הבית הלבן ,  רם עמנואל ,  הנמצא בארץ לרגל בר המצווה של בנו ,  ייפגש עם ראש הממשלה בנימין נתניהו הערב ויזמין אותו לבית הלבן לפגישה עם נשיא ארה"ב ברק אובמה
ראש צוות הבית הלבן רם עמנואל המבקר בארץ יזמין את ראש הממשלה בנימין נתניהו להיפגש עם נשיא ארצות הברית ברק אובמה .  השניים צפויים להיפגש ביום שלישי הבא .  ראש צוות הבית הלבן נמצא בישראל לרגל חגיגות בר המצווה של בנו .
 הפגישה נועדה ,  ככל הנראה ,  ליישר את ההדורים ביחסים בין ישראל וארצות הברית לאחר הפגישות הקרירות בין שני המנהיגים בעבר ,  והלחץ האמריקאי בעקבות ההודעה על הבנייה ברמת שלמה במהלך ביקורו של סגן הנשיא האמריקאי ג'ו ביידן בארץ .
 בתחילת החודש התקשר נשיא ארצות הברית לראש הממשלה ודן עמו במיצוי הפוטנציאל של שיחות הקרבה ,  במטרה לאפשר את פתיחת המו"מ הישיר בין ישראל והפלסטינים בהקדם האפשרי . " הנשיא אובמה שוחח עם ראש ממשלת ישראל בנימין נתניהו ",  אמר דובר הבית הלבן רוברט גיבס בתדרוך העיתונאים בבית הלבן . 
" שני המנהיגים דנו בדרכים למיצוי העבודה המשותפת ,  כשהיעד שהשניים רואים לנגד עיניהם הוא השגת הסכם שלום מקיף במזה"ת .  זאת במיוחד נוכח קיומן של השיחות העקיפות והצורך לקדם בבהילות את פתיחת השיחות הישירות ". 
פגישתם האחרונה של השניים הייתה במרץ בצל המשבר ביחסים בין ישראל וארצות הברית עקב הבנייה במזרח ירושלים .  באופן חריג ,  לא הורשו עיתונאים לצלם את לחיצת היד בין המנהיגים לאחר שהבית הלבן הגדיר את הפגישה כ"פרטית ".  כמו כן לא נמסרה הצהרה משותפת עם סיומה .  עם זאת ,  נתניהו נשאר בבית הלבן כשעתיים לאחר שהפגישה הסתיימה ,  והיועצים של שני המנהיגים נפגשו כדי לדון ברעיונות שהעלו השניים .
 
נתניהו יוזמן לפגישה עם הנשיא אובמה
ראש צוות הבית הלבן ,  רם עמנואל ,  הנמצא בארץ לרגל בר המצווה של בנו ,  ייפגש עם ראש הממשלה בנימין נתניהו הערב ויזמין אותו לבית הלבן לפגישה עם נשיא ארה"ב ברק אובמה

