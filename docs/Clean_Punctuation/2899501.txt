גרמניה לנתניהו : " האחריות לשואה היא שלנו ,  אין סיבה לשנות את זה "
 דובר הממשלה הגרמנית הגיב לטענתו של נתניהו כי ההנהגה הפלסטינית עודדה את היטלר להתחיל בהשמדת העם היהודי ,  והבהיר : " אנו מלמדים את זה מסיבה טובה ".  אבו מאזן : " ניסיון שפל לשנות את ההיסטוריה ".  היום ייפגש נתניהו עם מרקל ומחר עם קרי 
" כל הגרמנים מכירים היטב את הטירוף הגזעני הרצחני של הנאצים ,  שהוביל לשבר שהיה השואה "   כך הבהיר היום  ( רביעי )  דובר ממשלת גרמניה ,  סטפן זייברט ,  בתגובה לדבריו של ראש הממשלה בנימין נתניהו שטען בנאום בפני הקונגרס הציוני כי המופתי של ירושלים בזמן מלחמת העולם השנייה ,  חאג' אמין אל-חוסייני ,  הוא זה שעודד את מנהיג גרמניה הנאצית אדולף היטלר להתחיל בהשמדת העם היהודי .
 לדבריו של זייברט , " אנו מלמדים את זה בבתי הספר בגרמניה מסיבה טובה ,  אסור לשכוח את זה .  אני לא רואה שום סיבה לשנות את האופן שבו אנו רואים את ההיסטוריה באופן כזה או אחר .  אנחנו יודעים שהאחריות לפשע הזה נגד האנושות היא גרמנית ,  ובהחלט שלנו ".  
עוד בוואלה !  NEWS:נתניהו מגיב לסערה : " לא התכוונתי לפטור את היטלר מאחריות לשואה"הרצוג : " היטלר לא רצה להשמיד יהודים ? "נתניהו למזכ"ל האו"ם :  כמו דאעש וחמאס ,  אבו מאזן משקר לגבי אל-אקצא 
גם יו"ר הרשות הפלסטינית אבו מאזן הגיב לדברים .  על פי הדיווח בעיתון  " א-שרק אל-אווסט "  היוצא לאור בלונדון ,  הוא טען כי  " נתניהו זיכה את היטלר והטיל את האשמה לפשע הנתעב הזה נגד העם היהודי על חאג' אמין .  באופן השפל הזה ,  הוא מנסה לשנות את ההיסטוריה כולה ".  
היום ומחר ייפגש נתניהו בברלין עם קנצלרית גרמניה אנגלה מרקל ועם שר החוץ של ארצות הברית ג'ון קרי .  טרם המראתו לגרמניה מוקדם יותר היום ,  טען נתניהו : " זה אבסורד .  לא הייתה לי שום כוונה לפטור את היטלר מהאחריות השטנית שלו להשמדת יהודי אירופה .  היטלר הוא האחראי לפתרון הסופי להשמדת ששת המיליונים ,  הוא קיבל את ההחלטה ". 
אתמול ,  במהלך נאום שנשא בפני הקונגרס הציוני העולמי בירושלים ,  התייחס נתניהו לפגישה שהתקיימה בין המופתי של ירושלים ,  חאג' אמין אל-חוסייני ,  לאדולף היטלר בנובמבר 1941 .  לטענת נתניהו ,  המופתי הוא זה ששתל את הרעיון להשמדת יהודי אירופה במוחו של היטלר . " היטלר לא רצה להשמיד את היהודים באותו זמן ,  הוא רצה לגרשם ",  אמר נתניהו . " חאג' אמין אל-חוסייני הלך להיטלר ואמר לו 'אם תגרש אותם ,  כולם יבואו הנה  ( לפלשתינה ) ' ".  על פי גרסתו של נתניהו ,  היטלר שאל  " אז מה עליי לעשות איתם ",  והמופתי השיב לו  " שרוף אותם ".  

גרמניה לנתניהו : " האחריות לשואה היא שלנו ,  אין סיבה לשנות את זה "
 דובר הממשלה הגרמנית הגיב לטענתו של נתניהו כי ההנהגה הפלסטינית עודדה את היטלר להתחיל בהשמדת העם היהודי ,  והבהיר : " אנו מלמדים את זה מסיבה טובה ".  אבו מאזן : " ניסיון שפל לשנות את ההיסטוריה ".  היום ייפגש נתניהו עם מרקל ומחר עם קרי

