נתניהו : " הסתיים עינוי דין של שנים ארוכות לליברמן "
 ראש הממשלה ,  בנימין נתניהו ,  התייחס הערב  ( רביעי )  לזיכויו של ליברמן : " אני מברך את אביגדור ליברמן על זיכויו פה אחד היום במשפטו .  הדבר הזה מסיים עינוי דין של שנים ארוכות ,  לא רק לאביגדור ליברמן ,  אלא גם למשפחתו ".  הוא הוסיף : " אנחנו חברים הרבה שנים ,  עובדים יחד בממשלות ישראל הרבה שנים ואני שמח שאביגדור חוזר לעבוד איתי בשולחן הממשלה ".  הוא התייחס בדבריו גם למערכת המשפט : " מערכת אכיפת החוק והיועץ המשפטי לממשלה עושים עבודה מצוינת ,  עושים את עבודתם נאמנה ,  אך בסופו של דבר מי שמחליט זה בתי המשפט .  אבוי לנו אם הייתה לנו חברה שכל אישום בה מסתיים בהרשעה .  לכן ,  כולנו צריכים להמשיך לכבד את מערכת המשפט ומערכת אכיפת החוק למען חוסנה של הדמוקרטיה הישראלית ".  

נתניהו : " הסתיים עינוי דין של שנים ארוכות לליברמן "
 nan
