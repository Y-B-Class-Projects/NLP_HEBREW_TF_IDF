 " כמו אחרוני העבריינים ":  סערה בעקבות דברי הליכוד נגד היועמ"ש
במערכת הפוליטית מתחו ביקורת חריפה נגד ראש הממשלה נתניהו והליכוד ,  זאת לאחר שפורסם בישראל היום כי מנדלבליט יהפוך  " יעד למתקפה חסרת תקדים "  מצד בכירי המפלגה ,  אם יפרסם החלטתו בנוגע לחקירות במהלך מערכת הבחירות .  הליכוד : " הטענה כאילו רה"מ אמר את הדברים אינה נכונה "
 במערכת הפוליטית הגיבו היום  ( חמישי )  בחריפות בעקבות הפרסום ב"ישראל היום "  לפיו ראש הממשלה בנימין נתניהו אמר בשיחות סגורות כי אין בכוונתו לפרוש מתפקידו אם היועץ המשפטי לממשלה אביחי מנדלבליט יחליט על הגשת כתב אישום נגדו .  על פי אותו פרסום ,  בליכוד איימו כי אם אכן מנדלבליט יפרסם את החלטתו בנושא תוך כדי מערכת הבחירות  " הוא יהפוך ליעד למתקפה חסרת רחמים מצד בכירי המפלגה ". 
בסביבת ראש הממשלה נתניהו אמרו כי לא קיבלו אף פנייה בנושא בטרם פורסם הבוקר ,  וכי אם אכן הייתה מתקבלת תשובתם הייתה  - " לא היו דברים מעולם ".  גם בליכוד דאגו להתנער מהטענות שיוחסו להם על פי הפרסום . " הטענה כאילו ראש הממשלה נתניהו אמר את הדברים איננה נכונה ,  מכיוון שראש הממשלה נתניהו לא דיבר עם איש בעניין זה ",  נמסר בתגובה מהליכוד . " אף אחד בליכוד לא מאיים על היועץ המשפטי לממשלה .  האיומים והלחצים להגשת כתב אישום נגד נתניהו בכל מחיר ובכל מקרה - מגיעים יום-יום מהשמאל והתקשורת ". 
בחירות 2019 - סיקור מיוחד בוואלה !  NEWS:לפני או אחרי ?  הקדמת הבחירות מותירה בפני מנדלבליט רק אפשרויות רעותמנדלבליט על תיקי נתניהו :  הצוות ממוקד ונעשה הכל כדי לעבוד מהרפרקליט המדינה ימליץ :  כתב אישום בגין שוחד נגד נתניהו בתיק 4000 
חרף ההכחשות ,  המערכת הפוליטית סוערת בעקבות הטענות .  יו"ר מרצ תמר זנדברג אמרה כי  " נתניהו פועל כמו אחרוני העבריינים ",  ואף ציינה כי לאחר שהוגשו המלצות המשטרה נגדו - הוא הפך אותה לאויב העם . " אחרי המלצות הפרקליטות ביטל גם את הלגיטימיות שלהם ",  טענה . " אחרי שיגיע כתב האישום הוא גם יספר לנו שמוסד היועץ המשפטי לממשלה מיותר ושמאלני ואחרי זה יסביר לנו למה אסור לקבל הכרעת בית משפט ".  
זנדברג הוסיפה כי  " נתניהו הוא לא רק מושחת ,  הוא כמו אחרוני העבריינים מוכן לדרוס ולעקם הכול כדי לשמור על עצמו .  אסור לנו לתת את קולנו בבחירות הקרובות למי שיסכים לשבת בממשלת נתניהו ".  
דברים ברוח דומה אמר גם ח"כ עפר שלח  ( יש עתיד )  . " נתניהו עבר לשלב האיומים האישיים נגד היועץ המשפטי ",  אמר . " אין גבול שהוא לא יחצה בדרכו הבלתי נמנעת לבית המשפט ".  ח"כ רויטל סויד  ( המחנה הציוני )  המכנה כסגנית יו"ר הכנסת ,  תקפה אף היא . " הבריונות והעבריינות בליכוד לא עוצרות ברמזור אדום בוהק ",  אמרה . " אם משפחת פשע הייתה מאיימת על גורם בכיר במערכת אכיפת החוק ,  ראשיה היו נעצרים תוך שנייה .  אני מחזקת את היועץ המשפטי אל מול האיומים וקוראת לו לא להתקפל ,  לא למצמץ ,  ולעשות את מלאכתו נאמנה בשירות האינטרס הציבורי והחוק ,  ולא בשום אינטרס אחר ".   

" כמו אחרוני העבריינים ":  סערה בעקבות דברי הליכוד נגד היועמ"ש
במערכת הפוליטית מתחו ביקורת חריפה נגד ראש הממשלה נתניהו והליכוד ,  זאת לאחר שפורסם בישראל היום כי מנדלבליט יהפוך  " יעד למתקפה חסרת תקדים "  מצד בכירי המפלגה ,  אם יפרסם החלטתו בנוגע לחקירות במהלך מערכת הבחירות .  הליכוד : " הטענה כאילו רה"מ אמר את הדברים אינה נכונה "
 
