בית המשפט לשרה נתניהו ולעיריית י-ם :  שקלו לחשוף היקף העסקתה
לאחר שהעיתונאי בן כספית עתר לפרסם את המידע ,  הציע המחוזי ירושלים לצדדים להצהיר על תחומי האחריות שלה .  כספית טען כי  " הזוג נתניהו מדגיש אותה כפסיכולוגית ילדים מומחית בשירות הציבורי ,  ולכן יש בכך עניין לציבור ".  שרה נתניהו : " סיפוריו מצוצים מהאצבע "
 בית המשפט המחוזי בירושלים המליץ היום  ( חמישי )  לרעיית ראש הממשלה שרה נתניהו ולעיריית ירושלים לבחון את פרסום המידע על העסקתה ,  לרבות התקופות שבהן לא הועסקה ,  מספר שעות העבודה החודשי שלה וכן תחומי האחריות שעליהם היא מופקדת .  הדיון התקיים בעקבות עתירה של העיתונאי בן כספית לבית המשפט המחוזי ,  בבקשה לפרסם את המידע לאחר סירוב העירייה .
 השופט ארנון דראל ביקש מנתניהו ובא כוחה ,  עורך הדין יוסי כהן ,  לשקול את פרסום המידע .  את סירובה של עיריית ירושלים לפרסם את הפרטים ,  נימקו בעירייה בטענה כי מדובר במידע שיפגע בפרטיותה של נתניהו ,  וכי יש במידע  " כדי לגרום לפגיעה בשלומה של גברת נתניהו והסובבים אותה במסגרת עבודתה המקצועית ".  אלא שהשופט דראל ציין כי נתניהו ועיריית ירושלים לא איששו את הטענה המדוברת ,  ולא צורפה כל חוות דעת שיש בה כדי לטעון שאכן כך .  
לטענת העירייה ,  מדובר בעובדת זוטרה שאין לפרסם את תנאי העסקתה . " מעמדה אינו של עובד במעמד בכיר או ממלכתי רשמי ,  אלא של עובד מן המניין ",  מסרה העירייה בתגובתה , " לכן אין משקל להיותה אשת ראש הממשלה ". 
עו"ד אלעד מן ,  בשמו של כספית ,  טען כי ראש הממשלה ואשתו מדגישים את נושא העסקתה כפסיכולוגית ילדים מומחית בשירות הציבורי ,  פעם אחר פעם ,  ולכן יש בכך עניין לציבור . " אין שום עניין ציבורי ",  ענה עו"ד כהן בשם נתניהו , " זה רק כדי לנגח אותה .  התפקיד שלה אינו מחייב את מסירת הפרטים ".  כהן טען כי כספית פועל ממניע אישית ,  על רקע יריבות בין השניים ,  והוסיף כי כספית מסתיר מבית המשפט את תביעת לשון הרע שנתניהו הגישה נגדו לפני שמונה שנים .  
מטעם שרה נתניהו נמסר : " בן כספית מנהל במשך שנים מסע רדיפה והכפשות אובססיבי נגד ראש הממשלה ורעייתו .  במסגרת זאת הוא מנסה הפעם לפגוע בצורה מרושעת בעבודתה של רעיית ראש הממשלה כפסיכולוגית חינוכית מומחית בשירות הציבורי .  בבית המשפט מתבררת תביעת דיבה ,  שהגישה רעיית ראש הממשלה נגד כספית ,  בגין שקרים והכפשות שפרסם עליה .
" כספית ייחס לגברת נתניהו פיטורי עובד קשיש ומסור במעון ראש הממשלה ,  דבר שלא היה ולא נברא .  העובד ,  מנשה קוזוקין ז"ל ,  העיד בבית המשפט שמעולם לא פוטר והמשיך לעבוד כרגיל במעון ראש הממשלה .  שקריו של כספית וסיפוריו המצוצים מן האצבע - יוכחו בבית המשפט ". 
 ( עדכון ראשון :  18:44 )  

בית המשפט לשרה נתניהו ולעיריית י-ם :  שקלו לחשוף היקף העסקתה
לאחר שהעיתונאי בן כספית עתר לפרסם את המידע ,  הציע המחוזי ירושלים לצדדים להצהיר על תחומי האחריות שלה .  כספית טען כי  " הזוג נתניהו מדגיש אותה כפסיכולוגית ילדים מומחית בשירות הציבורי ,  ולכן יש בכך עניין לציבור ".  שרה נתניהו : " סיפוריו מצוצים מהאצבע "
 
