ליברמן : " לא יהיה משא ומתן אפילו על פליט אחד "
 שר החוץ אביגדור ליברמן הביע תמיכה גורפת בעמדות שהציג ראש הממשלה בוושינגטון והדגיש בישיבת סיעתו כי  " לא יהיה משא ומתן לזכות השיבה אפילו לא לפליט אחד "
  ( צילום :  גדעון צנטנר ,  עריכה :  יאיר דניאל ) 
שר החוץ אביגדור ליברמן התייחס בצהריים  ( שני )  לביקורו המדיני של ראש הממשלה בנימין נתניהו בארצות הברית .  במהלך ישיבת סיעת ישראל ביתנו בכנסת אמר ליברמן כי  " אני רוצה להביע תמיכה והערכה בעמדות כפי שהציג ראש הממשלה בשליחות חשובה ומאוד לא פשוטה בארצות הברית .  הוא עשה זאת בדרך מעוררת כבוד והציג את ההסכמה הרחבה הישראלית ,  גם אם לא בתקשורת הישראלית ". 
בהמשך ביקש ליברמן  " להדגיש מספר נקודות ".  לדבריו , " בנוגע לחזרה על המנטרה של זכות השיבה ,  מי שמדבר על זכות השיבה במודע או שלא ,  מתכוון לחיסולה של מדינת ישראל דה-פקטו .  לא יהיה משא ומתן לזכות השיבה אפילו לא לפליט אחד ,  אם פותחים לפליט אחד נקבל גם מיליון .  לא יהיה על כך משא ומתן .  בנוגע לתנאי הקוורטט ,  אנחנו לא המצאנו אותם ולא ניסחנו אותם ולכן הדרישה מכל גורם ממשלתי וברשות הפלסטינית זה דבר הכרחי ומבטא קונצנזוס רחב בזירה הבינלאומית .  אני רוצה לאחל לראש הממשלה הצלחה בשליחותו החשובה ". 
ליברמן הוסיף כי  " אין צורך להפוך כל מחלוקת לדרמה .  זו לא אפוקליפסה .  מחלוקות היו ויהיו ואי אפשר להסתיר זאת .  יחד עם זאת ,  המשותף הרבה יותר רחב מהמחלוקות .  ראש הממשלה הדגיש את זה שישראל מוכנה לנהל משא ומתן לשלום בכל רגע נתון בלי תנאים מוקדמים .  לא נקבל שום תכתיב .  רוצים לנהל משא ומתן ?  אהלן וסהלן ". 

ליברמן : " לא יהיה משא ומתן אפילו על פליט אחד "
 שר החוץ אביגדור ליברמן הביע תמיכה גורפת בעמדות שהציג ראש הממשלה בוושינגטון והדגיש בישיבת סיעתו כי  " לא יהיה משא ומתן לזכות השיבה אפילו לא לפליט אחד "
 
