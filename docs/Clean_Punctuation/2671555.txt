ליברמן על  " ישראל היום ":   " זה עיתון פרסונלי ,  לא אידיאולוגי "
 מתקפה חריפה מבית על  " ישראל היום ":  שר החוץ לשעבר אביגדור ליברמן כינה בראיון לרדיו ירושלים את העיתון  " פראבדה "  ואמר כי הוא  " מייצג רק אינטרסים ולא שום אידיאולוגיה "
  ( באדיבות רדיו ירושלים )  
מתקפה חריפה על  " ישראל היום "  הגיעה אמש דווקא מתוך מפלגת השלטון ,  הליכוד-ביתנו :  שר החוץ לשעבר אביגדור ליברמן הממוקם שני ברשימה ,  כינה את העיתון  " פראבדה "  ואמר כי הוא  " מייצג רק אינטרסים ולא שום אידיאולוגיה ". 
ליברמן העניק אתמול לרדיו ירושלים ראיון ארוך בן כחצי שעה אשר עסק בעיקר בבחירות הקרבות לעיריית ירושלים .  הוא התייחס בראיון לכתבה שפורסמה ב"ישראל היום "  ובה נמסר שראש העיר לשעבר אורי לופוליאנסקי יתמודד שוב לראשות העירייה ויתחרה בניר ברקת המכהן כיום .  בכתבה של  " ישראל היום "  מאת יהודה שלזינגר ,  צוין כי לופוליאנסקי  " מתכוון ככל הנראה להודיע שיתמודד "  ונקבע כי  " סיכויי לופוליאנסקי לזכות - גבוהים ".  
ליברמן אמר כי הידיעה הזו היא ספין מטעמו של ברקת . " מה שנראה כמו ספין ,  מה שנשמע כמו ספין ומריח כמו ספין - הוא ספין "  אמר . " אם לקחת בחשבון שזה התפרסם בעיתון 'פראבדה' ישראל היום ",  הוסיף , " אז ברור שזה ספין של מטה ברקת ". 
מנחת התכנית  " ירושלים בוחרת ",  מאיה חסון ,  שאלה את ליברמן ברדיו ירושלים . " זה עיתון שמזוהה מאוד עם ראש הממשלה ,  אי אפשר להכחיש ",  אמרה .  ליברמן ענה : " זה עיתון פרסונלי ,  לא עיתון אידיאולוגי .  לא במקרה כל הפורמולה 1 ו-2 בחסות אותו עיתון ,  ואין ספק שהוא מייצג פה רק מועמד אחד ולא מייצג פה שום דעה אובייקטיבית או גישה פוליטית ,  אלא אינטרס מובהק וכך זה משתקף מעל דפי העיתון ".  
בעיתון  " ישראל היום "  סרבו למסור את תגובתם לדברים .  תגובת מטה הבחירות של ניר ברקת טרם התקבלה .  

ליברמן על  " ישראל היום ":   " זה עיתון פרסונלי ,  לא אידיאולוגי "
 מתקפה חריפה מבית על  " ישראל היום ":  שר החוץ לשעבר אביגדור ליברמן כינה בראיון לרדיו ירושלים את העיתון  " פראבדה "  ואמר כי הוא  " מייצג רק אינטרסים ולא שום אידיאולוגיה "
 
