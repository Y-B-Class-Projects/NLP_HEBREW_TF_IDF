ביקור סגן נשיא ארצות הברית בישראל | כל העדכונים
סגן הנשיא החל את היום הראשון של ביקורו בישראל בטקס רשמי שבו התקבל במשרד ראש הממשלה .  אחריו ,  המשיך לפגישה מצומצמת עם נתניהו במשרדו ואמר : " טראמפ משוכנע כי ההכרה בירושלים תקדם שלום ".  עדכונים שוטפים
סגן נשיא ארצות הברית מייק פנס ,  החל הבוקר  ( שני )  את פגישותיו הרשמיות במסגרת ביקורו בישראל ,  בטקס רשמי שנערך בשעה 10:00 .  בהצהרה משותפת שנשא עם ראש הממשלה בנימין נתניהו לאחר מכן ,  אמר כי  " טראמפ משוכנע שבאמצעות ההכרה בירושלים אנו יוצרים הזדמנות לישראל ולפלסטינים ".  לאחר מכן השתתף ישיבה מיוחדת בכנסת שבה קיבל אותו יו"ר הכנסת ח"כ יולי אדלשטיין ובנוכחות נשיא המדינה ראובן ריבלין .  בשעות הערב ישתתף בארוחת ערב במעון ראש הממשלה .
 בעקבות הביקור ,  החל מ-10:00 בבוקר ולאורך כל היום ,  ייסגרו לתנועה לסירוגין ובהדרגה הרחובות הבאים בירושלים :  פלומר ,  ז'בוטינסקי ,  הנשיא ,  האר"י ,  עזה ,  ניות ,  הרצוג ,  שניאור זלמן ,  בורלא ,  שדרות המוזיאונים ,  וכן צומת המנהלה ,  וייז ,  צומת השעון - הכנסת ,  וצומת בלפור .  רחוב דוד המלך יישאר סגור לתנועה עד לסיום הביקור ,  מחר .  
15:15 שר המדע אופיר אקוניס אמר על נאומו של סגן הנשיא פנס כי  " שזהו הנאום הציוני הגדול והחשוב ביותר שנישא אי פעם על ידי מנהיג זר במליאת הכנסת .  זאת לא רק חברות אמיצה בין שתי המדינות ,  זהו השיא של יחסי ארצות הברית וישראל מאז 1948 ובראשה ,  כמובן ההודעה על העברת השגרירות לירושלים .  בעניין 'שתי מדינות' ,  נשאר חלוקים ". 
15:00 פנס הכריז כי השגרירות בירושלים תיפתח עד סוף 2019 . " ירושלים היא בירתה של ישראל ,  וככזו ,  הנשיא טראמפ הורה למחלקת המדינה להתחיל בהכנות להעברת השגרירות מתל אביב לירושלים ",  אמר . " בשבועות הקרובים הממשל יקדם את תכניתו לפתוח את השגירות ,  והשגרירות תפתח עד תום השנה הבאה ",  אמר .
 14:40 עם תחילת נאומו ,  נאלץ פנס להפסיק לדבר כשהח"כים הערבים החלו להניף שלטים ולהתעמת עם המאבטחים .  מחאתם הפכה במהרה לעימות פיזי ,  ובמשך דקות ארוכות נאבקו אנשי משמר הכנסת עמם ,  עד שאלה הוצאו .  יו"ר הכנסת ח"כ אדלשטיין התנצל בפני פנס והאחרון המשיך בנאומו .  
14:37 יו"ר האופוזיציה ,  יצחק הרצוג ,  בירך את פנס בישיבת המליאה החגיגית ואמר : " הסכם קבע עם הפלסטינים הוא חזון רחוק לצערי .  אנו נמצאים באחת התקופות המורכבות והמסובכות ביותר ביחסי שני העמים .  מבוי סתום חמור שיש צורך להתגבר עליו ,  לפתוח אותו ולנסות בכל דרך ליצור אופק מחודש של תקווה .  אנו מקווים שלא תתייאשו וכי הנשיא ,  אתה וממשלכם תמשיכו לנסות ולפעול בכל דרך כדי להתניע תהליך מדיני מחודש בינינו לבין הפלסטינים ". 
14:22 נתניהו נשא דברים בישיבת המליאה החגיגית לכבוד פנס ,  ואמר כי  " שתי המדינות שלנו מתמודדות יחד עם האיום החמור שנשקף לעולם החופשי - ובעיני לעולם כולו - מאיראן ושלוחות הטרור .  נבלום אותה ולא ניתן לה להתחמש בנשק גרעיני ".  נתניהו הוסיף ,  בצל האיומים של טראמפ לצאת מהסכם הגרעין אם לא יתוקן בידי האיחוד האירופי : " זו המדיניות שלנו וגם שלכם ". 
עוד הוסיף נתניהו ,  כי ישראל נכונה לשלום ולפתרון הסכסוך עם הפלסטינים . " אנו חותרים יחד להשיג שלום אמת בר-קיימא עם כל שכנינו ,  כולל הפלסטינים .  השלום מתחיל בהכרה בזכות העם היהודי למדינת לאום משלו כאן בארץ ישראל .  ישראל תמיד הייתה ותמיד תהיה מחויבת לשלום אמת ",  אמר . " הפכנו את מדינת היהודים לגל פורח של דמוקטריה ,  שגשוג ,  חופש דת לכולם ".  לסיכום ,  אמר : " אני רוצה להדגיש מה שאני אומר בכל מקום אין תחליף ולא יהיה תחליף לברית המיוחדת בין ישראל וארהב ולא יהיה לארהב תחליף כגורם המוביל בחיפוש שלום .
 14:08 אדלשטיין אמר בנאומו כי  " אנחנו בונים היום את ירושלים המודרנית יותר מכל מדינה אחרת בעולם ,  וארצות הברית היא שותפה נאמנה בפרויקט ההיסטורי הזה ".  אדלשטיין אזכר בדבריו גם את נאומו של יו"ר הרשות הפלסטינית אבו מאזן ,  שאמר בפנייה לטראמפ : " ייחרב ביתך ",  ואמר : " את הביטוי 'יחרב ביתך' לא תשמע בבית הזה .  כאן תשמע את ברכת 'בנה ביתך' .  אנו מאחלים לך ולעם האמריקני שתבנו את ביתכם לתלפיות ,  ותמשיכו להיות מגדלור לעולם החופשי ".  
14:03 החלה ישיבת המליאה החגיגית בכנסת לרגל ביקורו של פנס .
 13:30 חברי הרשימה המשותפת הודיעו כי ישתתפו בישיבת המליאה ויצאו במחאה במהלך הנאום של פנס .
 12:56 יו"ר יש עתיד יאיר לפיד אמר בישיבת הסיעה כי  " אנחנו מברכים את סגן הנשיא מייק פנס בבואו לישראל ולכנסת ישראל .  עליו לדעת שלא רק הממשלה מברכת על ידידותו ושמחה על בואו לישראל ,  אלא גם האופוזיציה .  סגן הנשיא פנס הוא אחד מידידיה הגדולים של ישראל בעולם ,  לוחם ותיק ב-BDS ,  ואדם שמחויבותו לשלומה וביטחונה של ישראל ראויים לתודתנו ולהערכתנו ". 
12:52 יו"ר המחנה הציוני אבי גבאי בירך על הגעתו של פנס לישראל בישיבת וסיעה ואמר  " הוא ידיד אמיתי בלי קשר לממשלה כזו או אחרת .  בעוד יממה הוא לא יהיה כאן אבל אנחנו נשארים ,  והביקור הזה לא משנה את העובדה שצריך לפתור את הבעיה הזו ולא לגלגל אותה לילדים שלנו .  דווקא כשהממשל האמריקני לצדנו אנחנו צריכים להוביל שינוי ".  
11:35 חברי סיעת הרשימה המשותפת הודיעו כי יתכנסו בצהריים כדי להכריע כיצד לנהוג בזמן נאום סגן הנשיא .  בסיעה מתלבטים עדיין אם להחרים את כל ישיבת המליאה המיוחדת או לצאת בהפגנתיות אחרי נאומו של יו"ר הכנסת יולי אדלשטיין .  בכל מקרה ,  סדרני הכנסת קיבלו הנחיה להוציא כל מי שמפריע במהלך הישיבה ,  מבלי להמתין לשתי אזהרות .
 11:12 קארן פנס ושרה נתניהו נפגשות עם מטפלים באמצעות אמנויות מארגון י.ה.ת - האיגוד הישראלי לטיפול באמצעות אמנויות .  במהלך הפגישה ,  הציגו אנשי האיגוד את המחקרים החדשים בתחום ,  שיטות טיפול ייחודיות שפיתחנו בישראל ,  וכן ,  את האתגרים שיש עם הסדרת המקצוע בישראל .  
11:02 פנס אמר בהצהרה משותפת שלו ושל נתניהו כי  " זו פריבילגיה גדולה עבורי להיות כאן ".  לדבריו , " יש לשתי המדינות אתגרים משותפים ואני מצפה לשוחח איתך על האפשרויות לתהליך השלום .  טראמפ משוכנע שבאמצעות ההכרה בירושלים אנו יוצרים הזדמנות לישראל ולפלסטינים .  אני מלא תקווה שאנחנו בדרך לעידן חדש של דיונים חדשים להשגת היעדים .  תודה על מנהיגותך ועל האירוח ,  לכבוד הוא לי ". 
11:01 נתניהו קיבל את סגן הנשיא ואמר : " אדוני סגן הנשיא ,  הייתה לי הזכות במשך השנים לעמוד כאן ולקבל את פניהם של מאות מנהיגים ולקבל את פניהם בבירת ישראל ,  ירושלים .  זאת הפעם הראשונה שאני כאן ובה שנינו יכולים לומר את שלוש המילים הללו - בירת ישראל ,  ירושלים .  אני רוצה להודות לנשיא טראמפ ולך על ההצהרה ההיסטורית הזאת שאני יודע שתמכת בה ודגלת בה .  אני מצפה לדון איתך ,  כפי שהתחלנו ,  כיצד להמשיך ולחזק את הברית המופלאה בינינו .  היא מעולם לא הייתה חזקה יותר ,  וכיצד לקדם את השלום והביטחון באזורנו ,  שהוא יעדנו המשותף .  אני מקבל את פניך ,  ידיד יקר ,  בירושלים .  ברוך הבא ". 
10:10 החל טקס קבלת הפנים לפנס בנוכחותו ובנוכחות ראש הממשלה .  לרגל הגעתו ,  ניגנה התזמורת את המנון ארצות הברית ולאחריו את המנון מדינת ישראל .  
9:36 נתניהו הגיע באופן חריג לבדוק בעצמו את ההכנות של משמר הכבוד במשרד ראש הממשלה לקראת תחילת לוח הזמנים של פנס .
 9:05 דובר משרד החוץ עמנואל נחשון אמר כי מדובר ב"ביקור היסטורי בעל חשיבות גדולה ".   " ידיד גדול של ישראל מגיע אלינו ואנחנו מצפים בכליון עיניים לשמוע מה שיש לו לומר על הקשרים ההדוקים ",  אמר לוואלה !  NEWS .
 נחשון התייחס גם לפגישה המתוכננת של יו"ר הרשות הפלסטינית אבו מאזן עם שר החוץ של אירופה ,  שם הוא צפוי להדגיש את תהליך השלום ולדרוש הכרה בפלסטין ,  ואמר : " מוטב לאבו מאזן שיבין שהדרך היחידה לקדם מדינה פלסטינית היא באמצעות משא ומתן ישיר עם ישראל וכל ניסיון לחזר אחרי מדינות אירופה לא יקדם אותנו במאום מבחינה מדינית .  הפלסטינים התייאשו מכל מה שלא נוח להם ומה שלא תואם את החזון שלהם ,  והחזון שלהם נראה יותר כמו רצון למחוק את מדינת ישראל מאשר להגיע לשלום ".  
אתמול נחת פנס בישראל לביקור של יומיים ,  הראשון מאז כניסתו לתפקיד .  הוא התקבל בשעות הערב נמל התעופה בן גוריון על ידי שר התיירות יריב לוין שבירך אותו עם נחיתתו .  ראש הממשלה בנימין נתניהו בירך את פנס ,  במהלך נאומו בכנס של משרד החוץ כינה את סגן הנשיא  " ידיד אמת של ישראל ".  נתניהו ציין כי ידון עם פנס בנושאי שלום וביטחון באזור ואף שיגר מסר לאבו מאזן : " אין תחליף להנהגה אמריקנית בהובלת התהליך .  מי שאינו מוכן לדון עם האמריקנים בתהליך השלום ,  אינו רוצה בשלום ". 
בניגוד לביקורים רשמיים של בכירים בממשל האמריקני בשנים האחרונות ,  פנס כלל לא יבקר ברשות הפלסטינית ,  שהודיעה כי היא מחרימה את ביקורו על רקע סערת ירושלים והחלטת ארצות הברית לקצץ בתקציב אונר"א .  עם הגעתו של פנס ,  החלו להתכנס צעדות והפגנות בהשתתפות מאות בני אדם בבית לחם .  שם ,  שרפו את תמונתו וגינו אותו .  
פנס ימריא מישראל ביום שלישי אחר הצהריים ,  וגם ראש הממשלה צפוי להמריא באותו ערב לוועידה הכלכלית בדאבוס למשך שלושה ימים ,  שם הוא עשוי להיפגש עם הנשיא טראמפ .  בוועידה ,  שבה נתניהו נוהג להשתתף מדי שנה ,  צפויים להשתתף ,  בין היתר ,  גם מלך ירדן עבדאללה ,  נשיא צרפת עמנואל מקרון ,  ראשת ממשלת בריטניה תרזה מיי ומנהיגים עולמיים נוספים .  

ביקור סגן נשיא ארצות הברית בישראל | כל העדכונים
סגן הנשיא החל את היום הראשון של ביקורו בישראל בטקס רשמי שבו התקבל במשרד ראש הממשלה .  אחריו ,  המשיך לפגישה מצומצמת עם נתניהו במשרדו ואמר : " טראמפ משוכנע כי ההכרה בירושלים תקדם שלום ".  עדכונים שוטפים

