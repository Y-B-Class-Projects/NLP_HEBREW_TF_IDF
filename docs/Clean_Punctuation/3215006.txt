פרקליטי נתניהו ליועמ"ש :  פתח בחקירה נגד  " שיטפון ההדלפות מחקירותיו "
 במכתב למנדלבליט עליו חתומים עו"ד נבות תל צור ועו"ד טל שפירא ,  נכתב כי חקירות ראש הממשלה לוו לאורך כל הדרך  " בהדלפות מגמתיות בלתי פוסקות של חומרים מתוך חדרי החקירות ".  במקביל ,  תקף נתניהו שוב את התקשורת : " ישטפו לכם את המוח ערב-ערב עם הדלפות שקריות "
 פרקליטיו של ראש הממשלה בנימין נתניהו קראו הערב  ( רביעי )  ליועץ המשפטי לממשלה אביחי מנדלבליט לפתוח בחקירת  " שיטפון ההדלפות מחקירות ראש הממשלה . " אנו פונים בזאת לכבוד היועץ המשפטי לממשלה בכדי שיורה על פתיחה בחקירה לאלתר של הנושא ,  בין על ידי מח"ש ובין על ידי כל גוף מוסמך ומתאים אחר ",  כתבו הפרקליטים עו"ד נבות תל צור ועו"ד טל שפירא .
" הדלפות אלה איבדו כל רסן בימים האחרונים ,  כאשר מדי ערב אנו נדהמים לראות כי מהדורות החדשות בערוצים השונים נפתחות ב'גילויים חדשים ומרעישים' מתוך החקירות ובהדלפות מגמתיות של חומרי חקירה חלקיים ,  מסולפים ,  מעוותים ומוטים ,  וזאת במטרה ברורה ליצור דעת קהל שלילית כנגד ראש הממשלה על רקע הבחירות הקרובות וכן על מנת להפעיל לחץ לא ראוי על היועץ המשפטי לממשלה אשר בימים אלה יושב על המדוכה לגבי תיקים אלה ממש ",  נכתב במכתב .  
הפרקליטים ציינו כי  " מדובר בשיטפון של הדלפות שלא היה כדוגמתו בתולדות מדינת ישראל וספק אם בתולדות העולם המערבי כולו ,  אשר בינו ובין הליך הוגן אין ולא כלום ".  הם מזכירים במכתבם כי  " הדלפה מגמתית של חומרי חקירה מסווגים על ידי עובדי ציבור מהווה מעילה חמורה באמון הציבור שניתן בהם ,  העולה לכאורה כדי עבירות פליליות של מרמה והפרת אמונים ,  לפי סעיף 284 לחוק העונשין וכן עבירה של גילוי בהפרת חובה לפי סעיף 117 לחוק העונשין ".  
עורכי הדין הזכירו במכתבם כי הפרקליטה ליאורה גלט-ברקוביץ ,  אשר הדליפה חומרי חקירה לתקשורת ערב בחירות מתוך חקירותיו של רה"מ לשעבר אריאל שרון ז"ל ,  הביאה אותה להרשעה פלילית חמורה . " הדלפות אלה נעשו מתוך מטרה ברורה להזיק ולפגוע בראש הממשלה ,  במטרה ליצור דעת קהל שלילית כנגדו ,  על מנת להשפיע ,  שלא כדין על החלטות שעומדות להתקבל בעניינו וכן במטרה להשפיע על תוצאות הבחירות המתקרבות ,  באופן שיש לראות בכך משום ניסיון להשפיע על ההליך המשפטי ולהטות הליך בחירות דמוקרטי ,  כל זאת על ידי גורמים בעלי עניין מתוך רשויות האכיפה ",  ציינו הפרקליטים במכתבם ליועמ"ש .  
במקביל לפרסום המכתב ,  נתניהו מחריף את המתקפה נגד התקשורת .  במקביל למכתב שנשלח מפרקליטי נתניהו ליועץ המשפטי לממשלה ,  קמפיין הליכוד העלה את הסרטון שבו נתניהו עצמו יוצא נגד ההדלפות בערוצים 12 ו-13 ,  כפרסומות באתרי האינטרנט של 12 ו-13 .
 נתניהו אמר בסרטון שפרסם כי  " ערוצי התעמולה ישטפו את המוח ערב-ערב עם הדלפות שקריות ,  מגמתיות ובלתי פוסקות מהחקירות .  הדלפות מחקירות הן עבירה פלילית שדינה עד 3 שנות מאסר .  מבחינת התקשורת כל האמצעים כשרים כדי לכפות את שלטון השמאל נגד רצון העם .  זה לא יעבוד להם אם אתם לא תתנו להם .  התשובה - רק בקלפי ".  המתקפה מגיעהבהמשך לקמפיין  " הם לא יחליטו "  של הליכוד והפוסט של נתניהו נגד גיא פלג אחרי שידור הכתבה על הקמפיין של אלוביץ ונתניהו נגד נפתלי בנט .  

פרקליטי נתניהו ליועמ"ש :  פתח בחקירה נגד  " שיטפון ההדלפות מחקירותיו "
 במכתב למנדלבליט עליו חתומים עו"ד נבות תל צור ועו"ד טל שפירא ,  נכתב כי חקירות ראש הממשלה לוו לאורך כל הדרך  " בהדלפות מגמתיות בלתי פוסקות של חומרים מתוך חדרי החקירות ".  במקביל ,  תקף נתניהו שוב את התקשורת : " ישטפו לכם את המוח ערב-ערב עם הדלפות שקריות "
 
