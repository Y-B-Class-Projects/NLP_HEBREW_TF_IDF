המו"מ הקואליציוני כבר החל :  עצות לרה"מ הבא
הצהרות ה"קווים האדומים "  של מפלגות המרכז היוו את יריית הפתיחה למשא ומתן להרכבת הממשלה הבאה .  עו"ד מוטי קריסטל ,  שהשתתף במו"מ קואליציוני בעבר ,  מספק טיפים ליום שאחרי
עוד בטרם נפתחו הקלפיות כבר החל המשא ומתן הקואליציוני .  מו"מ שכזה נוטה להסתבך משלוש סיבות .  ראשית ,  בכל סיבוב יש שחקנים בלתי-מנוסים שמנסים לשנות - ללא הצלחה - את חוקי המשחק .  שנית ,  מו"מ קואליציוני פועל בסדר זמנים תחיקתי :  28 יום להרכיב ממשלה ,  ואם צריך  עוד 14 יום להארכה .  עובדה זו יוצרת בשלבים האחרונים מערבולת לחצים אדירה .  הסיבה השלישית לתסבוכות נובעת מהפתגם הידוע , " עם האוכל  ( המוגש לאחרים )  בא התיאבון ",  קרי שותפים תמיד ירצו לקבל כמו זה שקיבל יותר ,  כי היה לו מנוף לחץ אפקטיבי יותר .
 על צוותי המו"מ הפוליטי ללמוד היטב עשרה לקחי עבר :
 1 .  מהות הקואליציה לפני אסטרטגיה .  המושג  " שותפים טבעיים "  מאבד רלוונטיות .  מפלגות העבודה וש"ס יהיו שותפים טבעיים לתיקון כלכלי-חברתי .  ש"ס והבית היהודי שותפים טבעיים לשימור הסטטוס קוו המדיני ,  ואילו יאיר לפיד וציפי לבני הם שותפים טבעיים לשינוי מהותי ביחסי דת ומדינה בישראל .  חובה על ראש הממשלה להכריע לאן הוא מבקש באמת להוביל את הממשלה .  אם לא יעשה כן ,  תוקם לו ממשלת ניגודים שתוביל לשיתוק ולבחירות מוקדמות ,  או שייאלץ לנקוט ב"טקטיקת שרון "  אשר שינה מספר פעמים את הקואליציה כדי לקדם אסטרטגיה ברורה .
 2 .  הכרעה מהירה בין חלופות אסטרטגיות .  אם ראש הממשלה לא הכריע בדבר מהות הקואליציה לפני שהחל בבנייתה ,  הוא קונה יתרון אסטרטגי לזמן קצר בלבד :  או לפיד או דרעי ,  או ציפי או נפתלי .  עליו יהיה להציג קווי יסוד ברורים לשני  " המועמדים "  ולתחום ב-24 שעות את תשובתם .  אם לא יעשה כן - הוא יגדיל משמעותית את כוח המיקוח של שותפיו .  
3 .  משא ומתן קואליציוני  תמיד במקביל .  ב-2009 נכשלה לבני בכך שהשלימה קודם טיוטה עם ברק ורק אחר כך התפנתה לאחרים .  בזמן הזה כבר  " התבשלו "  המפלגות האחרות באופן שהפך את השלב הבא לבלתי-אפשרי .  משא ומתן קואליציוני חייב להיות מנוהל על ידי מספר צוותים במקביל ,  כשכל צוות משלים יעדים ברורים בחזית שהוגדרה לו .  
4 . " חוזה אחיד ".  הדרך היעילה לעבוד במקביל היא תיקונים והערות למסמך אחד  (  !  )  של קווי יסוד העובר בין כל השותפים הפוטנציאליים .
 כל הדיווחים ,  הפרשנויות והדעות - וואלה !  בחירות 2013 
5 .  שקלול מרכיב הזמן ושינוי דינמיקת הכוח .  ב-2006 הבין אהוד אולמרט כי לרשותו רק שבועיים עד ליל הסדר ,  וכי עליו לסיים את המשא ומתן מהר יותר ממה שמאפשר החוק .  על ראש הממשלה הנבחר לזכור כי ככל שיפעל במהירות ,  כך יוכל להביא לתוצאות טובות יותר עבורו .  
6 .  הימנעות מהתחייבויות ביניים .  כל שותף פוטנציאלי  " ירוץ לספר לחברה "  מה הבטיח לו ראש הממשלה .  חשוב ,  על כן ,  להפריד בין מהות וספין ולא להתחייב לאף שותף עד שאין בידי ראש המשמלה התמונה הכוללת .
 7 .  שליטה תקשורתית .  האתגר התקשורתי כפול :  גם לשלוט במסר ובפרשנותו הציבורית ,  וגם לעצב אותו כך שיתמוך במהלכי המו"מ .  אסטרטג תקשורת מנוסה חיוני כחלק מצוות המו"מ .
 8 .  כבוד לשותפים .  ב-2006 עמד אהוד אולמרט בפני דילמה ,  האם לפנות לעמיר פרץ ראשון או להמתין ולהכניס את העבודה אחרונה .  אולמרט בחר נכון ופנה ראשון לפרץ ובכך קנה לו שותף נאמן .  מו"מ קואליציוני הוא מערבולת אמוציונלית בעיקר עבור שחקנים חדשים ומומלץ לנהוג בכבוד בשותפים .  
9 .  קשב לזירה הפנימית .  כולם זוכרים את המצעד המביש שבו הוליך אהוד ברק את שרי העבודה לחלוקת התיקים בשנת 2000 .  על ראש הממשלה הנבחר להטיל את מלאכת ניהול הזירה הפנימית על דמויות פוליטיות חזקות ונאמנות ,  שכן זו משימה חשובה יותר מכל זירת משא ומתן אחרת .  
10 .  שימוש חכם באולטימטום .  כלקח טקטי אחרון חשוב לזכור כי אולטימטום רלוונטי רק אם למי שהעמיד אותו יש כוונה ויכולת לממשו ,  קרי הבנת המשמעות למערכת היחסים  ( ראה  " כבוד ")  ואלטרנטיבה ריאלית במקרה שהצד השני אינו עומד באולטימטום .  ולבסוף ,  סוד קטן למביני עניין  אל תיתן אולטימטום אם כבר חלפו יותר מ-21 יום ,  ועדיין אין בידך ממשלה יציבה .
 לסיכום ,  נתניהו בחר לפתוח את הקמפיין עם שרית חדד ,  שופטת ב-The Voice ,  ומוטב כי יבחר לחגוג את ניצחונו דווקא עם אחד משופטי מאסטר-שף ,  כי זה הריאליטי שאליו ייכנס ב-23 לינואר .  
עו"ד מוטי קריסטל הוא מייסד ומנכ"ל NEST ,  אסטרטגיות משא ומתן בע"מ ,  מומחה בניהול תהליכי משא ומתן וניהול משברים .  שימש ב-2006 ו-2009 במגוון תפקידים בתהליכי משא ומתן קואליציוני .  
פרשנויות אחרונות:לירון מרוז :  איחוד ?  ספין שקוף וחסר תכליתטל שלו :  גם נתניהו ישמח אם משפט ליברמן יהיה מהיר 

המו"מ הקואליציוני כבר החל :  עצות לרה"מ הבא
הצהרות ה"קווים האדומים "  של מפלגות המרכז היוו את יריית הפתיחה למשא ומתן להרכבת הממשלה הבאה .  עו"ד מוטי קריסטל ,  שהשתתף במו"מ קואליציוני בעבר ,  מספק טיפים ליום שאחרי

