נתניהו התראיין : " האם אקדם חוק שימנע העמדתי לדין ?  מאמין שלא "
 רה"מ הגיע לריאיון באולפן חדשות 12 ,  ופירט את גרסתו בסוגיית המניות שנקשרו בפרשת הצוללות . " בן דודי זיהה הזדמנות ",  אמר .  על מכירת הצוללות למצרים אמר כי היא נעשתה  " מסיבה ביטחונית בלבד "  וכי  " שר ביטחון לא אמור לדעת את זה "   .  על כתבי האישום נגדו אמר כי  " הכול קשקוש "
 ראש הממשלה בנימין נתניהו התראיין הערב  ( שבת )  לאולפן חדשות 12 ,  אליו הגיע באופן מפתיע לפני המראתו לוושינגטון .  בריאיון לקרן מרציאנו ועמית סגל נשאל נתניהו על סוגיית המניות והקשר לפרשת הצוללות ,  על כתבי האישום העומדים נגדו בכפוף לשימוע ,  והיריבות עם בני גנץ .  
נתניהו פירט את גרסתו לסוגיית המניות והקשר לפרשת הצוללות ,  ואמר כי מדובר ב"עלילת דם ",  וכי  " דיווחתי לשלטונות המס "  על כך .  נתניהו הבהיר כי בן דודו  " זיהה הזדמנות עסקית ",  כשרכש את המניות .
" בן דודי לא ניהל את החברה ",  הוסיף נתניהו , " הוא נשאר דירקטור בחברה של אלקטרודות לייצור מתכת .  אם מישהו קנה שם צוללת זה משפיע בערך כמו שאת קונה בקבוק קולה ,  וזה משפיע על חברה של סוכר בהונדורס שיש לך מנייה בה ".  על מכירת הצוללות למצרים אמר כי מכר אותן  " מסיבה ביטחונית בלבד ". 
עוד בוואלה !  NEWS:דיווח :  המסמך הרשמי על הכרה בגולן ייחתם בעת ביקור נתניהונתניהו יגיש תביעת דיבה נגד גנץ ויעלון : " הקריאה בוגד - הסתה"השר ואיש המודיעין לשעבר רפי איתן הלך לעולמו בגיל 92 
הוא הוסיף על המכירה כי  " לא עדכנתי אף אחד כי זה סוד שיודע אותו היועץ המשפטי והצוות הקרוב שלו .  מי שעוד יודע זה כמובן היועצים לביטחון לאומי יעקב עמידרור ונגל .  שר ביטחון דאז לא אמור לדעת את זה .  התנגדתי למכירת הצוללות למצרים בתקופת מורסי .  לא עיקמתי את האף בזמן מכירה למצרים בתקופת סיסי .  הסיבות הן סיבות ביטחוניות בלבד ". 
דבריו אלו עוררו תמיהה בקרב יו"ר כחול לבן בני גנץ ,  שפרסם סרטון תגובה ,  בו פנה לנתניהו ותהה : " אתה מקשיב לעצמך ?  מכירת צוללות בהחלטה אישית של ראש ממשלה מבלי להיוועץ בשר הביטחון ?  מבלי להיוועץ ברמטכ"ל ?  ביבי ,  אתה מקשיב למה שאתה אומר ?  מה זו ,  היתקלות שמיד צריכים להסתער ?  ".  
נתניהו התייחס בריאיון גם לסיבה בגינה החליט לתבוע דיבה את ראשי מפלגת כחול לבן אמר נתניהו כי  " הם מציגים אותי כבוגד ,  אני שכמעט נהרגתי כמה פעמים למען המדינה שלנו .  הם מאשימים אותי בבגידה .  זה דבר שלא ייעשה ,  אבל הם עושים ניסיון של הסחה ".  הוא אף הוסיף כי הוא  " לא רואה אפשרות "  כי גנץ ולפיד ישבו איתו בממשלה .
 כשנשאל אם יקדם חוק שימנע את העמדתו לדין אמר בתחילה נתניהו  " מה ?  מה פתאום ?  התשובה היא לא ",  אך כשנשאל שוב הבהיר כי  " לא עסקתי בזה ,  ואני לא מתעסק בזה ,  מקורביי העלו את זה בלי ידיעתי ".  מקורבי העלו את זה ללא ידיעתי ,  רוב ההאשמות ירדו כמו שירדו גם ככה .  אני מאמין שלא אעשה את זה ".   

" כל הדבר ייפול בשימוע ",  הוסיף על כתבי האישום . " כשלא אמרתי מילה להגנתי ,  שלוש האשמות שוחד נגדי ונגד רעייתי נפלו .  אז זה ייפול .  זה הכול קשקוש ".  על הטענה של השרה מירי רגב כי הודרה מתמונה על רקע עדתי ,  אמר כי  " זה לא היה ולא נברא .  היא אמרה שאני אמרתי את זה ?  היא אמרה שזה הרושם שהיא קיבלה וזה רושם מוטעה מהיסוד .  אז מה אם אני ראש הקמפיין ,  אני ראש ממשלה ,  אני עושה עוד דברים ". 
נתניהו התייחס גם לחיקוי של אמנון אברמוביץ' ואמר כי  " לפעמים עושים שטויות בקמפיין ,  עשו שטויות בעניין ".  בסיכום הריאיון פנה נתניהו למראיינים ואמר כי  " לא הייתם מלטפים איתי כמו עם גנץ ".  
מפלגת כחול לבן הגיבה לריאיון ,  ומסרה כי  " נתניהו היסטרי ,  משנה גרסאות ,  מתחמק משאלות וממשיך להשמיץ .  לא קיבלנו תשובה איך הרווחת 16 מיליון שקל ,  ובעיקר ,  היות ואין שום סוד כי המצאת את זה ,  למה אישרת למכור צוללות מתקדמות למצרים בלי ידיעת מערכת הביטחון ?  הדבר היחיד שאפשר להגיד לזכותו שהוא הפנים מה שאחרים טרם קלטו - הוא הולך להפסיד ". 
יו"ר העבודה אבי גבאי התייחס לדברים ואמר כי  " נתניהו גזען כלפי עדות המזרח .  נתניהו מקטלג אנשים לפי צבע עורם ,  ולא ראוי לאמון העם ".  גם יו"ר מרצ תמר זנדברג התייחס לריאיון ,  ואמרה כי  " ראינו הרבה לחץ ,  היסטריה וזיעה ,  שמגיעים כרגיל עם ההסתה הקבועה נגד השמאל והערבים .  מספיק !  אלטרנטיבה משמאל ושותפות יהודית-ערבית היא התשובה לשלטון הפחד וההסתה שהשליטו נתניהו והימין הקיצוני ".   
" נתניהו ממשיך להשתמש בהסתה כחבל הצלה מבור השחיתות ,  ומעז להאשים אותנו בתמיכה בטרור ",  טען בתגובה לריאיון ח"כ איימן עודה ,  והסיף כי  " בניגוד להתרפסותו מול הכהניסטים האלימים ,  אנחנו נאבקים לשלום .  נתניהו וההסתה שלו צריכים ללכת לביתם אל לבית הסוהר .  אבל צודק ,  הבחירות באמת בינו לבינינו - בין דמוקרטיה לאפרטהייד ". 
מקורבי ראש הממשלה פרסמו מוקדם יותר הערב פרטים נוספים על המניות ,  והסבירו כי  " אין שום קשר בין מכירת המניות לבין רכש הצוללות ". 
המקורבים ביקשו להבהיר כי  " נתניהו הרוויח את הכסף מהשקעה בחברה עם טכנולוגיה ייחודית ,  שרחוקה מייצור צוללות .  הוא מכר את מניותיו שנה וחצי לפני חתימת החוזה על רכש צוללת ישראלית ,  ושנים לפני שמצרים רכשה צוללות ".  המקורבים פירטו את לוח הזמנים של הרכש ,  והצהירו כי כשב-2007 נתניהו רכש את המניות ,  הוא קנה אותן במחיר השוק ללא הנחה .  
עוד הוסיפו כי רכישת המניות דווחה במלואה לרשות המיסים ,  וכי ב-31 במרץ 2009 ,  ערב כניסתו לתפקיד ראש הממשלה ,  פנו עורכי דינו של נתניהו לוועדת ההיתרים .  ב-18 באוגוסט 2009 הוועדה נהנתה לפנייתו של ראש הממשלה ואישרה כי  " ראש הממשלה יכול להחזיק במניות למרות כניסתו לתפקיד ",  וכי  " הסיבה לכך היא שהוא לא שותף עסקי בחברה ,  אלא משקיע פסיבי :  יש לו אחוז מזערי בחברה ,  ואין לו חלק בניהולה ". 
לדבריהם ,  הוועדה אישרה לראש הממשלה לקבל הלוואה מבן דודו לצורך תשלום המס בישראל על הדיבידנד ,  וההלוואה הוחזרה במלואה שנה לאחר מכן .  כמו כן ,  בדוח השנתי שהגיש נתניהו למס הכנסה בשנת 2010 הוא דיווח על מכירת המניות ושילם את מלוא המס כחוק ,  ובהצהרת ההון לסוף שנת 2010 דיווח על המכירה במלואה .  
אתמול הודיע נתניהו כי הנחה את פרקליטיו להגיש תביעת דיבה נגד שניים מראשי כחול לבן - בני גנץ ומשה יעלון .  לדבריו , " הקריאה 'בוגד' מצד לפיד ,  גנץ ויעלון היא הסתה חמורה שאסור לעבור עליה לסדר היום .  השקרים של לפיד ,  גנץ ויעלון הם חציית קו אדום ",  אמר בסרטון שפרסם בעמוד הפייסבוק ,  על רקע הביקורת שנמתחה עליו עם הגילויים החדשים על מניותיו .
  ( עדכון ראשון 20:33 )  

נתניהו התראיין : " האם אקדם חוק שימנע העמדתי לדין ?  מאמין שלא "
 רה"מ הגיע לריאיון באולפן חדשות 12 ,  ופירט את גרסתו בסוגיית המניות שנקשרו בפרשת הצוללות . " בן דודי זיהה הזדמנות ",  אמר .  על מכירת הצוללות למצרים אמר כי היא נעשתה  " מסיבה ביטחונית בלבד "  וכי  " שר ביטחון לא אמור לדעת את זה "   .  על כתבי האישום נגדו אמר כי  " הכול קשקוש "
 
