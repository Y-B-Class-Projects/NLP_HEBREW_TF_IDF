על רקע הקריאה לפתוח במו"מ לשלום :  סיסי וקרי נפגשו בקהיר
שר החוץ של ארצות הברית נפגש עם הנשיא המצרי ,  והשניים דנו  " בסוגיות אזוריות ".  הפגישה הייתה אמנם מתוכננת ,  אך היא מגיעה על רקע הצהרתו של סיסי ,  לפיה הוא מוכן לשמש כמתווך בין ישראל והפלסטינים .  בשלישי שוחח קרי עם נתניהו
שר החוץ של ארצות הברית ,  ג'ון קרי ,  הגיע אתמול  ( רביעי )  לביקור בקהיר ,  בירת מצרים ,  ושוחח עם הנשיא עבד אל-פתאח א-סיסי .  זאת ,  יום לאחר הצהרתו של האחרון שבו קרא לישראל לחדש את המו"מ עם הפלסטינים .  
הפגישה בין השניים הייתה מתוכננת ,  והם התכוונו לדון במלחמות האזרחים בסוריה ובלוב .  עם זאת ,  גורם אמריקני רשמי מסר כי קרי שוחח עם הנשיא המצרי גם על הצעתו לתווך בין ישראל לפלסטינים .  דובר מחלקת המדינה מארק טונר אמר לאחר הפגישה כי השניים  " דנו בסוגיות אזוריות ונושאים הנוגעים ליחסים בין שתי המדינות ,  בהם ההתפתחויות בלוב ובסוריה .  קרי הדגיש את חשיבות התפקיד של מצרים כשחקן אזורי ".  
גורם רשמי בבית הלבן מסר כי בשלישי שוחח קרי עם ראש הממשלה בנימין נתניהו ומוקדם יותר הוא שוחח עם יו"ר הרשות הפלסטינית אבו מאזן .  הגורם לא מסר מה היה נושא השיחה ,  שהגיעה גם על רקע חזרתו של נתניהו על ההתנגדות הישראלית לשיחות השלום בפריז .  
לפי פרסומים רבים ,  דבריו של סיסי על פתיחת תהליך השלום הגיעו על רקע הניסיונות של נתניהו להביא את המחנה הציוני לממשלת אחדות .  אתמול דווח ערוץ 10 ו"הארץ "  כי ראש ממשלת בריטניה לשעבר ,  טוני בלייר ,  היה מעורב במגעים בין בנימין נתניהו ליצחק הרצוג ,  והוא זה שגייס את סיסי למאמץ .  

על רקע הקריאה לפתוח במו"מ לשלום :  סיסי וקרי נפגשו בקהיר
שר החוץ של ארצות הברית נפגש עם הנשיא המצרי ,  והשניים דנו  " בסוגיות אזוריות ".  הפגישה הייתה אמנם מתוכננת ,  אך היא מגיעה על רקע הצהרתו של סיסי ,  לפיה הוא מוכן לשמש כמתווך בין ישראל והפלסטינים .  בשלישי שוחח קרי עם נתניהו

