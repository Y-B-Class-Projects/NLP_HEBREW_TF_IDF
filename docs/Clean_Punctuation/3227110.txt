סקר וואלה !  NEWS :  אחרי שנה של הפגנות בעזה ,  נתניהו סופג פגיעה
12 ימים לפני הבחירות ,  56% מהנשאלים בסקר וואלה !  NEWS טוענים כי הם אינם מרוצים מהמדיניות שבה פועל ראש הממשלה נתניהו .  למרות זאת ,  מפת המנדטים נותרת יציבה עם יתרון קל לליכוד מול כחול לבן .  גוש השמאל-מרכז עדיין לא מצליח ליטול את ההובלה מהימין .  כל הפרטים
אחרי שנה של הפגנות שבועיות סמוך לגדר הגבול ברצועת עזה וסבבי הסלמה חוזרים ונשנים ,  רוב מכריע של הציבור הישראלי - 56% - אינו מרוצה ממדיניותו של ראש הממשלה בנימין נתניהו ,  לעומת 38% שהביעו שביעות רצון מתפקודו - כך עולה מסקר וואלה !  NEWS ומכון Panels Politics בראשות מנחם לזר .
 עם זאת ,  מהסקר עולה כי חוסר שביעות הרצון אינו מחלחל לתוך מצביעי הליכוד - שם 77% השיבו כי הם מרוצים מהמדיניות ורק 21% אינם מרוצים .  כמו כן ,  גם אחרי הירי החריג מעזה לשרון וברקע המתקפה הפוליטית נגד נתניהו בסבב האלימות האחרון ,  מפלגת הליכוד בראשותו נותרה יציבה בראש מפת המנדטים המשתקפת מהסקר ,  וגוש הימין מוביל בפער גדול על גוש המרכז שמאל .
 בחירות 2019 - סיקור מיוחד בוואלה !  NEWSצבע אדום בבית הלבן :  המציאות שיבשה את ביקור החלומות של נתניהוסקר וואלה !  NEWS | ברקע הקמפיין המקרטע :  כחול לבן בשפל מנדטיםלמרות החשיפות בפרשת הצוללות :  הפערים בין נתניהו לגנץ נשמרים 
פחות משבועיים לפני הבחירות נראה שישנה יציבות בתמונת המנדטים וכי הקרב בין נתניהו ובני גנץ צמוד מאוד ;  האירועים האחרונים בעזה והעיסוק הנרחב בפרשת המניות והצוללות השפיעו רק במעט על מעמדו של נתניהו והליכוד ,  אך גם למתנה מוושינגטון - ההכרה האמריקנית בריבונות הישראלית ברמת הגולן - לא היתה כל השפעה .  
אם הבחירות היו נערכות היום ,  הליכוד בראשות נתניהו הייתה המפלגה הגדולה - עם 31 מנדטים ,  מנדט אחד פחות מסקר וואלה !  NEWS בשבוע שעבר .  למרות הביקורת החריפה מימין על המדיניות ברצועת עזה - ההסלמה האחרונה לא העבירה מהליכוד תמיכה לאביגדור ליברמן או נפתלי בנט ,  שנותרים עם אותה תוצאה לעומת השבוע שעבר - הימין החדש עם 6 מנדטים וליברמן עם 4 .  
מצד שני ,  למרות הקמפיין התקיף של הליכוד שמנסה להגחיך את בני גנץ ולהטיל פגם בכשירותו לעמוד בראשות הממשלה ,  כחול לבן דווקא מתחזקת במנדט אחד ומקבלת 30 בסקר הנוכחי לעומת 29 בסקר הקודם .  עם זאת ,  הפער באחוזי ההתאמה לראשות הממשלה בין נתניהו וגנץ הולך וגדל :  53% מהמשיבים סבורים שנתניהו מתאים יותר מגנץ להיות ראש ממשלה ,  ואילו רק 30% סבורים שגנץ ,  ו17% השיבו שאינם יודעים .  
מהסקר ,  שנערך בקרב פאנל אינטרנטי שהכיל 1,005 משיבים שהם מדגם מייצג של האוכלוסיה היהודית והערבית כאחד  ( עם טעות דגימה של 3.4% )  ,  עולה כי גוש הימין ממשיך להוביל בבטחה על גוש המרכז שמאל עם 68 מנדטים - כולל זהות של משה פייגלין שמתחזקת ל-5 מנדטים .  איחוד מפלגות הימין ויהדות התורה יציבים על 7 מנדטים ,  בנט ושקד על 6 ,  וכולנו ,  ש"ס וישראל ביתנו עם 4 מנדטים כל אחד .  מהצד השני - גוש המרכז שמאל עומד לפי הסקר על 52 מנדטים ,  וכולל מלבד כחול לבן גם את מפלגת העבודה שמתחזקת במנדט אחד לעומת הסקר הקודם ל-9 ,  חד"ש ותע"ל עם 8 לעומת 9 בשבוע שעבר ,  ומרצ יציבה עם 5 מנדטים .  גשר של אורלי לוי אבקסיס עדיין לא עוברת את אחוז החסימה ומקבלת 2.6% וכך גם רע"ם-בל"ד רחוקה עם 1.9% .  
לפי הסקר ,  ובכלל לפי הסקרים האחרונים המתפרסמים בכלי התקשורת ,  כ-12-13 מפלגות עוברות את אחוז החסימה ,  אך לפי ההערכה הרווחת במערכת הפוליטית עשויות להיות תנודות משמעותיות ביום הבחירות שיהיו תלויות גם באחוזי הצבעה ולא כל המפלגות הקטנות בהכרח יעברו את אחוז החסימה ,  מה שעשוי לשנות לגמרי את מפת הגושים הסופית שתכריע מי ירכיב את הממשלה הבאה .  
ככל שייתקרב מועד הבחירות ,  הליכוד וכחול לבן צפויות להחריף את הרטוריקה המבחינה והמבדילה ,  ואף לפסול אפשרות של ישיבה משותפת בממשלת אחדות אחרי הבחירות ,  אך לא מן הנמנע כי אחרי פרסום התוצאות הסופיות הפוליטיקה תשחק אחרת .  בבחינת עמדות הציבור לגבי האפשרות של ממשלת אחדות עולה כי הדעות בנושא חלוקות אך הרעיון מעורר יותר התנגדות מתמיכה :  45 .%  מהמשיבים אמרו כי אינם תומכים בהקמת ממשלת אחדות ,  ורק 28% השיבו שהם כן ,  ו27% אמרו שאינם יודעים .  גם בקרב מצביעי ליכוד - 43% מתנגדים לממשלת אחדות ורק 27% תומכים ,  ואילו בקרב מצביעי כחול לבן שיעור התמיכה גבוה יותר ועולה ל40% ,  אך כך גם שיעור המתנגדים שעומד על 40% .  

סקר וואלה !  NEWS :  אחרי שנה של הפגנות בעזה ,  נתניהו סופג פגיעה
12 ימים לפני הבחירות ,  56% מהנשאלים בסקר וואלה !  NEWS טוענים כי הם אינם מרוצים מהמדיניות שבה פועל ראש הממשלה נתניהו .  למרות זאת ,  מפת המנדטים נותרת יציבה עם יתרון קל לליכוד מול כחול לבן .  גוש השמאל-מרכז עדיין לא מצליח ליטול את ההובלה מהימין .  כל הפרטים

