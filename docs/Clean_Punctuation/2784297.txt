 " ארה"ב איימה על הרשות :  פנייה לאו"ם תגרור סנקציות "
 גורם פלסטיני אמר לוואלה !  חדשות כי קרי איים מפורשות כי לפנייה למוסדות בינלאומיים בנוגע ליוזמת אבו מאזן ,  יהיו השלכות קשות .  מנגד ,  הפלסטינים מאיימים לעצור התיאום הביטחוני עם ישראל
ארצות הברית מאיימת בסנקציות על הרשות הפלסטינית ,  אם אבו מאזן יפנה למועצת הביטחון של האו"ם ולמוסדות בינלאומיים נוספים בניסיון לכפות על ישראל לאמץ את תכניתו המדינית של יושב הראש - כך גילה לוואלה !  חדשות גורם פלסטיני בכיר .  לטענת אותו גורם ,  במהלך שיחה שהתנהלה בשבוע שעבר בין שר החוץ האמריקני ג'ון קרי לבין בכירי הרשות סאיב עריקאת ומאג'ד פראג' ,  איים קרי על הפלסטינים בצורה מפורשת .
" קרי אמר שאם נלך למועצת הביטחון ,  הממשל יטיל וטו  ( על החלטה לאמץ את תכניתו המדינית של יו"ר הרשות או בדבר הכרה במדינה פלסטינית  א"י )  ",  אמר הגורם הבכיר . " הוא גם הדגיש שיהיו השלכות קשות לפנייה חד-צדדית מצדנו לארגונים בינלאומיים ,  כמו עצירת התמיכה הכלכלית ".  לדברי הגורם הפלסטיני , " הוא ביקש לדחות את ההחלטות וביקש לפגוש את אבו מאזן בשולי העצרת הכללית באו"ם בשבוע הבא ".  
התכנית המדינית של אבו מאזן - כותרות נוספות :" אבו מאזן יוזם :  נסיגה ישראלית בתוך 3 שנים"הליגה הערבית :  תומכים בתכנית המדינית של אבו מאזןהרשות תציג לאו"ם לוח זמנים לנסיגת ישראל מהגדה 
לפני כשבוע חשף יועצו של אבו מאזן ,  מחמוד אל-הבאש ,  בראיון לעיתון הירדני  " אל-ע'ד "  את פרטי תכניתו של אבו מאזן לסיום הסכסוך עם ישראל .  על פי התכנית ,  אבו מאזן יפנה לארצות הברית כדי שוושינגטון תאיץ בהנהגה בירושלים להציג מפה של המדינה הפלסטינית העתידית - כפי שהיא רואה אותה - כבסיס למשא ומתן .  לאחר שישראל תציג את המפה ,  ייקבע לוח זמנים מוגדר לנסיגה הדרגתית מהגדה ולהקמת מדינה פלסטינית שבירתה ירושלים .  אם תסרב ישראל להצעה הזו ,  או שתימנע מתשובה ,  הרי שבכוונת אש"ף לפנות בתוך שלושה חודשים למועצת הביטחון של האו"ם בדרישה להעביר החלטה שתכיר במדינה פלסטינית בגבולות 1967 .  
ביום ראשון דיווחה סוכנות הידיעות  " מען "  כי יו"ר הרשות השיג את תמיכתם של נשא מצרים עבד אל-פתאח סיסי ושל שרי החוץ של הליגה הערבית בתכניתו .  
הגורם הפלסטיני הבכיר חשף כי בתקופה האחרונה התקיימו לא מעט שיחות בין בכירים פלסטינים לבין בכירים ישראלים ,  מהן עלה כי ראש הממשלה ,  בנימין נתניהו ,  אינו מתכוון להציג מפה של מדינה פלסטינית עתידית .  לדבריו ,  גם בשיחות של הבכירים הפלסטינים עם שר החוץ קרי הוא טען כי ישראל לאחר המלחמה בדרום  " נוקשה עוד יותר ומתעכבת עוד יותר על ענייני הביטחון ".  
בשל מצב העניינים הזה ,  הבהיר הגורם כי הרשות הפלסטינית אינה מתכוונת לפרוס כוחות ברצועת עזה ,  אם לא יתגבש אופק מדיני לסכסוך . " ישראל צריכה לשבת אתנו ולחבר תכנית מדינית שתחבר בין עזה לבין הגדה ,  ותייצר אופק מדיני והסכם שלום ,  אבל הרשות אינה מתכוונת לשלוח כוחות לרצועת עזה או לפרוס אותם שם ככוח חיץ בין חמאס לבין ישראל ללא תכנית שכזו ",  אמר הגורם . " אנחנו נגיע למצב שבו פעם ישראל תתקוף אותנו ופעם חמאס .  אין בכוונת הרשות להיות השוטר של עזה ללא אופק מדיני ".  
הגורם הדגיש כי בהנהגת הרשות הפלסטינית יש החלטה ברורה שלא לעשות זאת ללא הסכמה ברורה של חמאס לכך שכל הנשק שנמצא כיום ברצועת עזה יהפוך להיות  " נשק אחד תחת רשות אחת ".  הוא הזהיר כי אם לא תהיה פריצת דרך מדינית בשנה הקרובה ,  בטווח זמן של בין שישה ל-12חודשים ,  התיאום הביטחוני בין ישראל לבין הרשות ייעצר . 

" ארה"ב איימה על הרשות :  פנייה לאו"ם תגרור סנקציות "
 גורם פלסטיני אמר לוואלה !  חדשות כי קרי איים מפורשות כי לפנייה למוסדות בינלאומיים בנוגע ליוזמת אבו מאזן ,  יהיו השלכות קשות .  מנגד ,  הפלסטינים מאיימים לעצור התיאום הביטחוני עם ישראל

