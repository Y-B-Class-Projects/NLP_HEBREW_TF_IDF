לוחמים בשייטת נגד התנצלות לטורקיה : " יריקה בפרצוף "
 בשעה שבמערכת הפוליטית חלוקות הדעות בנוגע להתנצלות בגין אירועי המרמרה ב-2010 ,  הורי לוחמי שייטת 13 מתריעים מפני  " זעזוע של היחידה ".  בכירים בצה"ל : " לשים את האגו בצד ולהתנצל "
 בחיל הים נערכים לקראת אפשרות שבמסגרתה תביע ממשלת ישראל התנצלות רשמית בפני טורקיה ,  בגין פעולת לוחמי שייטת 13 מול המשט שעשה דרכו לעזה בחודש מאי 2010 .  הפרסומים בנוגע להתנצלות האפשרית ,  העלו את המתח בקרב לוחמי הקומנדו הימי .  אחד מהורי הלוחמים שהשתתפו בפשיטה על המרמרה אמר הבוקר  ( שישי )  לוואלה !  חדשות כי  " אם ישראל תתנצל זה יזעזע את היחידה .  הלוחמים רואים בכך כבר עכשיו עלבון .  התנצלות כמוה כדין אישור לכך שהפעולה שלהם הייתה בלתי חוקית .  אנחנו לא נמהר לוותר אם יחשפו את הבנים שלנו לתביעות ".  
אב נוסף של לוחם בשייטת שלקח חלק בהשתלטות אמר כי  " התחושות הן מאוד קשות .  ברור לנו שיש כאן ראייה אסטרטגית של המדינה ,  אבל אי אפשר לחשוף את הלוחמים .  מי מבטיח שאחרי התנצלות לא יהיו תביעות אזרחיות ?  אם תהיה התנצלות ,  לא מעט לוחמים יחשבו על העתיד שלהם בצבא .  הבן שלי אמר לי 'זו יריקה בפרצוף ..  .  ממש מכה בפנים' .  כל מה שנותר לנו הוא לחזק את שר החוץ אביגדור ליברמן וכל מי שמתנגד להתנצלות .  לא נהסס להיאבק במהלך שיפגע בילדים ". 
הניסיונות להביא לפשרה בין ישראל לטורקיה ,  יצרו שני מחנות .  מצד אחד ניתן למצוא את המתנגדים למהלך של התנצלות ובהם המשנה לראש הממשלה והשר לנושאים אסטרטגיים משה  ( בוגי )  יעלון ואת שר החוץ אביגדור ליברמן ומהצד השני ניצבים ראש הממשלה בנימין נתניהו ושר הביטחון אהוד ברק ,  שתומכים בפשרה ובהתנצלות מרוככת .  גורמים במערכת הביטחון טוענים כי לפי התגובות שיוצאות מקרבתו של ראש הממשלה ,  נראה שמועד ההכרזה על התנצלות בפני אנקרה קרוב מאוד .  לדברי אחד הגורמים , " למרות הביקורת בדרגי השטח על הכוונה להתנצל ,  אנחנו מבינים שאם לא נקדם פשרה ,  לא רק שנפגע בערוץ הכלכלי-מדיני-ביטחוני אלא שנחשוף את חיילי צה"ל לתביעות ".  
בדרגים הבכירים של צה"ל ,  השלימו עם המהלך שיהווה לדבריהם תרומה אסטרטגית לישראל . " ישראל צריכה להחזיר לנורמליזציה את היחסים עם טורקיה ",  אמר אחד הגורמים , " צריך להניח את האגו בצד .  טורקיה היא מדינה חשובה ובעלת גבול עם עירק ,  סוריה ואירן .  צריך לשמור אותה מתונה ולהבין שכל מה שיעשה טוב למדינת ישראל יעשה טוב לצה"ל ". 
ישראל תתנצל בפני טורקיה ?  - הכותרות האחרונות :
 ליברמן : " התנצלות בפני טורקיה - הפקרת חיילי צה"ל"השר יעלון : " אין דרך לגשר על הפערים עם טורקיה"ארדואן :  נורמליזציה עם ישראל - רק לאחר התנצלות

לוחמים בשייטת נגד התנצלות לטורקיה : " יריקה בפרצוף "
 בשעה שבמערכת הפוליטית חלוקות הדעות בנוגע להתנצלות בגין אירועי המרמרה ב-2010 ,  הורי לוחמי שייטת 13 מתריעים מפני  " זעזוע של היחידה ".  בכירים בצה"ל : " לשים את האגו בצד ולהתנצל "
 
