ליברמן :  לא נוותר על העקרונות וההתחייבויות בפני בוחרינו
אחרי שבליכוד האשימו כי הוא  " מנסה למשוך זמן ",  הבהיר יו"ר ישראל ביתנו כי למרות הלחצים הוא אינו מוכן לסגת מעקרונות מפלגתו . " אינני איש נוקם ואינני מנהל מסע סחיטה ,  זו ההצעה ואין בלתה ",  הוא כתב בפייסבוק על חוק הגיוס .  ההצעה לפיזור הכנסת תובא מחר להצבעה סופית
ליברמן : " אין לנו שום כוונה לוותר על העקרונות שלנו"ההצעה לפיזור הכנסת אושרה בוועדה לקריאה שנייה ושלישיתמזכירות הליכוד אישרה את הצעת נתניהו על צירוף כחלון וכולנו לרשימהכחלון : " במידה שיוקדמו הבחירות - כולנו תרוץ עם הליכוד"נתניהו למזכירות הליכוד :  אם נשלב את כחלון נהיה מעל 40 מנדטיםהליכוד : " ליברמן דוחה כל הצעה ומנסה למשוך זמן "  
פחות מיממה לפני פקיעת מועד הרכבת הממשלה ,  יו"ר ישראל ביתנו אביגדור ליברמן אמר אתמול  ( שלישי )  כי במפלגתו דבקים בהצעה - העברת חוק הגיוס בקריאה שנייה ושלישית בגרסה המקורית , " בדיוק כמו בקריאה הראשונה ",  והכשרה שהח"כים החרדים לא ישתתפו בהצבעה . " זאת ההצעה ואין בלתה ",  הבהיר .  לדבריו , " חוק הגיוס הוא לא קפריזה ,  לא אגו ולא נקמה ,  אלא מאבני היסוד של המשנה הסדורה שלנו .  ההצעה להעביר את כל נושאי היעדים ופקיעת החוק להחלטת ממשלה זו באמת כמו קוסמטיקה לפוחלצים .  זה לא שינוי מינורי ,  זה שינוי מז'ורי ".  
בפוסט בפייסבוק כתב יו"ר ישראל ביתנו : " אפילו אני ,  אביגדור ליברמן ,  שנמצא הרבה שנים בפוליטיקה הישראלית וחשבתי שכבר ראיתי הכול ,  נדהמתי ביומיים האחרונים מעוצמת הלחצים ,  הפרנויות והספקולציות שנחשפתי אליהן כמעט בכל דקה ". 
עוד הוסיף ליברמן כי הוא לא מנהל  " סחר מכר ולא מסע סחיטה "  ומכבד את הכרעת הבוחר .  הוא דחה את הפרסומים על כך שהוא דרש להתמנות לתפקיד ממלא מקום ראש ממשלה או תפקיד בכיר אחר שיאפשר לו להחליף את נתניהו ,  וכן את הטענות שנשמעו מפי בכירים בליכוד לפיהם הוא ביקש להתמזג בליכוד .  לטענתו , " ל'ישראל ביתנו' אין שום כוונה להצטרף לליכוד ,  לא כחטיבה ,  לא כבודדים ,  ולא להיטמע במפלגת השלטון .  יחד עם זאת ,  אין לנו שום כוונה לוותר על העקרונות ועל ההתחייבויות שלנו בפני בוחרינו ".  עוד בוואלה !  NEWS:מזכירות הליכוד אישרה את שילוב כולנו ברשימה : " נהיה מעל 40 מנדטים"ריבלין מבהיר :  בסמכות הכנסת להחליט על פיזורהיחסי האהבה/שנאה עם ליברמן עלולים למוטט את מגדל הקלפים של נתניהו  
" ברצוני להדגיש פעם נוספת ",  המשיך . " אינני איש נוקם ונוטר ,  לא מנהל ונדטה ולא מחפש להפיל את ראש הממשלה .  להפך ,  עבדתי לא מעט שנים לצדו של מר בנימין נתניהו ועם כל הויכוחים והמחלוקות שהיו בינינו ,  אני מכבד ומעריך את האיש .  אני גם לא נגד הציבור החרדי .  אני בעד מדינת ישראל ,  אני בעד מדינה יהודית ,  אבל אני נגד מדינת הלכה ". 
הליכוד הצהיר מוקדם יותר כי לא הושגה התקדמות עם יו"ר ישראל ביתנו אביגדור ליברמן במאמץ למנוע את הבחירות .  דובר המפלגה מסר מוקדם יותר כי  " לא נקבעה פגישה ואין כרגע שום התקדמות עם ליברמן .  הוא דוחה כל הצעה ומנסה למשוך זמן ".  לאחר מכן ,  ח"כ עודד פורר מישראל ביתנו אמר בוועדה בכנסת כי  " ראש הממשלה יורק עלינו ". 
עם ההתקרבות לאפשרות של הליכה לבחירות חוזרות ,  הוועדה המיוחדת לדיון בהצעת החוק לפיזור הכנסת אישרה אותה מוקדם יותר היום לפני ההצבעה עליה בקריאה שנייה ושלישית .  מחר ,  בשעה 12:00 בצהריים ,  צפוי להתחיל במליאת הכנסת הדיון על אישורה הסופי של ההצעה ,  ככל שלא יגיעו להסכמה פוליטית למנוע בחירות .  לקראת ההצבעה ,  חברי הכנסת של הליכוד וח"כים ממפלגות נוספות התבקשו  " להיות נוכחים בכנסת החל מהשעה 12:00 בצהריים ",  אז יחל הדיון על הצעת החוק .  זאת , " למקרה והאופוזיציה תמשוך בבת אחת את כל הדוברים "  ותבקש להצביע באותו רגע .  
במזכירות הליכוד אישרו היום הצעתו של ראש הממשלה בנימין נתניהו לביטול הפריימריז לרשימה וליושב הראש ,  וכן לשילוב של מפלגת כולנו לקראת האפשרות של בחירות .  יו"ר כולנו ,  שר האוצר משה כחלון ,  הודיע מוקדם יותר  " במידה שיוקדמו הבחירות - מפלגת כולנו תרוץ עם הליכוד ".  עם זאת ,  הוא הוסיף כי  " מפלגת כולנו תמשיך להיות מפלגה חברתית ,  ימנית ,  לאומית וממלכתית ותשמור על הערכים שלשמם קמנו .  אני מאוד מקווה שראש הממשלה יצליח להרכיב את הממשלה ב-30 השעות הקרובות ,  אחרת כשר אוצר אני יכול לומר בביטחון מלא - הרבה מאוד מיליוני שקלים יבוזבזו לשווא .  אין טעם להגיע לבחירות פעמיים תוך זמן קצר .  מדובר על מאות מיליונים שאנחנו צריכים אותם למקומות אחרים ".  
לפי הצעתו של נתניהו ,  שבהמשך תובא לאישור מרכז המפלגה ,  לכחלון ולכולנו ישוריינו ארבעה מקומות ברשימת הליכוד - כחלון ישובץ במקום 5 ,  אלי כהן במקום 15 ,  יפעת שאשא ביטון במקום 29 ורועי פולקמן במקום 35 .  נתניהו ,  שהגיע למזכירות הליכוד כדי לוודא את אישור ההצעה ,  הסביר כי יש להיערך לאפשרות של בחירות חוזרות . " אני במאמץ גדול מאוד להקים ממשלה .  הפרדוקס הוא שככל שיודעים שאם לא נרכיב ממשלה נלך לבחירות ,  כך גדול הסיכוי שמשהו יקרה ",  אמר .  הוא הוסיף כי  " ייתכן שלא תהיה ברירה לבחירות חוזרות .  לצורך זה אנחנו רוצים לשבץ את כחלון ואנשיו .  השיבוץ הזה ייתן לנו כוח ,  את זה בדקנו .  אנחנו נהיה יותר מ-40 מנדטים ". 
נשיא המדינה ראובן ריבלין הבהיר היום כי הוא יאפשר לראש הממשלה בנימין נתניהו למצות את הזמן להרכבת הממשלה ,  עד מחר בחצות . " הנשיא יאפשר לו למצות את הזמן שניתן לו בחוק כשהוא מקווה שלא ניקלע ,  חלילה ,  למערכת בחירות נוספת ",  נמסר מבית הנשיא . " בסמכותה של הכנסת ,  על פי לשון אותו החוק ממש ,  להחליט על פיזורה .  לאור זאת ,  הכנסת על חבריה ,  כנציגת הריבון ,  הוא העם ,  תישא בהשלכות ההחלטה בהמשך דרכה ".  
עד כה אין תאריך מוסכם לבחירות הבאות ,  ככל שיתקיימו לבסוף .  ח"כ מיקי זוהר אמר כי למרות התנגדות הסיעות החרדיות , " תאריך הבחירות המסתמן הוא ה-17 בספטמבר י"ז אלול תשע"ט ".  זוהר אמר לוואלה !  NEWS כי  " יש על כך הסכמה הכי רחבה שניתן היה להשיג ".  גורם חרדי אמר בתגובה : " אנחנו מתנגדים לזה ".  לוואלה !  NEWS נודע כי ביממה האחרונה הסיעות החרדיות העלו כאפשרות את התאריך 29 באוקטובר אך לטענת גורם במפלגות החרדיות , " בליכוד סרבו לתאריך הזה בטענה כי זה קרוב לשימוע של ראש הממשלה ". 
במשרד האוצר אומרים כי עלות בחירות נוספות מוערכת בכ-600 מיליון שקל .  זאת ,  בנוסף לעלות יום שבתון נוסף למשק בגובה 1.1 מיליארד שקלים .  מתוך העלות המדוברת ,  מימון מפלגות לבחירות מוערך בכ-195 מיליוני שקלים אליהם יש לצרף את יתרת העלות המוערכת של הבחירות לכנסת ה-21 העומדת על 405 מילון שקלים הכולל את תקציב ועדת הבחירות  ( 255 מיליון שקלים )  .
  ( עדכון ראשון :  21:33 )  

ליברמן :  לא נוותר על העקרונות וההתחייבויות בפני בוחרינו
אחרי שבליכוד האשימו כי הוא  " מנסה למשוך זמן ",  הבהיר יו"ר ישראל ביתנו כי למרות הלחצים הוא אינו מוכן לסגת מעקרונות מפלגתו . " אינני איש נוקם ואינני מנהל מסע סחיטה ,  זו ההצעה ואין בלתה ",  הוא כתב בפייסבוק על חוק הגיוס .  ההצעה לפיזור הכנסת תובא מחר להצבעה סופית

