מועצת יש"ע : " נעודד בעלי היתר לבנות מיד "
 מועד הקפאת הבנייה יסתיים ב-12 בלילה והמתנחלים מתכוננים לחידוש הבנייה . " לא יהיו מצעדי טרקטורים ,  אבל נחזור לבנות ",  אמרו ראשי המתנחלים .  לפי הערכות כאלפיים מתנחלים מחזיקים באישור בנייה 
" לא יהיו מצעדי טרקטורים ביישובים ,  אבל אנחנו נחזור לבנות ",  כך אומרים הבוקר  ( ראשון )  ראשי הנהגת המתנחלים ,  24 שעות לפני סיום מועד הקפאת הבנייה .  המתנחלים ממתינים בציפייה דרוכה ל-12 בלילה ,  המועד בו פג הצו עליו חתום אלוף פיקוד המרכז אבי מזרחי וראש המנהל האזרחי תא"ל יואב מרדכי .  אולם הם גם מחכים למוצא פיו של ראש הממשלה בנימין נתניהו ,  וממתינים לשמוע האם יכריז בקולו על המשך הבנייה ביהודה ושומרון . 
" אנחנו נעודד כל מי שיש לו היתר בנייה ביד להתחיל לבנות מיד ",  אמר ראש מועצת יש"ע דני דיין , " מהסיבה הפשוטה שאיננו יודעים מה ילד יום .  בניגוד לשמועות ,  המתנחלים אינם צבא ,  ויש זוגות שאינם יכולים לבנות כבר ביום שני מסיבות רבות ,  אבל אנו מקווים שמי שיש לו היתר בנייה יתחיל לבנות כמה שיותר מהר ,  ואנו נסייע ".  על פי הערכות ,  מספר המתנחלים המחזיקים היתר בנייה ואינם זקוקים לאישורים נוספים על מנת להתחיל לבנות עומד על כאלפיים ,  ועל פי הערכות כמה מאות יחלו בבנייה בימים הקרובים ,  מרביתם לאחר החג .  
היום יקיימו המתנחלים שני אירועים המוניים בהם יכריזו על סיום ההקפאה .  באירוע הראשון שיתקיים בקרית נטפים שבשומרון תונח אבן פינה לגן ילדים ,  ואילו לאחר מכן יתקיים אירוע המוני ביישוב רבבה .  עם זאת הם ימתינו למחר בבוקר על מנת להתחיל בבנייה עצמה .  יש לציין כי מבחינת המתנחלים ההקפאה מסתיימת כבר היום בשש בערב ,  שכן לפי התאריך העברי המתחלף לאחר תפילת ערבית ,  זהו מועד סיומם של עשרה חודשי הקפאה ,  לעומת חצות ,  סיום המועד לפי התאריך הלועזי .
 
מועצת יש"ע : " נעודד בעלי היתר לבנות מיד "
 מועד הקפאת הבנייה יסתיים ב-12 בלילה והמתנחלים מתכוננים לחידוש הבנייה . " לא יהיו מצעדי טרקטורים ,  אבל נחזור לבנות ",  אמרו ראשי המתנחלים .  לפי הערכות כאלפיים מתנחלים מחזיקים באישור בנייה

