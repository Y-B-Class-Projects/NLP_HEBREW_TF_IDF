ליברמן מכחיש : " לא איימתי בפירוק הקואליציה "
 שר החוץ הכחיש הבוקר את הפרסום ב"ידיעות אחרונות ",  לפיו אמר לראש הממשלה כי במידה והפלסטינים לא  " ייענשו "  על הגשת הצעד החד צדדי לאו"ם ,  הקואליציה תתפרק . " לא היה ולא נברא "
 שר החוץ ,  אביגדור ליברמן ,  הכחיש הבוקר  ( רביעי )  את הפרסום בעיתון  " ידיעות אחרונות ",  לפיו הזהיר בשיחות פרטיות את ראש הממשלה ,  בנימין נתניהו ,  ואמר לו כי  " בלי עונש לפלסטינים ,  הקואליציה תתפרק ".  בכתבה שפורסמה נכתב עוד כי ליברמן דרש שישראל  " תפעיל את כל ארגז הכלים שברשותה ",  כמו ביטול הסכמי אוסלו ועצירת הכספים לרשות הפלסטינית ,  כדי להעניש את הרשות על הגשת הצעד החד צדדי להכרה באו"ם .
" כל מה שנכתב שם לא היה ולא נברא ",  אמר ליברמן בראיון לגלי צה"ל מניו יורק . " אני ממש מצטער על הפרסום הזה .  הכתב אפילו לא ביקש את תגובתי ולא שאל לדעתי .  ביום כזה בו אנחנו מגיעים לעצרת האו"ם ,  אין מקום לדיבורים על פירוק הקואליציה ". 
לקראת הכרזה פלסטינית - כותרות אחרונות:ראש הממשלה ייפגש היום עם הנשיא אובמה בניו יורק לבקשת ברק :  ניגריה תימנע מהצבעה על פלסטיןנתניהו :  הסדר חפוז או חד צדדי יגרור טילים על כל הארץליברמן :  הכרזת מדינה פלסטינית - קו אדום"שבוע של הכרעה :  ברק וליברמן יצאו לפגישות בארהב 
" אני לא אומר דברים בשיחות סגורות ",  הוסיף ליברמן . " הכל אצלי 'און דה רקורד' ופתוח .  אמרתי בבירור שהמהלך לא יישאר ללא תגובה מצד ישראל ,  ולא אפרט מעבר לזה ,  אבל אין צורך לאיים כרגע .  צריך קור רוח ושקט נפשי ,  וכך אנו מתנהלים .  גזרתי על עצמי שתיקה עד שנראה איך ייגמר המהלך הפלסטיני ". 
ליברמן ציין כי ישראל אכן לא תסכים למהלך חד צדדי ,  אבל לדבריו , " בין זה ועד לפירוק הקואליציה יש מרחק רב ".   " אנחנו צריכים להתכונן להצבעות .  אנו מנהלים קרב תקשורתי ,  וכל אחד צריך לעשות מה שהוא יודע .  אני קבעתי פגישות עם שורה של ראשי מדינות ,  ואני חושב שאנחנו משיגים בצורה שקטה יותר מאשר בפומבי או בכותרות בעיתונים ". 
ליברמן התייחס למאמץ הישראלי להשיג גוש שיחסום את ההצעה הפלסטינית להכרה חד-צדדית במועצת הביטחון ,  ואמר כי  " מתנהלים מגעים קדחתניים .  אני לא רוצה להעריך את הסיכויים ,  אבל זה לא פשוט ואני לא זוכר מתי פעם הגענו למצב של חסימה במועצת הביטחון ,  וניהלנו קרב שכזה על מנת להשיג גוש חוסם ".  
ליברמן הכחיש דיווח נוסף בכתבה ,  לפיו טען כי אם ספינות מלחמה טורקיות ילוו כלי שיט שינסו לפרוץ את המצור הישראלי בעזה ישראל תהיה חייבת לבלום את הטורקים   " גם אם הדבר יהיה כרוך בפעולה צבאית ".   
" לא אמרתי את הדברים על טורקיה ",  הוסיף הבוקר ליברמן בראיון . " אנחנו מדינה ריבונית ונדע להגן עליה ,  אבל אין לנו עניין לחפש עימותים .  לא במקרה לא ענינו על ההצהרות האחרונות של ארדואן ,  אבל גם לא נסכים לפגיעה בריבונות שלנו .  לא אנהל דיון פומבי בעניין .  אנחנו נדע מה לעשות ולא נרים דגל לבן .  יש לנו נחישות וכוח רצון להגן על הריבונות שלנו ". 

ליברמן מכחיש : " לא איימתי בפירוק הקואליציה "
 שר החוץ הכחיש הבוקר את הפרסום ב"ידיעות אחרונות ",  לפיו אמר לראש הממשלה כי במידה והפלסטינים לא  " ייענשו "  על הגשת הצעד החד צדדי לאו"ם ,  הקואליציה תתפרק . " לא היה ולא נברא "
 
