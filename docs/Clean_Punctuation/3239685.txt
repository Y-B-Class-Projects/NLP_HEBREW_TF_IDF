סמוטריץ' על תיק המשפטים :  אנחנו רוצים להשיב את משפט התורה למכונו
יו"ר האיחוד הלאומי שב על דרישתו להתמנות לשר המשפטים ,  לאחר פיטורי השרה שקד .  במהלך חגיגות יום ירושלים אזכר את נבואת ישעיהו : " אשיבה שופטיך כבראשונה ".  נתניהו קרא לעבר סמוטריץ' ופרץ : " אני רואה שכבר הומלכתם ",  והוסיף : " הפוליטיקה מחייבת לפעמים פשרות "
 יו"ר האיחוד הלאומי חבר הכנסת בצלאל סמוטריץ' התייחס אמש  ( ראשון )  במהלך חגיגות יום ירושלים בישיבת מרכז הרב בבירה לדרישת מפלגתו לקבל את תיק המשפטים מראש הממשלה בנימין נתניהו . " אנחנו רוצים את תיק המשפטים כדי ל'השיבה שופטינו כבראשונה' ,  אנחנו רוצים להשיב את משפט התורה למכונו ",  אמר ח"כ סמוטריץ' .
 אחריו נאם ראש הממשלה נתניהו ,  שהציג את השרים שנכחו במקום ,  בהם שרת התרבות והספורט מירי רגב והשר להגנת הסביבה ,  לירושלים ולמורשת זאב אלקין .  לאחר מכן הסתכל על יו"ר איחוד מפלגות הימין רפי פרץ ועל סמוטריץ' ואמר : " אני רואה שכבר הומלכתם .  אני לא אכנס לזה ".  זאת בהתייחס להשערות בנוגע למינויים לתיקי החינוך והמשפטים ,  לאחר שמוקדם יותר אתמול פיטר נתניהו מתפקידיהם את השרים נפתלי בנט ואיילת שקד .
 הולכים לבחירות - סיקור מיוחד בוואלה !  NEWS :  שקד ובנט בפגישה עם פעילים : " עשינו חשבון נפש אחרי ההפסד"גנץ ולפיד הבהירו :  למרות השמועות ,  הסכם הרוטציה במפלגה יימשךבנט :  הימין החדש לא תתפשר ,  אבל לא תחפש לריב עם השמאל 
עוד הוסיף נתניהו כי  " מה שקוראים אלנו הפוליטיקה ,  היא מחייבת לפעמים פשרות והחיים מחייבים פשרות .  אבל אתם גם יודעים שיש רגעים שאסור להתפשר ,  שחייבים להתעקש ,  לעמוד על שלנו .  מבחן המנהיגים להתעקש כשצריך ולעמוד איתן מול העולם כולו ". 
חבר הכנסת יאיר לפיד  ( כחול לבן )  הגיב לדבריו של סמוטריץ' בנוגע למשרד המשפטים בחשבון הטוויטר שלו .  לפיד כתב כי  " לא לא לא ניתן .  לא תהיה כאן מדינת הלכה ".  
לאחר פיטורי השרים בנט ושקד ,  בכירי איחוד מפלגות הימין ,  פרץ וסמוטריץ' ,  דרשו מראש הממשלה להעביר לידיהם את תיקי החינוך והמשפטים .  בציוץ בחשבון הטוויטר שלו ביקש פרץ להודות לשקד ולבנט על עבודתם ,  והבהיר כי  " כעת צריך ראש הממשלה למנות אותי ואת בצלאל לתיק המשפטים והחינוך בהם החזיק הבית היהודי בממשלה ".  
" ‏בהעדר בעיה משפטית ,  ראש הממשלה ‎נתניהו צריך למנות עכשיו את הרב רפי ואותי לשרי המשפטים והחינוך ולהשאיר את התיקים האלה בציונות הדתית ",  כתב סמוטריץ' בחשבון הטוויטר שלו . " ולא - אלקין ,  שהוא חבר טוב ,  לא מייצג הציונות הדתית .  לציונות הדתית יש מפלגה אחת והיא צריכה להיות סביב שולחן הממשלה והקבינט ". 
בלשכת ראש הממשלה אמרו כי נתניהו טרם החליט על מינוי השרים החדשים .  לדבריהם ,  ראש הממשלה ימנה ממלאי מקום ב-48 השעות הקרובות ואין לו שום כוונה להחזיק באחד מהתיקים שהתפנו .  

סמוטריץ' על תיק המשפטים :  אנחנו רוצים להשיב את משפט התורה למכונו
יו"ר האיחוד הלאומי שב על דרישתו להתמנות לשר המשפטים ,  לאחר פיטורי השרה שקד .  במהלך חגיגות יום ירושלים אזכר את נבואת ישעיהו : " אשיבה שופטיך כבראשונה ".  נתניהו קרא לעבר סמוטריץ' ופרץ : " אני רואה שכבר הומלכתם ",  והוסיף : " הפוליטיקה מחייבת לפעמים פשרות "
 
