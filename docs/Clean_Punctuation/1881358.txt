יואל חסון : " נתניהו רוצה לעשות מעשי ברלוסקוני "
 בדיון סוער בוועדת החינוך אודות עתידה של הטלוויזיה החינוכית ,  תקפו חברי כנסת את ראש הממשלה .  ח"כ נינו אבסדזה : " אפשר לחשוב שקרן נויבך היא סכנה קיומית "
 ועדת החינוך ,  שהתקיימה הבוקר  ( רביעי )  דנה בנושא הכוונה להכפיף את הטלוויזיה החינוכית לרשות השידור ,  פוזרה ללא קבלת החלטה .  הוועדה התכנסה לאחר שפורסם כי גורמים בלשכת ראש הממשלה שוקלים לסגור את החינוכית או להכפיפה לרשות השידור וכן כי האוצר מגבש תוכנית לשימוש החלופי בתקציב החינוכית .
 הדיון הסתיים בסערה בעקבות חילוקי דעות חריפים בין נציגי האופוזיציה ממפלגת קדימה שטענו כי יו"ר הוועדה ,  ח"כ אלכס מילר  ( ישראל ביתנו )  פוצץ "  את הישיבה לאחר שהתגבש רוב להצעת החלטה המגנה את ניסיונותיו של ראש הממשלה ,  בנימין נתניהו ,  להשתלט על הטלוויזיה החינוכית .  מאידך ,  נטען כי מדובר ב"התנהגות פופוליסטית "  וכי  " לא יינתן במה לניגוח הממשלה והעומד בראשה באופן פופוליסטי וזול על בסיס שמועות ,  במיוחד כאשר נציגי רשות השידור ומשרד החינוך הדגישו כי לא מתקיים שום משא ומתן בעניין מיזוג בין הגופים ".  עם זאת ,  מילר קבע כי הוועדה תקיים דיון נוסף בנושא .
 יוני בן מנחם ,  מנכ"ל הרשות אמר בהתייחס לכך : " אנחנו ניזונים בדיוק כמוכם מהידיעות באמצעי התקשורת לגבי האפשרות להכפפת הטלוויזיה החינוכית לרשות השידור .  אף אחד לא פנה אלינו ומבחינתנו אלו שמועות בתקשורת ".  בהמשך סיפר בין מנחם כי הרשות החלה בשלב מכירת נכס הרשות בירמיהו כחלק מהנחיית משרד ראש הממשלה למכור את נכסי הרשות על מנת לממן את הרפורמה ".  
בוועדה עצמה נראה כי דווקא שרר קונצנזוס על הצורך לשמור על עצמאותה של הטלוויזיה החינוכית .  ח"כ זבולון אורלב  ( הבית היהודי )  אמר : " נקודת המוצא שלי היא לשמור מכל משמר על ערוצי השידור הציבור .  לא נהיה חברה דמוקרטית ראויה בלי שידור ציבורי ראוי .  כל פעם מישהו מעלה את הבקשה ההזויה הזאת לבטל את הטלוויזיה החינוכית ובכל פעם הכנסת אמרה לא לכך ".  אורלב הוסיף לגבי הכוונה להכפיף את החינוכית לרשות השידור ואמר :" רשות השידור הוא גוף חולה מבחינה כלכלית ולהעמיס את הטלוויזיה החינוכית על רשות השידור זוהי שגיאה גדולה מאוד ופגיעה אנושה במערכת החינוך ובתלמידים ".  ח
חברי הכנסת יעקב אדרי  ( קדימה )  ,  אורי אורבך  ( הבית היהודי )  ,  טאלב אלסאנע  ( רע"מ-תע"ל )  ודב חנין  ( חד"ש )  אמרו גם הם כי יש לשמור על עצמאותה של החינוכית .  ח"כ איתן כבל  ( עבודה )  אמר :" אם ראש הממשלה רוצה להודיע שאין צורך בטלוויזיה החינוכית יכול להיות שזה ויכוח לגיטימי ,  אבל לקחת את החינוכית ,  גוף שמתאושש ,  ולשים אותו ברשות השידור זו פשוט מחשבה שיש לה רק דבר אחד - והוא שליטה ". 
ח"כ יואל חסון  ( קדימה )  אמר : " אנחנו עדים להתעצמותה של התוכנית הגדולה של נתניהו להשתלט על אמצעי השידור .  לא מדובר גם בשידורי האקטואליה אלא בשדרנים .  נתניהו רוצה לעשות מעשי ברלוסקוני רק בלי הכסף של ברלוסקוני ".  גם ח"כ נחמן שי ונינו אבסדזה  ( קדימה )  התייחסו ללשכת ראש הממשלה .  אבסדזה אמרה :"  אני בכל בוקר קמה להגן על הזכויות הבסיסיות של עיתונאי בישראל לומר את דברו .  אם הייתי מגיעה מבחוץ הייתי חושבת שהסכנה הקיומית למדינת ישראל היא רביב דרוקר ,  קרן נויבך ובן כספית ".  
ח"כ שי התייחס להשתהות הממשלה באישור מינויו של אלדד קובלנץ ,  שנבחר על ידי ועדת איתור ושר החינוך ,  גדעון סער ,  למנכ"ל הטלוויזיה החינוכית ואמר : " רוצים למנוע את מינויו של אלדד קובלנץ למנכ"ל הטלוויזיה החינוכית ועל הדרך לעשות עוד שינויים .  אין טעם לשקם גוף אחד ולהלביש אותו על צרותיו של גוף אחר .  המטרה של הפעולה היא לנופף חרב מעל השידור הציבורי ".  

יואל חסון : " נתניהו רוצה לעשות מעשי ברלוסקוני "
 בדיון סוער בוועדת החינוך אודות עתידה של הטלוויזיה החינוכית ,  תקפו חברי כנסת את ראש הממשלה .  ח"כ נינו אבסדזה : " אפשר לחשוב שקרן נויבך היא סכנה קיומית "
 
