חוק משאל העם עבר : " לא ניתן זכות וטו לעבודה "
 יו"ר הקואליציה זעם על חברי הכנסת של מפלגת העבודה לאחר שרובם הצביעו נגד חוק משאל העם . " אדרוש הטלת סנקציות נגד חברי הכנסת שהצביעו נגד "
 הצבעתם של חלק מחברי הקואליציה וביניהם חברי הכנסת אורי מקלב ומשה גפני  ( יהדות התורה )  ומרבית חברי סיעת העבודה נגד חוק משאל העם עוררה הלילה  ( שלישי )  זעם בקרב חברי הקואליציה .  יו"ר הקואליציה ,  ח"כ זאב אלקין אמר כי  " לא אוכל לדרוש מסיעות אחרות לכבד את זכות הווטו שנתונה לסיעת העבודה על פי הסכם קואליציוני ,  משום שהיא לא כיבדה את ההסכם הקואליציוני כאשר מרבית חבריה הצביעו נגד החוק על אף משמעת קואליציונית שהוטלה בהצבעה ".  אלקין הודיע כי בדיון בהנהלת הקואליציה הוא ידרוש הטלת סנקציות נגד חברי הכנסת שהצביעו נגד .
 אלקין אמר עוד כי  " הקואליציה העבירה הערב ברוב אבסולוטי את הצעת חוק משאל עם .  חשיבות החוק היא במניעת הישנות מצבים בהם הצבעות גורליות שעוסקות בעתיד המדינה וביטחון גבולותיה ,  יעברו תמורת הבטחות לחברי הכנסת וכל מיני אינטרסים אישיים ,  דוגמת הסכם אוסלו .  החוק אינו פוגע במעמדה של הכנסת ואף מעבר לכך ,  מדגיש את אחריות נבחרי הציבור בנושאים הרגישים שנוגעים לכלל אזרחי המדינה ". 
ראש הממשלה בנימין נתניהו בירך על העברת החוק .  לדבריו , " כל הסכם שלום מחייב הסכמה לאומית רחבה והחוק מבטיח זאת .  החוק מצמצם את המחלוקות והמתחים בעם ומונע את הטענה שהסכמים הושגו בתמרונים פרלמנטריים שאינם משקפים את רצון הציבור .  הציבור הישראלי מעורב ,  בקי ואחראי ואני סומך עליו שביום הכרעה יתמוך בהסכם שלום העונה על האינטרסים הלאומיים ועל צרכי הביטחון של מדינת ישראל ". 
יו"ר ועדת הכנסת ,  ח"כ יריב לוין  ( ליכוד )  ,  שהוביל את הצעת החוק ,  אמר לאחר ההצבעה ,  כי  " עשינו היסטוריה .  הכנסת קיבלה היום חוק בעל חשיבות עליונה והשלכות מרחיקות לכת שיחייבו את מנהיגי המדינה להגיע להסכמים טובים לישראל .  קבענו היום עקרון יסוד לפיו שלום צריך להיות בין עמים ולא בין מנהיגים .  אני משוכנע שהעברת ההכרעה לעם היא הדרך הטובה ביותר לשמור על ירושלים ועל רמת הגולן .  אני בוטח בעם הזה שלא ייתן את ידו לכל ויתור על שטחי המולדת ". 
ח"כ טאלב א-סנע  ( רע"מ-תע"ל )  לעומתם אמר כי  " הממשלה חיסלה כל סיכוי לשלום ,  הסירה מעליה את הסמכות לקידום השלום ,  ושמרה על הסמכות לקדם מלחמות והתנחלויות .  מהיום ,  הסיכוי לשלום הפך להיות שבוי בידי אויבי השלום .  חוק זה יהיה בכייה לדורות .  אני קורא לליגה הערבית להסיר מסדר היום את יוזמת השלום הערבית בתגובה לחוק זה ,  המהווה הכרזת מלחמה והנצחת הכיבוש וגט כריתות לשלום על ידי ממשלת ישראל ". 
ח"כ דניאל בן סימון  ( העבודה )  שהצביע נגד החוק כמר כי  " זו הצבעה שהיא בכייה לדורות שנובעת מהתקף שיגעון שתקף את הכנסת ושכולנו נשלם עליו את המחיר בבוא היום .  ההצבעה הזו עלולה לסגור את חלון ההזדמנויות על הסכם אפשרי עם סוריה והיא מתארת את ישראל כסרבנית שלום בעיני העולם ".  עוד אמר בן סימון כי  " על אף שסיעת העבודה החליטה כמעט פה אחד להתנגד לחוק ,  יו"ר המפלגה אהוד ברק ויו"ר הסיעה שלום שמחון בחרו לנקוט בדרכי רמייה כדי להפוך את ההחלטה על פיה וגרמו לחוק משאל העם לקבל את הרוב הדרוש ". 

חוק משאל העם עבר : " לא ניתן זכות וטו לעבודה "
 יו"ר הקואליציה זעם על חברי הכנסת של מפלגת העבודה לאחר שרובם הצביעו נגד חוק משאל העם . " אדרוש הטלת סנקציות נגד חברי הכנסת שהצביעו נגד "
 
