הרופאים צועדים בכל הארץ : " מבקשים מנתניהו להתערב "
 רופאים ומתמחים במספר בתי חולים הצטרפו לראשי ההסתדרות הרפואית וקיימו צעדות מחאה בכל רחבי הארץ .  במקביל ,  מתמחים מאסף הרופא מאיימים להגיש מכתבי התפטרות
מחאת הרופאים ממשיכה להתרחב :  רופאים ומתמחים במספר בתי חולים קיימו הבוקר  ( רביעי )  צעדות מחאה ,  במקביל לצעדת המחאה שמקיימים ראשי ההסתדרות הרפואית .  כ-40 רופאים ומתמחים מבית החולים זיו בצפת צעדו מאזור ראש פינה לכיוון צומת מחניים .  הרופאים נשאו שלטים שעליהם נכתב בין היתר : " אנחנו מבקשים מראש הממשלה להתערב בדחיפות במשבר ".  אחד הרופאים סיפר לוואלה !  חדשות כי  " הרפואה בפריפריה חייבת לקבל חיזוק מממשלת ישראל .  הצטרפנו למאבק הציבורי כדי להציב את הפריפריה על המפה ".  
מחאת הרופאים - הכותרות האחרונות :
 מסימני מצוקת הרופאים :  מתמחה התמוטטה באסף הרופאשביתת הרופאים : " למרות החום ,  נמשיך לצעוד לי-ם"אלבום מחאה :  הרופאים מסלימים את המאבק
במקביל קיימו מאות רופאים מבית החולים בילינסון בפתח תקווה צעדת מחאה וכ-100 רופאים מבית החולים שיבא בתל השומר חסמו לזמן קצר את מחלף בר אילן .  גם רופאים מבית החולים סורוקה מבאר שבע קיימו צעדת מחאה קצרה .  בתוך כך ,  ראשי ההסתדרות הרפואית ממשיכים הבוקר בצעדת המחאה שלהם לכיוון ירושלים ,  לאחר שגם אמש הסתיימה ללא תוצאות ישיבתם עם נציגי משרד האוצר .  הרופאים ובראשם יו"ר ההסתדרות הרפואית ,  ד"ר ליאוניד אידלמן ,  פתחו את הצעדה היומית ממחלף נשרים .  ד"ר אידלמן שממשיך לשבות רעב ,  אמר לגלי צה"ל כי  " נעלה לירושלים ונמשיך לדרוש השקעה בבריאות .  כשנגיע ,  נמשיך להציב מירושלים את אותן דרישות .  אנחנו לא נוותר על בשורה למערכת הבריאות ".  
בנוסף ,  רופאים מתמחים מבית החולים אסף הרופא בצריפין חתמו הבוקר על מכתבי פיטורין ,  שאותם בכוונתם לממש אם דרישותיהם לא ייענו .  מדובר בצעד דומה שבו נקטו אתמול מתמחים מבית החולים שיבא בתל השומר .  ד"ר נדב חיים ,  מתמחה בכירורגיה מבית החולים שיבא ,  סיפר אתמול כי  " חתמנו על מכתבי פיטורין והפקדנו אותם בכספת .  למעשה נדחקנו לפינה עם הפתרון הזה ובאמת כבר נחצו כל הקווים האדומים בשביתה הזאת .  אנחנו ,  הרופאים הצעירים ,  החלטנו שהקווים האדומים שלנו כבר נחצו ואנחנו נצטרך להשתמש בכל האמצעים שיש לנו כדי להביא לסוף הסאגה הזאת ולפתרון השביתה ".  
בבית החולים אסף הרופא בצריפין התמוטטה הלילה רופאה מתמחה במהלך בדיקה של חולה .  הרופאה נבדקה על ידי רופא אחר ,  קיבלה עירוי ולאחר מכן שבה לעבודתה .  מבדיקת המקרה עולה כי הרופאה שקרסה עבדה במשמרת שנמשכה למעלה מ-20 שעות .  ד"ר מיכל פרנקל ,  מתמחה באורתופדיה ,  שעבדה במשמרת סיפרה כי  " המתמחה הובהלה לטיפול ולאחר שקיבלה עירוי היא התעקשה להמשיך לעבוד ". 

הרופאים צועדים בכל הארץ : " מבקשים מנתניהו להתערב "
 רופאים ומתמחים במספר בתי חולים הצטרפו לראשי ההסתדרות הרפואית וקיימו צעדות מחאה בכל רחבי הארץ .  במקביל ,  מתמחים מאסף הרופא מאיימים להגיש מכתבי התפטרות

