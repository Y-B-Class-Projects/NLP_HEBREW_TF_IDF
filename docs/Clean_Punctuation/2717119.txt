המזה"ת בוער - אבל לא בגללנו
איש מהצדדים במזרח התיכון טרם ראה את נייר העבודה האמריקני לקידום המשא ומתן הישראלי ? פלשתיני ,  אך האמריקנים מתחילים לטפטפו באמצעות נציגם הבכיר מרטין אינדיק ויודעי דבר .
 על יסוד התרשמות סבירה אך בלתי מוסמכת ,  נערך רישום של המאזן המוצע :  ישראל יהודית ,  גושי ההתיישבות בידה על כ ? 80 אחוזים ממתנחליה ,  סידורי ביטחון על הירדן ופירוז המדינה השכנה ,  וכן פיצוי לעולים שהשאירו את רכושם במדינות ערב ;  ומנגד ,  הקמת פלשתין על שטח הזהה למה שהיתה הגדה המערבית עד מלחמת ששת הימים ,  כינון בירה ערבית במזרח ירושלים וניסוח מעומעם בסוגיית החזרת צאצאי הפליטים מ ? 48' לישראל .
 בנימין נתניהו ייאות להמשיך במשא ומתן .  בעיניי מסתמן מסמך סביר ,  שיכול בהתאמות ראויות להיות בסיס הוגן לכינון שתי מדינות לשני העמים ,  וברור כי אילו ישראל אימצה אותו כמעט ככתבו וכלשונו ,  היתה מגלה כי הפלשתינים חומקים ממנו ומפנים עורף לג'ון קרי .
 אך גם רואי השחורות ,  המצביעים על חצי הכוס הריקה ,  יודעים כי אין לדחותה .  אפילו נפתלי בנט ואורי אריאל אינם מציעים להורות לציפי לבני וליצחק מולכו לפתוח בשביתת ? שבת .  על רקע זה מתעוררות שתי תהיות לגבי הדברים שנשא אתמול שר החוץ האמריקני ,  והם בעיקרם דרבון מעורב באיום וגובל בנזיפה כלפי ישראל .
 האחת היא ההגזמה האמריקנית באשר למרכזיותו של הסכסוך הישראלי ? פלשתיני במזרח התיכון .  הוא ללא ספק חשוב ,  ולו רק מעצם העובדה שמדינות כה רבות בעולם ובאזור מתעניינות בו ברצף ובהתמדה .  אך מה הוא לעומת הפרת ההסכם שנוקט בשאר אסד באשר לחיסול הנשק הכימי במחסני הצבא הסורי ?  ולהתקוממות המסוכנת של האחים המוסלמים וגורמי אל ? קאעידה במצרים ?  ולבסיס שהם מקימים בסיני ,  וממנו משגרים רקטות לעבר אילת כפי שאירע אור ליום שבת ?  ולהודעה ? הודאה האיראנית כי סעודיה היא אויבתה הגדולה ,  כפי שישראל ניסתה להסביר בשיחות הדו ? צדדיות במישור המודיעיני ולא מצאה אוזן אמריקנית קשבת ?  אלה לא ייפתרו גם אם הסכסוך הארץ ? ישראלי יירגע .
 האחרת הוא בהערכת עמדות הצדדים .  קרי מאיים על ישראל בחרם עולמי ובערעור הביטחון הפנימי כדי להאיץ בה לקבל את עמדותיו ,  אך זו הטעות האמריקנית הבסיסית .  הדיפלומטים שלהם קוראים יותר מדי חדשות בתקשורת וסבורים כי מחלוקת חריפה בין נתניהו לבין בנט בולמת את ישראל מלהתקדם בתהליך השלום ,  ואינם מבינים כי הקושי הראשוני והעיקרי והמעובה מצוי דווקא ברמאללה .
 קירוב ישראל אל המסמך האמריקני אינו מהלך מדיני קל ,  אבל אינו דומה בקשיות עורפו לסרבנות הפלשתינית .  שוב חוזר הניגון ,  שוב מתברר שכאשר מדובר בהערכת ליבת הכוונה של הצד הערבי בסכסוך על ארץ ישראל ,  אבו מאזן הוא סרבן השלום הראשון ,  הראשי ,  ותחת זאת קרי בוחר לא רק להטיף יותר מוסר ליהודים אלא כמעט רק להם .  

המזה"ת בוער - אבל לא בגללנו
nan
