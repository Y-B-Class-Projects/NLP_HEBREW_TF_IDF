חתן התנ"ך למבוגרים :  מנחם שמשי מאלון מורה
שמשי בן ה-31 גבר על אלף מתמודדים ,  החל משלב המיונים ,  וקיבל בנוסף 30 אלף ש"ח .  נתניהו הציג למתמודדים את שאלת ראש הממשלה המסורתית . " משמעות מיוחדת לקיום החידון בחנוכה "
 מנחם שמשי ,  תושב אלון מורה בן 31 ,  הוא חתן התנ"ך למבוגרים לשנת ה'תשע"ד ,  לאחר שזכה בחידון התנ"ך שהתקיים אמש  ( שלישי )  בבנייני האומה בירושלים .  למקום השני הגיע חננאל מלכה מאור עקיבא ולמקום השלישי הגיע יורם גולד מבאר שבע . " התנ"ך שייך לצעירים ,  למבוגרים ,  לאזרחי ישראל ,  לילדי העולם ולכל אדם ",  אמר ראש הממשלה ,  בנימין נתניהו ,  בפתח החידון שהנחה ד"ר אבשלום קור .
 לשלב הגמר הגיעו 12 מתמודדים מכל רחבי הארץ ,  לאחר שצלחו את שלב המיונים שבו השתתפו 1,000 מתמודדים .  בשלב הראשון כלל החידון מחזור שאלות בסימן  " האחר הוא האני "   הנושא הרב שנתי שהגדיר משרד החינוך .  בשלב השני לוו השאלות במשחק מחשב ,  בשלב השלישי נדרשו המתמודדים לענות על שאלת ראש הממשלה המסורתית ואילו בשלב הרביעי התמודדו ראש בראש שני המתמודדים הטובים ביותר  שמשי ומלכה .  הזוכה המאושר קיבל בנוסף פרס כספי בסך 30 אלף שקלים .  הזוכה במקום השני זכה ב-20 אלף שקלים ואילו הזוכה במקום השלישי קיבל 10 אלפים שקלים .  
ראש הממשלה אמר בדברים שנשא כי הוא שמח במיוחד על חידוש מסורת חידון התנ"ך למבוגרים . " אני חושב שיש משמעות מיוחדת לכך שהחידון נערך דווקא בחג החנוכה .  לפני כ-2,200 שנים היוונים אסרו עלינו ללמוד תורה .  התקוממנו נגד הגזירות בגבורה וניצחנו ,  ותודות למרד הזה ולמאבק ההוא לא נותק חוט החיים של עם ישראל ונשמרו ערכי הנצח של עם ישראל .  היום אנחנו נמצאים בירושלים בירתנו החופשית ,  המאוחדת לומדים תורה ומלמדים תורה ",  אמר נתניהו .
 שר החינוך שי פירון ,  שנכח גם כן בחידון ,  אמר בתחילת הערב כי  " התנ"ך מהווה פחות מדי מצפן מוסרי וחברתי שמלווה אותנו גם בהנהגה האישית הקהילתית והלאומית .  אסור שהוא יישאר רק כספר הספרים - הוא צריך להפוך להיות חלק משיקול הדעת של כל מנהיג וכל מורה דרך .  הוא צריך להיות חלק מהמצפן של כל מנהל בית ספר ומורה .  הוא המהות של החיים .  הייתי רוצה שפרקי התנ"ך כפי שהזכיר ראש הממשלה יהיו חלק מהמצפן של מנהיגות כשהיא מגבשת משנה חברתית ".  השר פירון הוסיף : " הייתי רוצה שנאומיהם של ירמיהו ויחזקאל יהיו חלק ממי שמעצב מדיניות לאומית .  הייתי רוצה שסיפורי הבריאה יהפכו להיות חלק מהבסיס והיסוד של כל משפחה בישראל .  כדי שזה יקרה אנחנו צריכים להמשיך את המפעל שראש הממשלה חידש ולהפוך את התנ"ך להיות השפה והזהות של כולנו .  אסור לנו להפוך אותו לחומר נלמד ,  אלא לתורת חיים ".  
לקריאה נוספת:אחרי 32 שנה :  זוכה חדש בחידון התנ"ך למבוגריםהאם חידון התנ"ך העולמי יבוטל בשל היעדר תקציב ?  

חתן התנ"ך למבוגרים :  מנחם שמשי מאלון מורה
שמשי בן ה-31 גבר על אלף מתמודדים ,  החל משלב המיונים ,  וקיבל בנוסף 30 אלף ש"ח .  נתניהו הציג למתמודדים את שאלת ראש הממשלה המסורתית . " משמעות מיוחדת לקיום החידון בחנוכה "
 
