שר האוצר לפיד : " קרובים להסכמות על תקציב 2015 "
 השר יאיר לפיד התייחס למחלוקות בינו לבין ראש הממשלה בסוגיית תקציב המדינה ואמר כי ייפגש מחר עם נתניהו בנוגע לעניין . " המטרה היא להגיש את התקציב לממשלה בהקדם האפשרי "
 שר האוצר יאיר לפיד התייחס אחר הצהריים  ( שבת )  למחלוקות עם ראש הממשלה בנימין נתניהו בנוגע לתקציב המדינה לשנת 2015  . " אני אפגש מחר עם ראש הממשלה המשך תכנית העבודה על תקציב 2015 ",  אמר לפיד לכלי התקשורת מחוץ לביתו בתל אביב . " אנחנו מעריכים שאנחנו קרובים להסכמות .  המטרה היא להגיש את התקציב לממשלה בהקדם האפשרי כדי לשפר את כלכלת ישראל ואת מצבם של אזרחי ישראל ". 
הקרב על התקציב - כותרות נוספות:מסתמנת פשרה בין נתניהו ללפידיעלון על תקציב הביטחון : " 4,500 רקטות על ישראל יעלו יותר "" אם נתניהו רוצה - נלך לבחירות או לאופוזיציה "  
אמש דווח כי אחרי שבועות של כיפופי ידיים ,  מסתמנת פשרה בין ראש הממשלה לבין שר האוצר בעניין התקציב .  על פי הפשרה ,  יועלה יעד הגירעון ל-3.4% מן התוצר ,  למשרד הביטחון תינתן תוספת של שישה מיליארד שקלים ולא יוטלו מסים חדשים על הציבור .  נוסף על כך ,  יאושר חוק  " מע"מ אפס "  לדירה ראשונה של לפיד .  הפשרה נרקמה במשך הימים האחרונים בין צוותים מקצועיים בראשות אייל חיימובסקי ,  מטעם משרד ראש הממשלה ,  והילל קןברינסקי מטעם שר האוצר .  לפיד עצמו העריך בשיחות סגורות כבר בראשית ספטמבר כי זה יהיה המתווה שיאפשר לשני הצדדים להעביר את התקציב .  
רמז ראשון לפשרה המסתמנת ניתן היה לקבל כבר בראשית השבוע ,  אז אמר לפיד בערוץ 2 כי לא יתנגד לתת תוספת לביטחון .  אתמול הגדיל לעשות שר האוצר ,  כאשר אמר בישיבת סיעת יש עתיד בתל אביב כי אינו מעוניין במשבר קואליציוני שיוביל להקדמת הבחירות .  המחלוקת בין השניים שיתקה את פעילות הממשלה בשבועות האחרונים .  בין היתר ,  בוטלו שתי ישיבות הממשלה האחרונות בגלל המחלוקת בין הסיעות .  כעת ,  נראה כי הפערים בין הצדדים קטנים ביותר .
 שלשום דיבר לפיד בישיבת סיעה של יש עתיד בתל אביב על החשיבות של העברת חוק  " מע"מ אפס ",  לצד אי-העלאת המסים ,  אך הדגיש כי פניו לא למשבר עם הקואליציה . " לא נלך לכיסי ישראל ,  לא ננצל את הפרה החולבת שנקראת משלם המסים הישראלי ,  ואם ינסו להכריח אותנו - אנחנו לא נשב בממשלה ",  אמר לפיד .  עם זאת ,  הוא הוסיף : " אנחנו לא מעוניינים במשבר .  אנחנו לא רוצים בחירות בעת הזאת ,  זה לא טוב לישראל ".  הוא הוסיף כי  " אחרי מערכה צבאית ממושכת ,  מעמד הביניים והאוכלוסיות החלשות זקוקים לשקט ,  לחינוך ,  לרווחה ,  ולדירות במע"מ אפס ".  
במהלך השבועות האחרונים הבהיר שוב ושוב ראש הממשלה את עמדתו לפיה אין לפגוע בתקציב הביטחון לנוכח האיומים הולכים וגוברים על ישראל ,  ועל כן יש לאשר את התוספת הדרושה למשרד הביטחון . " הכספים שהשקענו בביטחון תרמו לכלכלת המדינה ",  אמר השבוע נתניהו במהלך כנס הסייבר הבינלאומי באוניברסיטת תל אביב . " המיליארדים שהשקענו ב'כיפת ברזל' אפשרו לכלכלת ישראל להמשיך לתפקד במהלך המערכה האחרונה - ומנעו בריחה של השקעות מישראל .  המיליארדים שהשקענו בגדר בדרום בלמו כליל את ההסתננות לישראל ,  גם של הג'יהאדיסטים מסיני .  אני זוכר שהייתה ביקורת על ההשקעה ה'מופרזת' שלנו בביטחון ,  אבל אני לא רוצה לחשוב מה היה קורה אילולא השקענו זאת ". 
נתניהו הדגיש : " לאור האיומים באזורנו אנחנו זקוקים להגדלה משמעותית של מיליארדים רבים בתקציב הביטחון ,  ויש לעשות זאת בדרך אחראית ללא גירעון גדול ". 
דברים ברוח דומה אמר גם שר הביטחון ,  משה יעלון . " אני רוצה לדמיין את ישראל ב'צוק איתן' ללא 'כיפת ברזל' .  אנו זקוקים למערכות נוספות כמו 'שרביט קסמים' ו'חץ 3' למען הגנה רב-שכבתית ,  וכן ,  זה עולה מיליארדים ,  כפי שאמר ראש הממשלה ,  אבל תחשבו על העלות האלטרנטיבית של 4,500 רקטות שהיו פוגעות בישראל ללא 'כיפת ברזל' ",  אמר השבוע יעלון . 
" אין לנו מספיק כלי רכב ממוגנים ,  וגם זה עולה מיליארדים ",  הוסיף יעלון . " דמיינו שלא יהיו לנו יכולות המודיעיניות ,  שגם הן עולות מיליארדים ,  שאיפשרו לנו לבצע תקיפות מדויקות נגד חמאס ,  ואילצו אותו לקבל את הפסקת האש .  גם המכשולים בגבולות עם מצרים ועם סוריה ,  לנוכח ההתפתחויות שם - עולים מיליארדים ".  לדברי יעלון , " תקציב הביטחון קוצץ בשל סיבות פוליטיות .  כאן לא מדובר על תוספת ,  אלא על תיקון של עיוות שנועד לכסות את הוצאות 'צוק איתן' ".  

שר האוצר לפיד : " קרובים להסכמות על תקציב 2015 "
 השר יאיר לפיד התייחס למחלוקות בינו לבין ראש הממשלה בסוגיית תקציב המדינה ואמר כי ייפגש מחר עם נתניהו בנוגע לעניין . " המטרה היא להגיש את התקציב לממשלה בהקדם האפשרי "
 
