במערכת הביטחון שוב מאיימים : " לא תהיה תוספת ?  נשבית טיסות "
 גורם בכיר תקף את סירובו של שר האוצר לאשר תוספת תקציב של כ-10 מיליארד שקל למשרד הביטחון והזהיר : " הצבא פשוט יעצור ".  עם זאת ,  גורמים במערכת מעריכים כי לפיד יתיישר לבסוף לפי דרישת ראש הממשלה
גורם בכיר במערכת הביטחון תקף אמש  ( ראשון )  את ההתעקשות במשרד האוצר שלא לאשר למשרד הביטחון תוספת של כעשרה מיליארד שקל במסגרת תקציב 2015 . " אם לא נקבל תקציב של 63 מיליארד שקלים נשבית פעם נוספת את הטיסות והאימונים ביבשה החל מחודש אפריל הקרוב ",  איים הגורם הבכיר . " הצבא פשוט יעצור ,  כאילו לא הייתה כאן מלחמה בחודשים האחרונים .  זה לא איום ,  זו מציאות ".  
לטענת הגורם הבכיר ,  אנשי משרד האוצר ,  ובראשם השר הממונה יאיר לפיד ,  אטומים לרבות מהדרישות של משרד הביטחון . " רוצים שנתייעל ונקצץ ,  אבל לא מוכנים להקשיב בנושא ה'אבנים הכבדות' ",  אמר . " שוב שוכחים את חלקן של הפנסיות מכלל התקציב ,  תקציב נכי צה"ל באגף השיקום ותקציב המשפחות השכולות ".  עוד הוא הוסיף ,  כי  " יש התעלמות מהבקשות הבסיסיות שלנו להפסיק לשלם מס על הדלק ומס על כספי סיוע מארצות הברית .  זה לא רציני ".  
הקרב על התקציב - עוד כותרות:נתניהו : " זקוקים לעוד מיליארדים רבים בתקציב הביטחון"בכיר ביטחוני : " הצעת האוצר - הימור על ביטחון ישראל"לא יעלו מסים ?  יקחו ממכם יותר כסף | דעה 
אתמול אחר הצהריים הסתיימה ללא תוצאות במשרד ראש הממשלה פגישתם של ראש הממשלה ,  בנימין נתניהו ,  ושר האוצר ,  יאיר לפיד ,  בנוגע לתקציב .  השניים קבעו לתת לצוותים המקצועיים להידיין בנושא בימים הקרובים ,  ולאחר מכן לשוב ולהיפגש .
 גורמים שעודכנו בפרטי הפגישה מסרו כי  " הייתה פגישה טובה מאוד ",  אך דבר לא סוכם במהלכה .  לפיד הציג לראש הממשלה תקציב המאופיין במדיניות שעליה הצהיר  הגדלת הגירעון ,  הימנעות מהעלאת מסים ותקצוב תכנית מע"מ 0 .  לפיד מתכנן כי יעד הגירעון בתקציב השנה הבאה יהיה 3.18% מהתוצר .  מדובר בעלייה מיעד הגירעון של השנה הנוכחית ,  שעמד על 3% .  
בפגישתם הביע נתניהו את עמדתו לפיה יש לשמור על מסגרת גירעון נמוכה מ-3% מהתוצר .  לפיד הביע אמנם בפגישה הסכמה עקרונית לתת תוספות לתקציב הביטחון ,  אך רק כאלו הנוגעות לפעולות הקשורות במערך הלוחם .  
מנגד ,  ראש הממשלה התייחס במהלך הערב לנושא והבהיר כי יש להעביר למשרד הביטחון את הסכום אותו דורשים ראשיו ,  מבלי שהתנה זאת בדבר . " הכספים שהשקענו בביטחון תרמו לכלכלת המדינה ",  אמר נתניהו ,  שנשא דברים בכנס הסייבר הבינלאומי באוניברסיטת תל אביב . 
" המיליארדים שהשקענו ב'כיפת ברזל' אפשרו לכלכלת ישראל להמשיך לתפקד במהלך המערכה האחרונה  ומנעו בריחה של השקעות מישראל .  המיליארדים שהשקענו בגדר בדרום בלמו כליל את ההסתננות לישראל ,  גם של הג'יהאדיסטים מסיני .  אני זוכר שהייתה ביקורת על ההשקעה ה'מופרזת' שלנו בביטחון ,  אבל אני לא רוצה לחשוב מה היה קורה אילולא השקענו זאת ".  נתניהו הדגיש כי  " לאור האיומים באזורנו אנחנו זקוקים להגדלה משמעותית של מיליארדים רבים בתקציב הביטחון ,  ויש לעשות זאת בדרך אחראית ללא גירעון גדול ".  
גורמים במערכת הביטחון נשמעו מעודדים מקריאתו של ראש הממשלה הערב להעניק תוספת תקציבית למשרד הביטחון .  להערכתם ,  פניו של לפיד אינם לבחירות ,  ולכן הם מאמינים כי הוא ייאלץ להתיישר לפי דרישתו של נתניהו ,  ויעביר לבסוף את התוספת הנדרשת .  
לפניות לכתב אמיר בוחבוט :  amirbohbot@walla.com
 ( עדכון ראשון :  23:32 )  

במערכת הביטחון שוב מאיימים : " לא תהיה תוספת ?  נשבית טיסות "
 גורם בכיר תקף את סירובו של שר האוצר לאשר תוספת תקציב של כ-10 מיליארד שקל למשרד הביטחון והזהיר : " הצבא פשוט יעצור ".  עם זאת ,  גורמים במערכת מעריכים כי לפיד יתיישר לבסוף לפי דרישת ראש הממשלה

