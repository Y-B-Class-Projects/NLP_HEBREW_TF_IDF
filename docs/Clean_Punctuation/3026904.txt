נתניהו : " הטרור משתולל באזור - אבל קרי תוקף את ישראל "
 ראש הממשלה אמר בנאומו כי  " המזרח התיכון עולה כולו בלהבות ושר החוץ מתמקד בדמוקרטיה היחידה באזור ".  באנגלית ,  הודה לארצות הברית  " על הידידות העמוקה ".  אבו מאזן : " מוכן לחדש את שיחות השלום אם תוקפא הבנייה בהתנחלויות "
 ראש הממשלה בנימין נתניהו נשא אמש  ( רביעי )  דברים ממשרדו בעקבות נאומו של שר החוץ של ארצות הברית ,  ג'ון קרי ,  שבו נימק את חזון פתרון הסכסוך הישראלי-פלסטיני . " במשך יותר משעה עסק קרי באובססיביות בהתנחלויות וכמעט לא נגע בשורש הסכסוך - ההתנגדות הפלסטינית למדינה יהודית בגבולות כלשהם ",  אמר .  בהמשך הערב ,  אמר יו"ר הרשות הפלסטינית אבו מאזן כי הוא  " מוכן לחדש את שיחות השלום אם ישראל תקפיא את הבנייה בהתנחלויות ".  
" אני הופתעתי .  זה מה שיש לשר החוץ של ארצות הברית ,  המעצמה הגדולה ביותר בתבל ,  להתמקד בו כאחד מהנאומים המסכמים במשך שעה שלמה ?  ",  אמר נתניהו . " המזרח התיכון כולו עולה בלהבות ,  הטרור משתולל ,  ובמשך שעה שלמה מזכיר המדינה תוקף את הדמוקרטיה היחידה במזרח התיכון ששומרת על היציבות באזור ?  ". 
לקריאה נוספת:בנט תוקף את קרי : " ציטט אותי וצדק - לא נקים מדינה פלסטינית"טראמפ לפני נאום קרי : " ישראל ,  הישארי חזקה ,  20 בינואר כבר מגיע"עריקאת לוואלה !  NEWS : " מצפים שקרי יפעל לפי החלטת מועצת הביטחון "  
בהמשך ,  האשים את שר החוץ שוב בקידום החלטת האו"ם מיום שישי האחרון נגד ההתנחלויות . " הוא יוצר משוואה מוסרית מוטה ,  הוא מדבר כמעט אך ורק על ירושלים ומשלם מס שפתיים בלבד לטרור .  בהחלטת האו"ם שהוא יזם ,  מדברים על הסתה 'אנונימית' .  לא יודעים של מי .  ההתנחלויות הן של ישראל ,  אבל ההסתה היא 'בשטח' ". 
כשפנה לדבר באנגלית ,  פתח נתניהו את דבריו בתודה לממשל האמריקני והזכיר את  " הידידות העמוקה בין המדינה ".  הוא הוסיף כי ישראל רק צפויה להתחזק משיתוף הפעולה העתידי ,  ברומזו לממשלו של הנשיא הנבחר דונלד טראמפ ,  שחלק בימים האחרונים בפומבי על מהלכיו של ממשל אובמה כלפי ישראל .  
בנאומו ,  אמר שר החוץ האמריקני כי  " על חברים לומר את האמת גם כשהיא קשה ",  בתגובה לדבריו של נתניהו מהשבוע ,  ולפיהם  " חברים לא שולחים חברים למועצת הביטחון ".  בדבריו הזכיר קרי כי נתניהו הביע את תמיכתו בפתרון שתי המדינות ,  אך הוסיף כי  " ממשלתו היא הימנית ביותר שהייתה אי-פעם ,  שמובילה למצב של מדינה אחת ". 
קרי ניסה להדוף את הביקורת מצד ממשלת ישראל נגד ממשלו של ברק אובמה . " מחויבותו לביטחון ישראל הנחתה אותו לאורך תהליך השלום ",  אמר . " פעלתי רבות בנושא במהלך כהונתי מאחר שפתרון שתי המדינות הוא הדרך היחידה להשיג שלום צודק ומתמשך בין ישראל לפלסטינים .  הדרך היחידה להבטיח את עתידה של ישראל כמדינה יהודית ודמוקרטית ". 
קרי הוסיף כי  " כיום יש מספר זהה של ישראלים ופלסטינים בין הירדן לים ,  ויש להם שתי אפשרויות .  אם הבחירה היא מדינה אחת  ישראל יכולה להיות יהודית או דמוקרטית ,  היא לא יכולה להיות שתיהן .  הסקרים מראים כי עדיין יש תמיכה בפתרון שתי המדינות ,  אך הם לא מאמינים כי זה אפשרי .  רבים רואים רק איומים ואויבים ". 
 ( עדכון ראשון :  20:52 )  

נתניהו : " הטרור משתולל באזור - אבל קרי תוקף את ישראל "
 ראש הממשלה אמר בנאומו כי  " המזרח התיכון עולה כולו בלהבות ושר החוץ מתמקד בדמוקרטיה היחידה באזור ".  באנגלית ,  הודה לארצות הברית  " על הידידות העמוקה ".  אבו מאזן : " מוכן לחדש את שיחות השלום אם תוקפא הבנייה בהתנחלויות "
 
