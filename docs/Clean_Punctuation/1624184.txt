נתניהו וברק : " דוחים את המתקפה על אשכנזי "
 לשכת רה"מ ושר הביטחון גינו את דברי הבכיר בלשכת נתניהו ,  שאמר כי רא"ל אשכנזי  " כשל בתפקידו ",  עקב התנהלותו בדיונים בעסקת שליט .  ברק : " עמדת אשכנזי תואמת את ערכי צה"ל "
 לשכתו של ראש הממשלה בנימין נתניהו התייחסה הבוקר  ( שלישי )  לדברים הקשים שהטיח בכיר בלשכה ברמטכ"ל רב אלוף גבי אשכנזי .  בעקבות הדיונים על עסקת שליט ,  אמר בכיר בלשכה כי אשכנזי  " כשל בתפקידו ".  מלשכת נתניהו נמסר כי  " ראש הממשלה דוחה בתוקף דברים המיוחסים לבכיר בלשכתו .  ראש הממשלה מעריך את פועלו של אשכנזי בהנהגת צה"ל ואת עמדתו בנוגע להשבת שליט בריא ושלם .  עמדת הרמטכ"ל נובעת באופן ברור וחד משמעי מתוך דאגה כנה לביטחון ישראל ,  כמו גם עמדת כל חברי פורום ההתייעצות ". 
שר הביטחון ,  אהוד ברק ,  דחה גם הוא את הפרסומים בגנות הרמטכ"ל .  ברק אמר כי  " הרמטכ"ל גבי אשכנזי הוא לוחם ומפקד מוערך ,  ועמדותיו תואמות את ערכי צה"ל .  ההתקפות נגדו מצד אותו בכיר ראויות לכל גינוי ". 
הבוקר התפרסמו בכלי התקשורת דיווחים על ביקורת קשה שמתח אחד מבכירי לשכתו של נתניהו על התנהלותו של הרמטכ"ל .  על פי הפרסומים אמר הבכיר כי אשכנזי  " כשל בהתנהגותו "  במהלך הדיונים על העסקה לשחרור גלעד שליט .  הבכיר אמר כי אשכנזי  " נכשל בתפקידו כמפקד הצבא .  הוא מתנהג כמו ראש ועד הורים ולא כמו מפקד ". 
במהלך דיוני פורום השביעייה על עסקת שליט הצטרף אשכנזי לדיונים והביע את תמיכתו בעסקה .  הבכיר אמר כי אשכנזי היה צריך להציע לחברי הפורום החלטות צבאיות ולא לפעול ממקום של רגש . " הרמטכ"ל יהיה זה שיהיה אחראי לפעולות הטרור שיגיעו אחרי שחרור האסירים .  איפה החשיבה הצבאית שלו ?  ",  אמר הבכיר .  עוד פורסם כי במהלך הדיונים זכה הרמטכ"ל ליחס מזלזל ונאלץ להמתין דקות ארוכות להיכנס לישיבה .
 
נתניהו וברק : " דוחים את המתקפה על אשכנזי "
 לשכת רה"מ ושר הביטחון גינו את דברי הבכיר בלשכת נתניהו ,  שאמר כי רא"ל אשכנזי  " כשל בתפקידו ",  עקב התנהלותו בדיונים בעסקת שליט .  ברק : " עמדת אשכנזי תואמת את ערכי צה"ל "
 
