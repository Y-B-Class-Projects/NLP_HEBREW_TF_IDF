מתיחות ביחסים :  נתניהו זימן את יעלון לשיחה לאחר שגיבה קציני צה"ל
לאחר ששר הביטחון גיבה שוב את סגן הרמטכ"ל גולן וקרא לקצינים להביע דעתם גם אם מנוגדת לדרג המדיני ,  נקרא לשיחה . " צריך לשמור את צה"ל מחוץ למחלוקות פוליטיות ",  נמסר מלשכת ראש הממשלה
שר הביטחון משה יעלון זומן אמש לשיחה עם ראש הממשלה בנימין נתניהו ,  לאחר הנאום שנשא מוקדם יותר בבסיס הקריה בתל אביב ושם קרא למפקדים להביע את דעתם  " גם אם היא מנוגדת לעמדת הדרג המדיני ".  זאת ,  בעקבות סערת נאום סגן הרמטכ"ל אלוף יאיר גולן שזכה לביקורת חריפה מצד נתניהו .
 נאומו של יעלון מגיע על רקע שורה של חילוקי דעות קשים בינו ובין נתניהו ,  וכן בין הדרג המדיני לקצונה הבכירה בצה"ל סביב נאומו של אלוף גולן וסביב פרשת הירי בחברון ,  שבה ירה למוות החייל אלאור אזריה במחבל מנוטרל . " הוסיפו לפעול על פי מצפון אנושי ומצפן ,  ולא לנהות אחר כיוון הרוח ",  אמר יעלון בנאומו . " עשו זאת גם אם הדברים אינם חלק מהזרם המרכזי ,  ואף אם הם חולקים על רעיונות ועמדות שהפיקוד הבכיר או הדרג המדיני אימצו .  אל תחששו ,  אל תהססו ,  אל תירתעו .  הוסיפו להיות אמיצים לא רק בשדה הקרב ,  אלא גם סביב שולחן הדיונים ". 

מתיחות ביחסים :  נתניהו זימן את יעלון לשיחה לאחר שגיבה קציני צה"ל
לאחר ששר הביטחון גיבה שוב את סגן הרמטכ"ל גולן וקרא לקצינים להביע דעתם גם אם מנוגדת לדרג המדיני ,  נקרא לשיחה . " צריך לשמור את צה"ל מחוץ למחלוקות פוליטיות ",  נמסר מלשכת ראש הממשלה

