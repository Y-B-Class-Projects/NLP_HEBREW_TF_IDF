עורך דינו של נתניהו : " אין איסור לקבל סיגרים במתנה מחבר "
 עו"ד יעקב וינרוט התייחס לחקירתו של ראש הממשלה בנימין נתניהו ,  והביע ביטחון בכך שתסתיים בלא כלום . " אני משוכנע שכשהחשדות יישמעו - יתברר לכולם שלא מדובר בעבירות פליליות "
  ( בווידאו :  החוקרים מגיעים לבית ראש הממשלה ,  אמש )   
" אם חבר קרוב מביא לחברו סיגרים ,  אין בכך שום בדל של איסור ",  כך הצהיר בצהריים  ( שישי )  עורך דינו של ראש הממשלה בנימין נתניהו ,  יעקב וינרוט . " אני משוכנע שכשתשובות ראש הממשלה יישמעו יתברר לכל שומע שבכל הדברים האלה אין שום חשש או אבק של עבירה פלילית ",  מסר בהצהרה מחוץ לביתו ברמת גן ,  לאחר שאמש נחקר מרשו ,  נתניהו ,  במשך חמש שעות .
" אני לא יכול להתייחס לחקירות ראש הממשלה לגופן אבל אני רוצה להתייחס למה שפורסם בחלק מכלי התקשורת ",  פתח עורך הדין את דבריו . " ביחס לפרשה הראשונה כל בר דעת מבין שאם הביא חבר קרוב לחברו סיגרים כמתנה אין בזה ולא יכול להיות בזה שום בדל של איסור ,  שום בדל של עבירה פלילית ",  אמר . 
" לגבי הפרשה השנייה מה שאני יכול לומר ,  שוב מתייחס לפרסומים בכלי התקשורת ,  שמעתי את תשובות ראש הממשלה והייתי ונשארתי רגוע .  לא מדובר בכספים ,  בהלוואה או במשהו שמקים עבירה .  אין לי שום ספק שהחקירות האלה הן חקירות שאולי הספיקו את התשובה של ראש הממשלה והוא נתן את התשובות ,  אבל בחשדות אין ממש ". 
עוד בוואלה !  NEWS:יומיים אחרי ההסתה נגד הרמטכ"ל :  המשטרה לא עצרה אף חשודריבלין בצל סערת הרשעת אזריה : " יש מחלוקות - אבל כולנו צה"ל"כשברק השליך את הממלכתיות :  מבט לטוויטר שמשגע את המדינה 
הבוקר אמר אחד ממקורביו של נתניהו כי  " ראש הממשלה יצא מהחקירה השנייה נינוח ורגוע .  הוא אמר לי כי הפרשה השנייה היא זוטות של דברים ,  ונראה כי אבן גדולה ירדה מלבו ",  הוסיף המקורב בעקבות חקירת ראש הממשלה אתמול במעונו בירושלים ,  שנמשכה כחמש שעות .
 נתניהו נחקר בחשד לקבלת טובות הנאה בשווי מאות אלפי שקלים משני אנשי עסקים ,  ובפרשה נוספת ,  המכונה  " תיק 2000 ",  שפרטיה עוד לא ידועים .  במשטרה מסרבים לפי שעה לפרסם את זהותו של איש העסקים הנוסף שנחקר בפרשה ,  אך לוואלה !  NEWS נודע כי מדובר באדם פרטי ,  ולא בן למשפחת נתניהו או אדם הנושא בתפקיד ציבורי כזה או אחר .  
חקירתו השנייה של ראש הממשלה נמשכה אתמול כחמש שעות ,  כשבראש צוות החוקרים עמד גם הפעם תנ"צ כורש ברנור ,  מפקד היחידה הארצית לחקירות הונאה  ( יאח"ה )  .  במרכז החקירה עמדה הפרשה הראשונה  " תיק 1000 ",  שעיקרה החשד כי נתניהו קיבל מתנות יקרות ערך ,  בין היתר סיגרים בשווי עשרות אלפי דולרים ,  מאיש העסקים ארנון מילצן ,  במספר רב של הזדמנויות .
 בעדותו בפני החוקרים טען מילצ'ן כי העניק את הסיגרים לנתניהו במסגרת מערכת היחסים החברית בין המשפחות .  החוקרים סבורים כי הסיגרים ניתנו במתנה ,  כדי לחזק את ענייניו של מילצ'ן ,  ואת הסרטים שהוא מפיק בישראל ,  בין היתר בערוץ 10 ,  שהוא מחזיק בחלק מהמניות בו .  

עורך דינו של נתניהו : " אין איסור לקבל סיגרים במתנה מחבר "
 עו"ד יעקב וינרוט התייחס לחקירתו של ראש הממשלה בנימין נתניהו ,  והביע ביטחון בכך שתסתיים בלא כלום . " אני משוכנע שכשהחשדות יישמעו - יתברר לכולם שלא מדובר בעבירות פליליות "
 
