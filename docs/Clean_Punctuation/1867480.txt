387 מתמחים לא הופיעו לעבודה ,  ניתוחים נדחו
בבית הדין הארצי לעבודה נמשך הדיון בבקשת האוצר להוציא צווי מניעה לרופאים המתמחים המתפטרים .  במשרד הבריאות חוששים מפגיעה במחלקות נשים ,  ילדים ,  אורתופדיה וכירורגיה
 ( צילום :  אבי כהן ,  ערן גילווארג ,  דניאל בוק וגדעון צנטנר ,  עריכה :  יאיר דניאל ,  קריינות :  אביב אברמוביץ' ) 
בעוד נועדים נציגי הרופאים המתמחים ונציגי משרד האוצר בבית הדין הארצי לעבודה ,  דיווח אמש  ( שני )  ראש מנהל רפואה במשרד הבריאות ,  ד"ר חזי לוי ,  תאר כיצד משרדו התמודד עם היום הראשון להתפטרות המתמחים בו לא הופיעו לעבודה 387 מהם .  עיקר בתי החולים שנפגעו מהמהלך היו בית החולים רמב"ם בחיפה ,  בית החולים איכילוב בתל אביב ובית החולים מאיר בכפר סבא .  77 מתמחים לא הופיעו לעבודה ברמב"ם ,  105 מתמחים נעדרו מאיכילוב ,  ו-71 מתמחים לא התייצבו ב"מאיר ".  כמו כן ,  18 רופאים מתמחים לא עבדו היום בבית החולים בני ציון בחיפה ,  42 בשיבא תל השומר ,  20 בבית החולים וולפסון ושבעה נוספים לא הופיעו לעבודה בבית החולים אסף הרופא בצריפין .
 מאבק המתמחים - כותרות אחרונות:נתניהו :  תוספת של אלפי שקלים לרופאים במערכתהחולים עם המתמחים : " הם היו צריכים להתפטר מזמן"שטייניץ למתמחים : " אל תשברו את הכלים ואת החולים"הכירו את הרופאים המתמחים שהתפטרו
במשרד הבריאות הוקם חדר מצב בכדי להתמודד עם העומסים והשיבושים שחלו בשל התפטרות המתמחים .  כך למשל ,  נדחו חלק מהניתוחים שתוכננו בבית החולים רמב"ם וחלק מהמנותחים הופנו לבית החולים בנהריה .  לחדר המצב הגיעו במהלך היום עדכונים שוטפים לגבי מצב בתי החולים ובמקביל ,  סייר מנכ"ל משרד הבריאות ,  פרופ' רוני גמזו ,  בשבעה בתי חולים מתוך תשעה בתי חולים בהם מתחולל המשבר .  ממשרד הבריאות נמסר כי בכל בתי החולים פועלים חדרי המיון והפעילות הדחופה כסדרם .  עוד נמסר כי עלולה להיווצר מגבלה בפעילות במחלקות נשים ,  ילדים ,  אורתופדיה וכירורגיה ,  בעיקר בבתי החולים שיבא ,  איכילוב ,  מאיר ,  רמב"ם ,  רבין ושניידר .  חדר המיון לילדים ברמב"ם ,  קיבל היום רק מקרים דחופים והציבור התבקש לפנות לבתי חולים אחרים .  מחר לא יפעלו בבית החולים מרפאות החוץ ומרפאות הילדים .
 לפנות ערב סיים ראש הממשלה בנימין נתניהו ישיבה דחופה עם סגן שר הבריאות ,  יעקב ליצמן ושר האוצר יובל שטייניץ במטרה להביא לפתרון למשבר .  בסיום הפגישה נמסר מלשכת נתניהו כי זה הנחה את הדרגים המנהלים את המשא ומתן מול הרופאים הצעירים ,  להעניק תוספת של אלפי שקלים למשכורת החודשית .  נתניהו הנחה להעניק את התוספת לרופאים צעירים שיתמקדו רק בעבודה במערכת הבריאות הציבורית .
 במקביל ,  כאמור ,  דן בית הדין הארצי לעבודה בבקשת המדינה להוציא צווי מניעה לרופאים המתמחים המתפטרים .  בבקשה לבית הדין טענה המדינה כי לא ניתן לפרוץ את מסגרת ההסכם שנחתם בין משרד האוצר להסתדרות הרפואית ,  אולם קיים פתרון ב"הסטות "  בתוך ההסכם הקיבוצי ,  מבלי לפגוע בעיקרי ההסכם .  מנגד ,  טוענת המדינה ,  כי  " נציגי המתמחים עמדו על כך כי יש לקצר את תקופת ההסכם לשלוש שנים וכי יש להוסיף תוספת שכר משמעותית מעבר לאלו הקבועות כיום בהסכם ,  תוך פריצת עלות ההסכם הנוכחית ". 
לפני הדיון המכריע בבית הדין ,  אמרו נציגי המתמחים כי הם  " הפסידו במאבק "  וכי הם מקווים שיאפשרו להם להתפטר .  ד"ר הרן אמר כי  " הגענו למצב שאנחנו לא רוצים יותר כלום .  לא רוצים שום דבר רק שיתנו לנו ללכת .  זו זכותו הבסיסית של כל בן אדם ,  גם של רופא ".  לגבי המתווה שהציע האוצר ,  אמר הרן כי  " הם לא מציעים שום דבר שהוא לא פלסטר על רגל כרותה ".  לדבריו ,  הצעת האוצר לקבל תמורה כספית נוספת רק עבור תוספת שעות עבודה איננה הגיונית . " עוד כסף תמורת עוד עבודה ?  אנחנו עובדים 400 שעות בחודש ואמרו לנו לעבוד עוד שעות ". 
 ( עדכון ראשון :  21:29 ) 

387 מתמחים לא הופיעו לעבודה ,  ניתוחים נדחו
בבית הדין הארצי לעבודה נמשך הדיון בבקשת האוצר להוציא צווי מניעה לרופאים המתמחים המתפטרים .  במשרד הבריאות חוששים מפגיעה במחלקות נשים ,  ילדים ,  אורתופדיה וכירורגיה

