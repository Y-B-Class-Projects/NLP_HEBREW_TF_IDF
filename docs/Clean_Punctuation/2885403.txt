אדוני ראש הממשלה ,  תן קרדיט
בדף הפייסבוק של בנימין נתניהו מיהרו לברך את תא"ל גל הירש .  אחד מאלו שלא הצטרפו לברכות  ( מלבד ניצבים בדימוס ,  שוטרים והורים שכולים )  ,  היה צלם עיתונות שתהה מדוע בלשכת רה"מ השתמשו בתמונה שצילם
על רקע הסערה סביב מינויו של גל הירש פורסמה בדף הפייסבוק של ראש הממשלה בנימין נתניהו הודעת תמיכה במינוי .  בין הרבים שלא ממש מרוצים מהבעת התמיכה ,  היה גם הצלם מאיר אזולאי שתהה ,  במילים לא לגמרי עדינות ,  מדוע התמונה שצילם מופיעה בעמוד הפייסבוק ללא קרדיט צילום .
" תת-אלוף במילואים גל הירש הוא לוחם וקצין ראוי ומוערך ,  שמילא שורה של תפקידי פיקוד בצה"ל והוביל את פקודיו אל שדה הקרב ואל מבצעים רבים ,  באומץ לב ויצירתיות .  כמפכ"ל המשטרה המיועד הוא יצעיד קדימה את המשטרה אל מול האתגרים הניצבים בפניה ,  תוך חתירה מתמדת לשיפור ביטחונם האישי של אזרחי ישראל וחיזוק שלטון החוק "  - כך נכתב בדף הפייסבוק של נתניהו ,  לצד תמונתו של הירש .
 אזולאי מיהר להגיב : " תראו ביבי ואנשיו גנבים .  בסדר ,  גנבתם ממני תמונה של גל ,  לפחות תתנו קרדיט יא בני כלאיים ".  זמן קצר אחר כך ,  פרסם אזולאי תגובה מעודנת יותר : " הצילום שלי .  המינימום זה לתת קרדיט אדוני ראש הממשלה .  קמצנים ". 
מתברר שאת התמונה צילם אזולאי ,  שעבד קרוב ל-30 שנה ב"ידיעות אחרונות ",  לפני כשנתיים למגזין ISRAEL DEFENSE .  אזולאי שקיבל תשלום מהמגזין עבור הצילומים ,  אמר לוואלה ברנז'ה כי אינו מבקש תמורה כספית ,  אבל מצפה שיתווסף קרדיט לצילום .  בכל זאת ,  בפוסט שהועלה ביום שלישי בערב וזכה ליותר מ-7,600 לייקים ו-240 שיתופים ,  עדיין לא מצוין מי צילם את הירש .  

אדוני ראש הממשלה ,  תן קרדיט
בדף הפייסבוק של בנימין נתניהו מיהרו לברך את תא"ל גל הירש .  אחד מאלו שלא הצטרפו לברכות  ( מלבד ניצבים בדימוס ,  שוטרים והורים שכולים )  ,  היה צלם עיתונות שתהה מדוע בלשכת רה"מ השתמשו בתמונה שצילם

