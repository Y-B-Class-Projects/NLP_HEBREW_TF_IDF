נתניהו מבהיר :  נגיב בעוצמה לניסיון תקיפה סורי
בתום התייעצות ביטחונית בלשכתו ,  ראש הממשלה התייחס להיערכות המערב לתקיפה בסוריה .  הוא הדגיש כי ישראל אינה צד במלחמת האזרחים ,  אך אותת לאסד : " אנחנו ערוכים לכל תרחיש "
 ראש הממשלה בנימין נתניהו קיים היום  ( שלישי )  התייעצות ביטחונית בלשכתו בתל אביב ,  ברקע הדיווחים על היערכות מעצמות המערב לתקיפה בסוריה . " מדינת ישראל ערוכה לכל תרחיש .  אנחנו איננו חלק ממלחמת האזרחים בסוריה ,  אבל אם נזהה ניסיון כלשהו לפגוע בנו - אנחנו נגיב ,  ונגיב בעוצמה ",  אמר ראש הממשלה .
 נשיא ארה"ב ברק אובמה קיים היום סבב של שיחות טלפון עם ראש ממשלת אוסטרליה ,  נשיא צרפת ומנהיגים נוספים על האפשרות של מתקפה בסוריה .  עם זאת ,  גורמים אחרים בארה"ב טוענים כי לא סביר שמתקפה תצא לדרך כל עוד פקחי האו"ם עדיין נמצאים על אדמת סוריה - עד יום ראשון הקרוב .  מאידך ,  רשת NBC ציטטה גורם אמריקני בכיר ,  שהודיע כי הבית הלבן נערך למתקפת טילים בסוריה ,  שתימשך שלושה ימים ושיכולה לצאת לדרך כבר ביום חמישי .
 תופי מלחמה בסוריה - כותרות אחרונותהתכנית האמריקנית : " מתקפת טילים בת שלושה ימים"בריטניה מגיבה לטבח : " מכינים מבצע צבאי בסוריה"לבנון :  חיזבאללה יגיב אם ישראל תתערב בתקיפה בסוריהגורם ישראלי העריך :  הטבח הכימי  - " טעות מבצעית "  
מוקדם יותר היום אמר שר ההגנה האמריקני צ'אק הייגל ,  כי הצבא האמריקני ערוך ומוכן לבצע תקיפה בסוריה , " בהתראה של רגע .  העברנו את הכוחות למקומם כדי שניתן יהיה לבצע את ההנחיות של הנשיא אובמה ",  אמר הייגל בראיון שהתפרסם בצהריים ברשת BBC . " אנחנו מוכנים לתזוזה .  ברור למדי שנעשה שימוש בנשק כימי בסוריה ,  והמודיעין מצביע על כך שזה לא נעשה בידי המורדים ".  
ההכנות למערכה הקרבה לא מתקיימות רק בארצות הברית .  לשכתו של ראש ממשלת בריטניה ,  דיוויד קמרון ,  הודיעה כי בריטניה משרטטת תכנית ראשונה למבצע צבאי בסוריה ,  בתגובה למתקפה הכימית שקטלה על פי ההערכות מאות אזרחים בדמשק .  דובר הלשכה אמר לעיתונאים כי  " זה רק סביר להניח שהכוחות המזוינים שלנו עושים הכנות אפשריות למתקפה ".  לדבריו ,  כל תגובה תהיה מידתית ,  אך היא תהיה  " בדיוק התגובה שאנחנו מדברים עליה כרגע ".  הדובר הבהיר כי בריטניה תפעל במסגרת החוק הבינלאומי ,  אך אמר כי לונדון לא תמתין בהכרח לפרסום דוח חקירת האו"ם בנוגע לשימוש בנשק הכימי ,  לפני שתחליט אם וכיצד לפעול .  

נתניהו מבהיר :  נגיב בעוצמה לניסיון תקיפה סורי
בתום התייעצות ביטחונית בלשכתו ,  ראש הממשלה התייחס להיערכות המערב לתקיפה בסוריה .  הוא הדגיש כי ישראל אינה צד במלחמת האזרחים ,  אך אותת לאסד : " אנחנו ערוכים לכל תרחיש "
 
