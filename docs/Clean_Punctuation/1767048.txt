נתניהו : " כלכלה לאומית במשק הגלובלי צריכה להתחרות "
 ראש הממשלה מנה את חמשת הכללים שסייעו לישראל להישאר חזקה מול המשבר כלכלי העולמי .  לדבריו ,  יש  " לרסן ,  להפחית מסים לחברות ,  להשקיע בחינוך ובתשתיות ,  לקדם יזמות ולקצץ בביורוקרטיה "
" כלכלת ישראל נמצאת בזינוק בעלייה .  היעד הוא להיכלל בין 15 המדינות להכנסה לנפש .  אם נצמח ב-1.5% בשנה נעשה את זה ",  כך פתח הבוקר  ( שני )  ראש הממשלה בנימין נתניהו את דבריו בוועידת העסקים לשנת 2010 .  נתניהו ציין את הצלחתה של ישראל לעמוד חזקה בעוד מדינות אירופה עומדות בפני משבר הגוש האירופי . " השאלה היא מהם כללי היסוד הבסיסיים ביותר בעזרתם הגענו לפה  מכלכלה מתפתחת למפותחת ",  אמר . " התחרות ,  כמו בעסקים ,  לעולם לא נפסקת .  כלכלה לאומית במשק הגלובלי צריכה כל הזמן להתחרות .  עלינו לשמור על חמישה כללי יסוד .  נשמור עליהם והם ישמרו עלינו ".  
לדברי ראש הממשלה ,  חמשת כללי היסוד שישראל צריכה לעמוד בה הם פשוטים עד כדי שרבים שכחו להקפיד עליהם . " הראשון ,  שרבים שכחו אותו ,  הוא 'אל תוציא יותר משאתה מכניס' .  אל תבזבז יותר שאתה מרוויח .  קבענו ב-2003 כללים ותוכניות ריסון קשות ומדי שנה ירדנו בהוצאה הממשלתית לנפש  דבר שהגן עלינו ממה שקורה עכשיו באירופה ובמקומות אחרים ".  נתניהו הוסיף וציין כי  " קבענו כלל פיסקלי המתחשב בצמיחה של עשור האחרון .  השמירה של המשמרת הפיסקלית היא קריטית .  אחד הלקחים החזקים ביותר של עשרות השנים האחרות .  אין כסף חינם ".  
ראש הממשלה המשיך למנות את הכללים ואמר כי יש להפחית מס לחברות כדי לעודד אותם להישתקע בישראל . " הכלל השני לצמיחה הוא שהכלכלות הצומחות פועלות להפקת רווחים .  המשקיעים עובדים ,  המנהלים מתאמצים ופועלים למען רווח וכדי להבטיח רווח .  מתי שאפשר נפחית אותו ,  אבל זה הכלל והוא יותר משמעותי בכלכלה גלובלית ".   
" הכלל השלישי ",  המשיך נתניהו , " הוא לא רק שמירה על המסגרת ויצירת כדאיות להשקעה ,  כי אם גם ייצור חדשנות .  החדשנות צריכה להיות מפותחת מוקדם  מרמת הילדים .  השקענו 7 מיליארד שקל בתוכנית רב שנתית .  אנו פותחים עשרות מרכזי מצוינות .  אנו מתרכזים בנושאים כמו מדעי המוח ,  גנטיקה ותחליפי נפט ,  מחשבים וסייבר .  אני חושב שהשקעה במחשבים היא מחשבה נכונה ",  אמר .  נתניהו הוסיף ושיבח את פעולות של שר החינוך ,  שקבע יעדים לחינוך . " אני מבקש גם שלימודי הכלכלה גם בגילאים הצעירים ייכנסו ".  
לדברי נתניהו ,  ההתמקדות צריכה להיות בתשתיות . " אנחנו צריכים וחייבים שתהיה כאן תשתית ראויה למים ,  שנביא להרחבה משמעותית של מתקני ההתפלה ,  ובמקביל תוספת מתקנים . 
" הגידול בשימוש במים עולה ואנו צריכים להביא עוד מים .  אנו זקוקים לכבישים מהירים לגליל ורכבת לאילת ולים סוף  שתחבר את שווקי אסיה לשווקים האירופים .  פירוש הדבר הוא לאופציה לרכבת שתמשיך עד לעירק .  זהו פתח לשלום ",  אמר . " תשתיות פרושן  פס רחב .  אנחנו נוסעים במהירות של טרקטור באוטובוס המידע "  ציין .  כמו כן ציין נתניהו את הצורך בהקמת  " גדר גבול בדרום  ,  אחרת נוצף במסתננים בלתי חוקיים .  אנו פורשים רשת לאורך הגבול ומכינים את הגבול הקבוע ".   
" הדבר החמישי שיש להתמקד בו ",  אמר נתניהו , " הוא לעודד אפשרות של עשיית עסקים במינימום התערבות של המדינה .  שהקשר יהיה המינימום ההכרחי .  ככל שאנו מקשים עליהן אנחנו מעכבים את התפתחות הכלכלה ". 
לסיכום אמר נתניהו : " אנחנו צריכים להמשיך בדיוק בכללים בהם פעלנו עד היום .  לרסן ,  להפחית מסים ,  להשקיע בחינוך ובתשתיות ,  לקדם יזמות ולקצץ ביורוקרטיה .  המדינות ששכחו את הכללים האלו רואות את התוצאה ".  

נתניהו : " כלכלה לאומית במשק הגלובלי צריכה להתחרות "
 ראש הממשלה מנה את חמשת הכללים שסייעו לישראל להישאר חזקה מול המשבר כלכלי העולמי .  לדבריו ,  יש  " לרסן ,  להפחית מסים לחברות ,  להשקיע בחינוך ובתשתיות ,  לקדם יזמות ולקצץ בביורוקרטיה "
 
