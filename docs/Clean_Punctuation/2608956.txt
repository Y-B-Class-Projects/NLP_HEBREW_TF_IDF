יחימוביץ' :  מינויו של כחלון הוא פתטי ולא חוקי
במסיבת עיתונאים שנפסלה לשידור ,  תקפה יושבת ראש העבודה את ההחלטה למנות את השר כחלון למנהל מקרקעי ישראל . " נתניהו לא רוצה שהציבור יידע את האמת ",  אמרה
שעות אחרי שמפלגת העבודה עתרה לבג"ץ נגד המינוי של משה כחלון ליושב הראש של מנהל מקרקעי ישראל ,  כינסה הבוקר  ( שני )  יושבת הראש ,  שלי יחימוביץ' ,  מסיבת עיתונאים בה תקפה את החלטת ראש הממשלה ,  בנימין נתניהו ,  למנות את השר לתפקיד הבכיר .  לבקשת הליכוד ,  מסיבת העיתונאים נפסלה לשידור על ידי יושב ראש ועדת הבחירות המרכזית ,  השופט אליקים רובינשטיין ,  בטענה שמדובר בתעמולה אסורה . 
" ראש הממשלה לא רצה שמסיבת העיתונאים הזו תתקיים כי לא רצה שהציבור ידע את האמת ",  אמרה יחימוביץ' שטענה כי מינויו של השר כחלון הוא לכאורה  " חפוז ,  פתטי ,  לא חוקי ולא תקין ".  לדבריה ,  למרות שנתניהו וכחלון מנסים לשוות למינוי הבטחה להורדת מחירי הדיור  המצב כעת הוא למעשה הפוך . " בזמן כהונת נתניהו מחירי הדיור עלו ב-48% .  בעוד במדינות ה-OECD נדרשות בממוצע 96 משכורות חודשיות לרכישת דירת ארבעה חדרים - בישראל צריך 130 .  הפער בין מדד מחירי הדירות לבין השכר הממוצע החודשי בתקופת נתניהו גדל ב-40% ",  פירטה יחימוביץ' את הכשלים שלטענתה הובילו את ראש הממשלה להכריז על המינוי הבלתי תקין .
 כל העדכונים ,  הדיווחים והפרשנויות - וואלה !  בחירות 2013 
לטענת יושבת הראש ,  בשל הסיבות הללו ואחרות  " אסור לראש הממשלה להמשיך ולכהן ".  היא הבהירה כי במינויו של כחלון מופרים חוק מנהל מקרקעי ישראל והנחיות היועץ המשפטי לממשלה בדבר מינויי בכירים בתקופת בחירות . " מה חושב נתניהו ?  שאנשים יאמינו שמינוי פיקטיבי של כחלון ליו"ר מועצת המנהל יעזור ?  כחלון בעצמו הודיע שזו משרה חלקית .  על זה צריכים אזרחי מדינת ישראל לשלשל את הפתק של נתניהו לקלפי ?  זה זלזול באינטיליגנציה וזו היא פאניקה .  כמה אפשר לתעתע ולייצר ספינים כל כך מנוגדים למהות ".  היא הבהירה שצעד זה ,  כמו רבים אחרים ,  מעידים על חולשה גדולה של נתניהו . " כל שעה שעוברת נתניהו יורד בסקרים - הוא יודע זאת היטב .  לכן נעשה התעלול הנואש הזה ,  אבל יש גבול למידת הולכת השולל ולחציית כל מנהל תקין ויצירת מציאות דמיונית בה כל הנתונים האלה לא קרו ". 
למול המינוי ,  הציג ח"כ יצחק  ( בוז'י )  הרצוג במסיבת העיתונאים את התוכנית של מפלגת העבודה בנושא הדיור . " התוכנית שלנו חברתית וצודקת והיא תיתן את הפיתרון ולא בישראבלוף של נתניהו כמו המינוי המלאכותי בו עסקנו היום ".  
איציק שמולי ,  ממובילי המחאה החברתית בקיץ 2011 ,  ומועמד במפלגת העבודה כיום התייחס אף הוא למינוי כחלון ,  ואמר כי הדבר מעיד שהצרכים של מעמד הביניים לא נספרים במוקדי קבלת ההחלטות . " סמל המחאה החברתית זו כמובן בעיית הדיור ,  שלא נפתרת - כי מחירי הדיור בתקופת נתניהו עלו בעשרות אחוזים .  לא רק שהדירה הולכת ומתרחקת אלא שאנחנו תמהים אם מישהו רוצה להתמודד עם העניין באופן אמיתי .  במהלך של אתמול ,  מבחינתנו כצעירים ,  יש הזדמנות גדולה כי זה מזכיר לכולנו על מה הבחירות האלה ". 
השר כחלון התייחס הבוקר לסערה סביב מינויו ,  ואמר כי  " ההתעסקות בזה היא קצת מוגזמת ".  בראיון לתכנית  " בוקר טוב ישראל "  בהגשת גולן יוכפז בגלי צה"ל אמר כחלון כי הוא לא חלק ממערכת הבחירות .  בהתייחס למצוקת הדיור אמר השר : " העובדות היום הן לא טובות .  המחירים גבוהים ,  וההיצע נמוך .  כשקרקע זולה ,  הדירה זולה .  מנהל מקרקעי ישראל אוחז ברוב המוחלט של הקרקעות במדינת ישראל .  אם תתקיים שם רפורמה ויהיה היצע - יהיה שירות טוב ומחירים טובים .  הממשלה צריכה להתמודד רק עם עצמה ".  
" אני מבין את הביקורות .  אני מבין שאני ערב בחירות ",  הוסיף כחלון בראיון , " מערכת בחירות היא מערכת טעונה ודרוכה .  זה תמיד היה ויהיה ".  
לקריאה נוספת:העבודה פונה למתלבטות :  את יכולה לנצח את ביביכחלון : " מבין את הביקורת ,  אחזור להנהגת הליכוד "  

יחימוביץ' :  מינויו של כחלון הוא פתטי ולא חוקי
במסיבת עיתונאים שנפסלה לשידור ,  תקפה יושבת ראש העבודה את ההחלטה למנות את השר כחלון למנהל מקרקעי ישראל . " נתניהו לא רוצה שהציבור יידע את האמת ",  אמרה

