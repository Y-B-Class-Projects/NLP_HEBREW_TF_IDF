נתניהו לפוטין :  הגולן הוא קו אדום - וחייב להישאר בשליטתנו
ראש הממשלה הבהיר את עמדתו בפגישה עם נשיא רוסיה במוסקבה לאחר ההצהרה שנשא בישיבת הממשלה ברמת הגולן ,  ובה הדגיש כי היא תישאר בידי ישראל  " לעד ".  לדבריו ,  הושגו הבנות חדשות לחיזוק התיאום הביטחוני בסוריה
ראש הממשלה בנימין נתניהו אמר היום  ( חמישי )  בפגישתו במוסקבה עם נשיא רוסיה ,  ולדימיר פוטין ,  כי רמת הגולן היא קו אדום מבחינתה של ישראל וכי היא  " חייבת להישאר בידיה ".  נתניהו הוסיף כי ישראל תעשה כל שביכולתה כדי לסכל משלוחי נשק שמקורם באיראן מלהגיע לידי חיזבאללה - שתי בעלות ברית קרובות של מוסקבה . 
" לישראל יש קווים אדומים ברורים הנוגעים לביטחון שלנו ",  אמר נתניהו לפוטין בפתח פגישתם . " דבר ראשון ,  אנחנו עושים כל מה שביכולתנו כדי לעצור מעברי נשק מתקדם מסוריה ומאיראן מלהגיע לידי חיזבאללה ".  בתום הפגישה ,  אמר ראש הממשלה כי נערכה פגישה נפרדת בין מפקד חיל האוויר אלוף אמיר אשל ,  לשר ההגנה הרוסי סרגיי שויגו ,  שבמהלכה הושגו הבנות חדשות לחיזוק התיאום הביטחוני בסוריה .  נתניהו הוסיף כי נושא הפנסיות של העולים מברית המועצות לשעבר ייחתם סופית בביקור נוסף שלו במוסקבה ,  שייערך בתחילת יוני .
 עוד באותו נושא:מתכננים את העתיד : " סולימאני נפגש עם פוטין לדון על סוריה"תמונות ראשונות :  איראן חשפה חלקים ממערכת ה-S-300 שקיבלה מרוסיה 
הערתו של נתניהו על הגולן הגיעה לאחר הכרזתו מתחילת השבוע שעל הקהילה הבינלאומית להכיר ברמה כשטח ישראלי לכל דבר ועניין .  מאז שנתניהו אמר את הדברים הספיקו גרמניה וארצות הברית ,  שתי מדינות הנחשבות קרובות הרבה יותר לישראל מאשר רוסיה ,  להסתייג מדבריו של ראש הממשלה ולהבהיר כי מבחינתן הגולן נותר שטח כבוש שעתידו ייקבע במשא ומתן .  
במקביל לפגישה בין פוטין לנתניהו ,  הליגה הערבית התכנסה היום לישיבת חירום בנושא רמת הגולן .  בפתח הישיבה שהתקיימה בקהיר אמר מזכ"ל הליגה נביל אל-ערבי כי מדינות ערב צריכות  " לנקוט בצעדים מעשיים נגד ישראל ".  בהודעת הסיכום של הישיבה ,  גינתה הליגה הערבית את  " ניסיונותיה של ישראל לשנות את המצב המשפטי והדמוגרפי של רמת הגולן ",  וקראה לאו"ם ללחוץ על ישראל למלא את החלטות מועצת הביטחון של האו"ם הקוראות לה לסגת מכל השטחים שכבשה ב-1967 .
  ( עדכון ראשון :  10:52 )  

נתניהו לפוטין :  הגולן הוא קו אדום - וחייב להישאר בשליטתנו
ראש הממשלה הבהיר את עמדתו בפגישה עם נשיא רוסיה במוסקבה לאחר ההצהרה שנשא בישיבת הממשלה ברמת הגולן ,  ובה הדגיש כי היא תישאר בידי ישראל  " לעד ".  לדבריו ,  הושגו הבנות חדשות לחיזוק התיאום הביטחוני בסוריה

