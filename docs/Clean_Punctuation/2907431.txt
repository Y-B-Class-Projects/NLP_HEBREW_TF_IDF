דעה :  זה לא האירופאים ,  זה אנחנו
כשנתניהו אמר שישראל נלחמת את המלחמה של המערב ,  נפלו הדברים על אוזניים ערלות ,  כי איך ייקחו אותנו ברצינות אם שבוע אחד אנו מושיטים יד לשכנינו לשלום ושבוע לאחר מכן אומרים שאותם השכנים הם אחיהם של מבצעי הפיגועים בפריז ? 
האסון הצרפתי שעודנו בכותרות ,  פוגש את הציבור הישראלי בעיצומו של גל טרור .  החיכוך של שני האירועים ,  האחד כבר בן כמה חודשים והשני בן מספר ימים ,  הגביר את השיח ברשת בנוגע להזדהות הרבה של אנשים עם האסון הצרפתי .  היו ישראלים רבים שהרגישו שיש משהו צבוע קמעה בדרך בה אנשים בחרו להזדהות על ידי החלפת תמונות הפרופיל שלהן ,  או אפילו עיריות בישראל שתלו דגלים של צרפת ברחובות הראשיים שלהן .  ומהצד השני ,  היו אלו שהאשימו את הראשונים בשמחה לאיד .  ניתן להבין את אלו וגם את אלו .  הפיגועים הצרפתיים הם אכן מזעזעים .  ואך טבעי שאמות הסיפים יירעדו ושתמונות הזוועה יזעזעו .  באותה מידה ,  מזעזעת הקלות בה יהודים נדקרים ,  נדרסים ונרצחים בארצם מולדתם מבלי שהדבר יעורר זעזוע זהה בקרב אומות העולם האחרות .
 אך את ההבדל בגישה ואת הפער שבין ההזדהות החד משמעית עם צרפת אל מול ההזדהות הלא כה חד משמעית עם ישראל ,  ניתן להסביר די בפשטות .
 חשוב להבין את הנחת המוצא של כותבת שורות אלו .  הנחה שבסיסה הוא כי העם היהודי שבישראל הינו קורבן לאחד מהעוולות הגדולים בהיסטוריה .  בעוד מאות שנים מהיום ,  כשהיסטוריונים בעלי מהימנות מקצועית יחקרו את השנים שמהקמת המדינה ועד היום ,  הם יתפסו את הראש וישאלו את עצמם איך בקלות כזו ,  עיוותו אנשים כה רבים מציאות כה פשוטה .  יש צדק ויש אי צדק .  יש טוב ויש רע .  בצד שלנו נמצאים הצדק והטוב ללא עוררין .  כעת ,  יעלו ויבואו אלו אשר ינסו לערער את טענתי ולהעלות דוגמאות לחוסר מוסריותנו ,  או לחילופין ,  להעלות דוגמאות מעוותות המנסות לערער על צדקת הדרך .  לאלו ,  ראוי לענות ולומר ,  שאנו אכן לא מושלמים .  אך מוסריותנו וצדקנו מתחזקים לאור העובדה שאנו מכירים באי-השלמות או באי הצדק כשאלו מתרחשים ולעיתים ,  מוסריותנו הרבה היא היא העקב אכילס שלנו .  אותו עוול היסטורי ,  הוא זה המנהל אותנו גם היום ובו גם ניתן למצוא הסבר לפער בין צרפת וישראל .  
בנאום של נתניהו באו"ם לפני יותר מחודש ,  נעוץ ההבדל בין איך שהעולם תופס פיגועים נגד יהודים ופיגועים נגד אחרים .  אחת הטעויות של נתניהו באותו נאום ,  נתניהו עשה הבחנה ברורה בין הפלסטינים לבין האסלאם של שאר העולם .  בתחילת הנאום ,  השתמש נתניהו במושגים של הנטינגטון כדי לתאר את המלחמה מול איראן .  ציוויליזציה מערבית וליברלית אל מול מדינה פרימיטיבית ואלימה .  כשהגיע לסכסוך הפרטי שלנו לקראת סוף הנאום ,  נתניהו בחר להושיט יד לשלום וכך למעשה מתח גבול ברור בין איראן ודעא"ש לבין הפלסטינים .  אדם ממוצע ששמע את הדברים ,  יכול להסיק ששלום עם איראן הוא בלתי אפשרי ,  בעוד ששלום עם הפלסטינים כן .  אין זה אומר שהפלסטינים או כל אחת מהקבוצות הנ"ל זהים בשיטות הפצת האסלאם הקיצוני שלהם .  אך לומר שאין זו אותה מלחמה זה יהיה שקר .  הפלסטינים פשוט שדרגו אותה בחוכמה רבה והפכו אותה להסברתית .  
ולכן ,  השבוע ,  כשאמר נתניהו  ( ובצדק )  שישראל נלחמת את המלחמה של המערב ,  נפלו הדברים על אוזניים ערלות .  איך ייקחו אותנו ואת המאבק שלנו ברצינות אם אנו שבוע אחד מושיטים יד לשכנינו לשלום ושבוע לאחר מכן אומרים שאותם השכנים הם אחיהם של מבצעי הפיגועים בפריז ? 
אל תטעו .  גם אם נתחיל להציג את אויבינו במסגור הנכון ,  המאבק על הצדק לא יהיה פשוט .  יש פה במציאות הייחודית שלנו מוטיבים נוספים חוץ מלהיות החזית והדוגמה החיה בתיאוריה של הנטינגטון .  אבל גם פה ,  כמו במקרים אחרים ,  אנו הבאנו על עצמנו את הפקפוק של אחרים בצדקת דרכנו .  זה לא יקרה בקרוב ,  אבל בכדי שבפיגועים הבאים שיהיו נגד יהודים ,  העולם יזדהה יותר איתנו ,  אנו חייבים להיצמד לאמת ,  למוסר ולצדק .  לומר את הדברים כמו שהם .  יש צדק ויש אי צדק .  בצרפת זה ברור .  למה שלא יהיה ברור גם פה ?  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד .  

דעה :  זה לא האירופאים ,  זה אנחנו
כשנתניהו אמר שישראל נלחמת את המלחמה של המערב ,  נפלו הדברים על אוזניים ערלות ,  כי איך ייקחו אותנו ברצינות אם שבוע אחד אנו מושיטים יד לשכנינו לשלום ושבוע לאחר מכן אומרים שאותם השכנים הם אחיהם של מבצעי הפיגועים בפריז ? 

