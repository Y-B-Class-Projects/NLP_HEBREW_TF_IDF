לחזור למגבית היהודית
בלשכת ראש הממשלה בנימין נתניהו ניסו לומר אמש כאילו כבר באמצע יולי הוחלט על פיצוי לנפגעים במלחמה ,  אבל זה תיאור חלקי בלבד .  בפועל היתה הודעה ברורה כי הממשלה תפצה את יישובי עוטף עזה ,  וזה ראוי מאוד ,  אבל רק אותם .  לולא הזעקה המוצדקת שהקימו פרנסי אשדוד ואשקלון ,  אין כל ביטחון כי נתניהו היה מבטיח כבר אתמול תוכנית פיצויים גם להם ,  בעוד שבועיים .
 יש חשד כבד כי התכוונו לא לפצותם ,  או התכוונו לפצותם חלקית .  אבל גם אם מדובר בחשד שווא ,  לא ברור מדוע נתניהו הסכים לפרסום הראשון אשר דן ביישובי עוטף עזה בלבד - הודעה שתוקנה באיחור .  כפי שכל נפגע בגופו בנחל עוז ובאשקלון ,  בנירים ובאשדוד זכה לטיפול המסור ביותר שאפשר להגיש לו בבית החולים ,  חובה היה להבהיר מלכתחילה כי יהיה קריטריון אחיד לפיצוי ,  בלי קשר לריחוק היישוב מקו החזית .  זו היתה במקרה הטוב פאשלה ,  ונתניהו חייב להסבירה למרות שתוקנה בתוך זמן קצר .
 יותר מזה ,  בפועל אפשר לרכז בכמה דקות של עבודת מחשב את כל התביעות לפיצויים ,  וכבר עתה לשלם מפרעה .  ברוב המקרים יהיה צורך להשלים ,  ובמיעוטם - שבהם יקבלו הנפגעים יותר מהמגיע להם - ניתן לנכות בתשלומים מהכנסתם ולהחזיר לממשלה .  העיכוב ,  במקרה זה ,  הוא מקור לזעם ,  מעשה שטן .  
לגופו של עניין ,  חובה למצוא מימון לא רק להוצאות צוק איתן אלא גם לקבל את גירסת נתניהו כי הביטחון הלאומי קודם לכל ,  והדבר צריך לבוא לכלל ביטוי בתקציב הבא .  גם הכרח דחוף למלא מחדש את המלאי ולחדש את האימונים ,  ובעיקר לעסוק בפיתוח מדעי ? טכנולוגי .
" מניין יבוא עזרי ?  "  איני יודע להכניס ראשי בין ההרים אם ראוי להגדיל את הגירעון ,  מה שנקרא  " להדפיס כסף ";  ואולי להעלות מסים כדעת נגידת בנק ישראל ד"ר קרנית פלוג .  אך ניתן  " לחשוב מחוץ לקופסה "  ולהצביע על מה שחלף מן העולם ויכול להתחדש ברגעי חירום :  הפעלה נמרצת של המגבית היהודית ושלוחותיה בארץ ובגולה .
 בכלכלה המודרנית לועגים לנדבות ,  אבל  " איש כאשר יידבנו ליבו "  הוא ערך יהודי נעלה ,  ולדעתי ייקלט בקרב חלק מהקהילות בתפוצות ,  המבקשות לסייע לישראל בשעתה הקשה כאשר האנטישמיות גואה בעולם .  בדיוק כך ,  חידוש תקיף ,  אגרסיבי ,  מלווה בתעמולה זועקת לגלות סולידריות יהודית ולחוש השנה לעזרת ישראל יותר מבעבר .  תחילה אנשי משרד ראש הממשלה והאוצר ילעגו ,  אחרי שיהרהרו ישקלו זאת ברצינות .
 עוד ראוי לפגוע בשולי התקציבים שמבקשים לא לקצצם .  למשל ,  להגדיל את מספר התלמידים בכיתה .  המחזור שלי ידע 52 תלמידים בכיתה ויצאו ממנו שניים שבנו קריירה אקדמית במכון וייצמן ובאוניברסיטת תל אביב ואחד שהפך פרופסור לרפואה ומנכ"ל בנק הפועלים ,  והיד נטויה ,  והזיכרון קצר .
 ישראל על פרשת דרכים ,  בין להתבכיין לבין לנסוק מן המצוקה .  

לחזור למגבית היהודית
nan
