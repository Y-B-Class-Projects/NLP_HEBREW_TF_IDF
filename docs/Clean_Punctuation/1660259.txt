נתניהו לליצמן על ברזילי :  לא נסכן חיי אדם
רה"מ נועד עם סגן שר הבריאות והודיע לו כי ההחלטה על מיקום חדר המיון בבית החולים באשקלון תתבסס על המלצת גורמים רפואיים .  ההערכה :  יהדות התורה עשוייה לפרוש מהקואליציה אם לא יועתק מיקום חדר המיון
ראש הממשלה בנימין נתניהו נפגש הערב  ( שלישי )  עם סגן שר הבריאות יעקב ליצמן ודן עימו בביטול האפשרי של ההחלטה להעתיק את חדר המיון בבית החולים ברזילי באשקלון .  ליצמן הציג בפני נתניהו את עמדתו ,  ואילו ראש הממשלה הבהיר לו כי הוא יקבל החלטה שלא תסכן חיי אדם ,  שתבוסס על המלצת הגורמים הרפואיים .
 בתום הפגישה ,  הודיע ליצמן לנתניהו כי יחליט על המשך צעדיו בתום ישיבה מיוחדת של סיעת יהדות התורה שתכונס בקרוב .  לפי ההערכות ,  קיים סיכוי שהמפלגה תעזוב את הקואליציה אם תשונה החלטת הממשלה .  ליצמן הבהיר לנתניהו בפגישתם שבמידה שתשונה החלטת הממשלה הוא באופן אישי לא יוכל לבצע אותה ,  והדבר יובא להחלטת סיעת יהדות התורה .  ליצמן הבהיר כבר בעבר שהוא לא יישאר בממשלה אם ההחלטה תשונה .
 בשבוע שעבר פורסם כי מנכ"ל משרד ראש הממשלה אייל גבאי צפוי להמליץ לראש הממשלה ,  בנימין נתניהו ,  לשנות את החלטת הממשלה הקודמת בנוגע להקמת חדר המיון בבית החולים ברזילי באשקלון ולהעתיק ממקומם את הקברים שמנעו את הקמת המבנה הממוגן החדש בבית החולים .  
לדברי מקור בלשכת נתניהו ,  בשבוע שעבר נעשו בדיקות בשטח במסגרתן גם ביקר במקום מנכ"ל משרד ראש הממשלה . " מה שמסתמן לאחר הבדיקות הוא שתהיה המלצה של הצוות המקצועי להזיז ממקומם את הקברים ולבנות את חדר המיון הממוגן במיקום הקרוב ביותר האפשרי למבנים הקיימים בבית החולים ",  אמר המקור .
 
נתניהו לליצמן על ברזילי :  לא נסכן חיי אדם
רה"מ נועד עם סגן שר הבריאות והודיע לו כי ההחלטה על מיקום חדר המיון בבית החולים באשקלון תתבסס על המלצת גורמים רפואיים .  ההערכה :  יהדות התורה עשוייה לפרוש מהקואליציה אם לא יועתק מיקום חדר המיון

