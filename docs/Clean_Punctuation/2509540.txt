נתניהו בקפריסין : " הסנקציות על אירן לא עובדות "
 ראש הממשלה התבטא במהלך ביקור דיפלומטי בניקוסיה ,  יום לאחר שאחמדינג'ד חנך שורת חידושים בתכנית הגרעין .  נתניהו חתם עם קפריסין על הסכם המאפשר כניסת כוחות צבא במקרה אסון
צילום :  באדיבות הערוץ הראשון )   
" עד כה הסנקציות לא השפיעו על אירן ואנחנו ניצבים בפני משטר שמפר את כל הכללים ",  כך אמר היום  ( חמישי )  ראש הממשלה ,  בנימין נתניהו ,  במהלך ביקור בן יום אחד שערך בקפריסין .  על רקע התחממות האזור ומשבר היחסים של ישראל עם טורקיה נפגש נתניהו עם נשיא קפריסין ,  יו"ר האופוזיציה ושרי ממשלה נוספים וכן חתם עם הנשיא הקפריסאי ,  דימיטריס כריסטופיאס ,  על הסכם משותף בתחום החילוץ וההצלה במקרה של אסון .  על פי ההסכם ,  במקרה של אסון תתאפשר כניסה של כוחות אוויר וים מישראל לקפריסין ולהיפך .
 התבטאותו של נתניהו מגיעה לאחר שאתמול חנך נשיא אירן ,  מחמוד אחמדינג'ד ,  שורה של  " חידושים "  בתוכנית הגרעין של הרפובליקה האיסלמית .  הטלוויזיה האירנית שידרה בשידור חי את ביקורו של הנשיא בכור הגרעיני הניסיוני בבירה טהרן ,  שם חנך מוטות דלק גרעיני חדשים מייצור עצמי ,  שמתדלקים לראשונה את הכור .  בשידור נראה אחמדינג'ד מטעין בעצמו את המוטות ,  מאורניום מועשר ברמה של 20% ,  לליבת הכור .  
בשנתיים האחרונות ,  על רקע המשבר ביחסי ישראל וטורקיה ,  התהדקו מאוד יחסיה של ישראל עם האי השכן ,  קפריסין ,  על רקע שיתופי פעולה כלכליים ביטחוניים ומסחריים בין שתי המדינות והחשיבות האסטרטגית והכלכלית חסרת התקדים של מצבורי הגז החדשים שהתגלו בים התיכון .  במרץ 2010 ביקר בישראל הנשיא הקפריסאי ,  ובנובמבר בשנה שעברה הנשיא פרס קיים ביקור גומלין בו נידונה הרחבת שיתופי הפעולה בין המדינות .  גם שר ההגנה הקפריסאי ביקר בישראל בחודשים האחרונים ,  ושר האנרגיה והמים עוזי לנדאו מקיים מפגשים שוטפים עם בכירי המדינה בניסיון לקדם את הסכמי הגז הטבעי .  שאלת קידוחי הגז הטבעי בים התיכון אף יצרה מתיחות ממשית בין טורקיה לקפריסין בחודשים האחרונים ,  כאשר טורקיה איימה כי תקפיא את יחסיה עם האיחוד האירופי ,  כשקפריסין תיכנס לעמדת הנשיאה הזמנית של האיחוד ביולי השנה .
 סוגיות ההגנה ופיתוח משותף של מקורות האנרגיה במזרח תיכון משתנה ניצבו גם בראש סדר היום של ביקורו של נתניהו ;  בין היתר נידונו שיתופי פעולה בהובלת הגז מהמזרח התיכון לאירופה וכן תיאומים לגבי שדות גז שנמצאים באזורים ימיים חופפים בין שתי המדינות .  נתניהו נפגש עם הנשיא כריסטופיאס ,  לדיון בקידום התיירות והסחר בין המדינות ,  קידום שיתופי פעולה בתחום החקלאות ,  הבריאות ,  והמחקר של מזרח הים התיכון .  בנוסף ,  נמסר מלשכת ראש הממשלה ,  ייחתם הסכם לסיוע במקרה של אסונות טבע והסכם לשיתוף פעולה בנושא חילוץ והצלה ימיים ואוויריים .
 דיווחים שונים בכלי התקשורת הטורקיים והקפריסאיים בחודשים האחרונים הדגישו כי במקביל לשיתופי הפעולה בתחום האנרגיה והכלכלה ישנה התקרבות משמעותית גם בהידוק הביטחוני בין המדינות ;  בין היתר דווח כי שתי המדינות חתמו על הסכמי שיתוף פעולה בתחום ההגנה על קידוחי הגז ;  לפי דיווח אחר ,  ישראל ביקשה מקפריסין להציב מטוסים בשטחה ,  וכשבוע לאחר ביקורו של הנשיא פרס דווח בעיתון הטורקי  " מילייט "  כי המוסד חתם על הסכם חשאי עם שירות המודיעין של קפריסין ,  שמטרתו לקיים מעקבים צבאיים ומודיעיניים משותפים אחר טורקיה .  
לקריאה נוספת:אירן חנכה פריצת דרך גרעינית : " מעכשיו יהיה קל"ישראל תקים בסיס לחיל האוויר על אדמת קפריסין ? עיתון טורקי :  המוסד וקפריסין יעקבו אחרי טורקיה 

נתניהו בקפריסין : " הסנקציות על אירן לא עובדות "
 ראש הממשלה התבטא במהלך ביקור דיפלומטי בניקוסיה ,  יום לאחר שאחמדינג'ד חנך שורת חידושים בתכנית הגרעין .  נתניהו חתם עם קפריסין על הסכם המאפשר כניסת כוחות צבא במקרה אסון

