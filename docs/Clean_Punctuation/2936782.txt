המדינה לבג"ץ :  אין מקום לחקיקת סעיף היציבות במתווה הגז
בתגובה לדרישת שופטי העליון ,  מסרה פרקליטות המדינה כי הבאת הסעיף המונע שינויים במתווה ב-15 השנים הקרובות להצבעה בכנסת עשויה לסכן את המתווה כולו .  באופן חריג ,  ביקשה המדינה שההוראה תחול רק על הסכמים עתידיים ,  ולא על המתווה הנוכחי
 ( נתניהו בעדותו בפני שופטי בג"ץ ,  בשבוע שעבר )  
המדינה הגישה היום  ( ראשון )  לבג"ץ הודעה במסגרת הדיון בעתירות נגד העברת מתווה הגז .  בהודעה נמסר כי עמדת המדינה היא שאין מקום לחקיקת סעיף היציבות במתווה הגז ,  כפי שדרשו שופטי בית המשפט העליון ,  ויש להסתפק בהחלטת הממשלה בנושא .  עוד צוין בהודעה ,  שהוגשה על ידי עורכי הדין ענר הלמן ורן רוזנברג מפרקליטות המדינה ,  כי הצעת בג"ץ בנושא נבחנה ,  בין היתר ,  על ידי ראש הממשלה בנימין נתניהו ,  שר האנרגיה יובל שטייניץ והיועץ המשפטי לממשלה אביחי מנדלבליט .
 זאת בעקבות הוראת השופטים לפרקליטות ,  להסביר תוך שבוע מדוע לא תעביר בחקיקה את הסעיף במתווה הגז הקובע כי לא תהיה התערבות רגולטורית במתווה ב-15 השנים הקרובות .  בהודעת המדינה נכתב כי הוחלט שסעיף היציבות במתווה הנוכחי הינו  " סביר וראוי ,  ובלעדיו עולה חשש כבד כי לא ניתן יהיה לפתח את מאגרי הגז ".  
עוד בוואלה !  NEWS:שופטי בג"ץ למדינה :  שקלו העלאת סעיף היציבות במתווה הגז להצבעה בכנסתנתניהו בבג"ץ : " אם מתווה הגז לא יאושר - ייגרם נזק ארוך טווח לישראל"דעה | למה נתניהו נלחם בכזה חירוף נפש על מתווה הגז ?  
עוד ציינה המדינה כי הבאת הסעיף לאישור הכנסת עשויה להביא לסיכול המתווה כולו ,  וכי  " בהינתן הסוגיות הביטחוניות הכרוכות במתווה ",  יש לאשר את הסעיף כפי שהוצע על ידי המדינה .  כמו כן ,  ביקשה המדינה באופן חריג כי אם השופטים יחליטו לחייב חקיקה בכנסת בנוגע לסעיף היציבות ,  ההוראה תחול רק על הסכמים עתידיים ולא על מתווה הגז הנוכחי .
 חברת הכנסת שלי יחימוביץ' מהמחנה הציוני טענה כי תגובת המדינה לבג"ץ היא  " שקרית ".  לדבריה , " מתווה הגז מעולם לא אושר בכנסת .  אושרה רק הודעת ראש הממשלה .  אני מכבדת את שופטי בג"ץ ואת הכרעתם ,  אך תהא אשר תהא החלטתם - מתווה הגז לא יצא לפועל .  הוא אינו עומד במבחן המציאות ,  ההיגיון והצדק .  אם וכאשר אהיה שרה ,  לא אהיה מחוייבת לפסקת היציבות ואינני היחידה ".  
במהלך הדיון בבג"ץ בשבוע שעבר ,  אמר נתניהו : " אנחנו בנקודת זמן קריטית .  אנחנו בדקה ה-90 מבחינת פוטנציאל הגז .  כל עיכוב יכול להביע לתוצאות חמורות ".  הוא הקריא נתניהו את הדברים ולא דיבר בחופשיות כפי שעושה בדרך כלל . " למרות שהמתווה אושר אין חלופה ריאלית ואם הוא לא יאושר ייגרם נזק ארוך טווח למדינה .  אני פה כדי להפחית את החששות של סעיף 52 .  אינני זקוק לדחיפה כדי לקדם תחרות ,  אני משקיע במאבק באינטרסים .  ללא המתווה אין תחרות ואין פיתוח ,  אין השקעות ". 
ראש הממשלה הבהיר בדבריו כי  " החשיבות של המתווה לביטחון הלאומי והביטחון האנרגטי ,  וגם למעמדנו המדיני במזרח התיכון ובים התיכון ".  הוא הסביר : " נאבד את פוטנציאל ייצוא גז עם ירדן ,  טורקיה ,  מצרים ,  הפלסטינים וגם עם האיחוד האירופי .  אישור המתווה מהווה מנוף ראשון מבחינה מדינית והוא חיוני למדינה .  ישראל נתפשת כמדינה בעלת רגולציית יתר ,  ולכן אנו עומדים בפני בעיה משמעותית בתחום הרגולציה בגז .  מדינות אחרות ילכו לאויבנו וייקחו מהם אז ולכן אנו ברגע מכונן ". 
נתניהו ,  המכהן גם כשר הכלכלה ,  העניק משקל רב לממונה לשעבר על ההגבלים העסקיים ,  דיוויד גילה ,  כשהסביר מדוע הפעיל את סעיף 52 .  לטענתו ,  גילה עיכב את הוצאתו של המתווה לפועל ותלה בו את האשמה לביטול הסכם הגז בין ישראל לירדן . " ערערנו את אמון הבנקים והחברות הזרות .  משכנו את החבל ואין לזה תקדים באף מקום .  אם נמתח אותו יותר ,  הוא ייקרע ",  אמר נתניהו ,  והוסיף כי גילה אחראי גם ליצירת אי-יציבות רגולטורית .  כל אלה ,  לדבריו ,  הביאו אותו להתערב ולהפעיל את סעיף 52 .  

המדינה לבג"ץ :  אין מקום לחקיקת סעיף היציבות במתווה הגז
בתגובה לדרישת שופטי העליון ,  מסרה פרקליטות המדינה כי הבאת הסעיף המונע שינויים במתווה ב-15 השנים הקרובות להצבעה בכנסת עשויה לסכן את המתווה כולו .  באופן חריג ,  ביקשה המדינה שההוראה תחול רק על הסכמים עתידיים ,  ולא על המתווה הנוכחי

