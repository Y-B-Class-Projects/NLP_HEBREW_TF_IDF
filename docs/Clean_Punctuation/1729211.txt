המו"מ : " נתניהו ואבו מאזן ייפגשו אחת לשבועיים "
 בתום פגישתם הראשונה במסגרת המו"מ הישיר ,  החליטו יו"ר הרשות ורה"מ להיפגש בתדירות גבוהה בכדי לקדם השיחות .  מיטשל דיווח כי הפגישה בין השניים היתה  " פרודוקטיבית ושיקפה נכונות להתקדם "
  ( צילום :  רויטרס ,  עריכה :  דורון שטיין ,  קריינות :  טליה שחר ) 
ראש הממשלה בנימין נתניהו ויו"ר הרשות הפלסטינית נועדו הערב  ( חמישי )  בארבע עיניים ,  לראשונה במסגרת המשא ומתן הישיר שהושק היום .  שני המנהיגים הסכימו כי סבב השיחות הבא ייערך בקהיר ב-14 וה-15 בספטמבר בנוכחות מזכירת המדינה הילרי קלינטון והשליח האמריקאי המיוחד ג'ורג' מיטשל .  
לאחר מכן ,  לדברי מיטשל ,  המנהיגים ייפגשו אחת לשבועיים בכדי להתקדם במשא ומתן .  השליח המיוחד הוסיף ואמר כי הפגישה היתה  " פרודוקטיביות ושיקפה נכונות של שני הצדדים להתקדם ".  הוא הוסיף שארצות הברית תשים את  " מלוא כובד משקלה "  בתמיכה במשא ומתן .  לאחר טקס ההשקה ,  נועדו שני המנהיגים עם מזכירת המדינה האמריקאית הילרי קלינטון ,  וכן התקיימה פגישה ראשונה בין המשלחות הפלסטינית והישראלית .
 מוקדם יותר הושק המשא ומתן הישיר בין ישראל והפלסטינים .  ראש הממשלה בנימין נתניהו אמר בנאומו כי הפתרון יושג רק תוך  " ויתורים כואבים והדדיים משני הצדדים ".  ראש הממשלה פנה לאבו מאזן וחזר על דבריו מאתמול לפיהם הוא רואה בו שותף לדרך השלום , " יחדיו אנחנו יכולים להנהיג את עמנו לעבר עתיד היסטורי שיכול לשים סוף לאלימות ",  אמר . " העם בישראל ,  ואני כראש ממשלה מוכנים ללכת בדרך הארוכה הזו כדי להשיג שלום אמיתי שיביא לעמנו ביטחון שגשוג ושכנות טובה ".  
" אני חושב שהכרה הדדית בינינו חשובה להבנה שהעימות יכול להסתיים ",  אמר ראש הממשלה , " שלום אמיתי צריך לקחת בחשבון גם את צרכי הביטחון של ישראל ".  נתניהו פנה שוב ליו"ר הרשות הפלסטינית ואמר : " אני מודע ומכבד את רצון עמך בעצמאות ,  ואני משוכנע כי ניתן להגיע לכך תוך שמירה על צרכי הביטחון שלנו ".   " אתה ",  אמר ראש הממשלה לאבו מאזן , " גינית את הפיגוע וזה חשוב מאוד ,  אבל חשוב גם למצוא את האשמים ".  לדברי נתניהו , " ההיסטוריה נתנה לנו הזדמנות נדירה לסיים את העימות שנמשך כמעט 100 שנה ,  זו הזדמנות חסרת תקדים ".  
יו"ר הרשות הפלסטינית נאם מיד לאחר נתניהו והדגיש כי יש לדון במסגרת המשא ומתן בכל סוגיות הסדר הקבע .  לדבריו ,  בכדי להביא לקץ הסכסוך יש לסיים את הכיבוש הישראלי ,  לדון בעתיד ההתנחלויות ,  בגבולות ובשחרור אסירים . " אנחנו חוזרים ומדגישים את מחויבותנו לכל מה שאש"ף התחייב אליו בעבר ,  ואנו קוראים לישראל להישאר מחויבת לכל הנוגע להתנחלויות ,  הסרת המצור על עזה ,  ונושאי ביטחון ". 

המו"מ : " נתניהו ואבו מאזן ייפגשו אחת לשבועיים "
 בתום פגישתם הראשונה במסגרת המו"מ הישיר ,  החליטו יו"ר הרשות ורה"מ להיפגש בתדירות גבוהה בכדי לקדם השיחות .  מיטשל דיווח כי הפגישה בין השניים היתה  " פרודוקטיבית ושיקפה נכונות להתקדם "
 
