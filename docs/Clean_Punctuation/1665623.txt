נתניהו יבחן מחדש את הרפורמה בתכנון
בעקבות פרשת הולילנד :  ראש הממשלה ביקש לבחון פעם נוספת את מנגנוני הבקרה שנכללו בהצעת חוק התכנון והבנייה המבקשת ליישם רפורמה לפישוט וקיצור הליכים בתחום
נוכח ההשלכות האפשריות של הפרשות הנחקרות בימים אלה בידי משטרת ישראל ,  ביקש ראש הממשלה לפני ימים אחדים משר המשפטים ,  בהתייעצות עם היועץ המשפטי לממשלה ,  לערוך בחינה נוספת של מנגנוני הבקרה שנכללו בהצעת חוק התכנון והבניה  ( הרפורמה לפישוט ולקיצור הליכי התכנון והבנייה )  .
" חלק משמעותי מהשחיתות סביב התכנון והבנייה בישראל נובע מההליכים הארוכים והמסורבלים בתחום זה ,  והקשיים הרבים שהם מערימים על האזרחים ועל היזמים ",  אמר נתניהו . " כתוצאה מכך התפשטה במשך השנים תופעת המאעכרים ,  שמנסים לשחד פקידים ואישי ציבור .  כדי לצמצם את תופעת השחיתות הזאת ,  חשוב מאוד להסיר את החסמים הביורוקרטים ולקצר ולייעל את הליכי התכנון והבנייה .  זה בדיוק מה שעשינו בהצעת החוק לרפורמה בהליכי התכנון ובנייה .  קיצרנו ופישטנו את ההליך והפכנו אותו לשקוף יותר וחשוף יותר למבחן הציבור .
 עם זאת ,  אני עדיין מוטרד מהאפשרות שבוועדות התכנון המקומיות יוותרו כיסים של תופעות שאינן עומדות בקנה אחד עם עקרון-העל של השמירה על טוהר המידות .  לכן ביקשתי משר המשפטים ,  בהיוועצות עם היועץ המשפטי לממשלה ,  לבחון את הצורך להוסיף ברפורמה החדשה כלים ושיפורים שיעצימו עוד יותר את השקיפות ,  האכיפה והמלחמה בשחיתות ". 
ראש הממשלה הבהיר כי מטרת הבחינה הנוספת להבטיח שהליכי התכנון והבנייה ,  כפי שיקבעו בחוק החדש ,  יגבירו את השמירה והבקרה על המינהל הציבורי התקין ועל טוהר המידות .  הליך הבחינה הנוספת יבוצע בתקופה הקרובה במסגרת ועדת השרים לענייני חקיקה שדנה בהצעת חוק התכנון והבנייה .
 הצעת החוק החדשה נועדה להסיר את החסמים הביורוקרטים ,  שהופכים את הליך התכנון והבניה בישראל לאחד המסורבלים בעולם ,  ובכך למנוע תופעות של  " מאכערים ".  הצעת החוק כוללת כבר במתכונתה הנוכחית שורה ארוכה של בלמים ואיזונים ,  שנועדו להיאבק בתופעות של שחיתות ,  על ידי הגברת השקיפות והבקרה על ההליך התכנוני .  בין היתר כוללת כבר עכשיו הרפורמה החדשה הקמה של יחידה מיוחדת במשטרה שתעסוק באכיפה של עבירות בתחום התכנון והבנייה .
 בין היתר כוללים מנגנונים אלה הקמת יחידה חדשה במשטרה שתעסוק באכיפה של עבירות בתחום התכנון והבנייה ;  מינוי נציגי ציבור על ידי שופט בוועדות לתכנון ובנייה ;  חיזוק מעמד היועצים המשפטיים של הוועדות ;  שמיעת התנגדויות הציבור על ידי יועץ חיצוני מקצועי ;  סנקציות בחוק על חברי ועדה כולל הטלת אחריות פלילית ,  השעיה ופיזור ועדה ;  קביעה כי כל הדיונים בוועדות ,  חומרי הרקע ,  ההחלטות והנימוקים יהיו פתוחים לציבור ושקופים ועוד .
 
נתניהו יבחן מחדש את הרפורמה בתכנון
בעקבות פרשת הולילנד :  ראש הממשלה ביקש לבחון פעם נוספת את מנגנוני הבקרה שנכללו בהצעת חוק התכנון והבנייה המבקשת ליישם רפורמה לפישוט וקיצור הליכים בתחום

