נתניהו מבהיר :  לא נאפשר הגעת ספינות לעזה
על רקע הרמיזות לפיהן ראש הממשלה שוקל להקל את הסגר על עזה ,  אמר אמש נתניהו כי יש לעצור את הספינה  " רייצ'ל קורי "  בנחישות : " לא נאפשר לספינות להגיע לעזה .  לא עכשיו ולא אחר כך "
 למרות הרמיזות על כך שראש הממשלה בנימין נתניהו החליט לבחון אפשרות להקל את הסגר הימי על עזה ,  הבהיר אמש  ( חמישי )  נתניהו : " לא נאפשר לספינות להגיע לעזה .  לא עכשיו ולא אחר כך .  אנו מתכוונים לכוון את הספינה  " רייצ'ל קורי "  לנמל אשדוד ולהעביר את הסחורה האזרחית שלה לעזה לאחר בדיקה ביטחונית ".  ראש הממשלה אמר את הדברים בדיון מיוחד לקראת הגעת הספינה לאזורינו .
 לדברי נתניהו ,  יש לפעול בנחישות למניעת כניסת הספינה  " רייצ'ל קורי "  לעזה . " נשמור על יכולתה של ישראל למנוע הכנסת נשק וחומרים תומכי לחימה לחמאס .  ישראל הציעה ב- 48 שעות האחרונות כמה פעמים לספינה להגיע לאשדוד ,  ולאחר בדיקה ביטחונית להעביר את מטענה לעזה .  כל ההצעות סורבו ",  אמר ראש הממשלה .  עם זאת ,  הורה נתניהו לפעול בזהירות ובאדיבות מירבית כדי למנוע פגיעה בנוסעי  " רייצ'ל קורי ". 
מוקדם יותר דווח כי נתניהו אמר בפגישתו עם שליח הקוורטט למזרח התיכון טוני בלייר כי יבחן אפשרות להקל את הסגר הימי על עזה ולאפשר כניסת סחורות אזרחיות לרצועה .
 במהלך הפגישה בין השניים בתל אביב העלה בלייר את סוגיית הסגר הימי על עזה ואמר : " שמתי לב שבנאום שלך אמש עשית הבחנה בין הזכות הלגיטימית של ישראל למנוע הברחת אמצעי לחימה לעזה דרך הים ,  לבין סחורות אזרחיות שצריך לתת להן להיכנס ".  נתניהו השיב לו : " ההבחנה ששמת לב אליה נכונה .  חובתנו למנוע הברחת אמצעי לחימה וחומרים תומכי לחימה לידי החמאס ,  כדי להגן על אזרחינו .  חובה לבדוק כל אוניה שאפשר להבריח עליה טילים ורקטות .  אבל אנחנו גם רוצים לאפשר כניסת סחורות אזרחיות לאוכלוסיה בעזה ,  ולכן אנחנו בוחנים כעת דרכים נוספות ליישום העיקרון הזה ".  בהקשר זה דיווח אמש ערוץ 2 כי נתניהו שוקל לאפשר לכוח בינלאומי לפקח על הנמלים בשטח הרצועה .
 במקביל ,  נראה כי הדרישה להקמת ועדת חקירה בינלאומית חלחלה לישראל ובישיבת פורום  " שרינו "  של העבודה ,  אמר שר התמ"ת בנימין בן אליעזר כי יש להקים ועדת חקירה בינלאומית כדי להרגיע את הביקורת העולמית . " אין לנו מה להסתיר ",  הוא קבע .  בן אליעזר תקף בחריפות את מערך ההסברה הישראלי ואמר : " ההסברה נכשלה כישלון שלא ידענו כמוהו ".  אתמול קראה מועצת זכויות האדם של האו"ם להקים צוות בדיקה עצמאי לחקירת אירועי השתלטות צה"ל על ספינות המשט לרצועת עזה .  
 ( עדכון ראשון :  20:16 ) 

נתניהו מבהיר :  לא נאפשר הגעת ספינות לעזה
על רקע הרמיזות לפיהן ראש הממשלה שוקל להקל את הסגר על עזה ,  אמר אמש נתניהו כי יש לעצור את הספינה  " רייצ'ל קורי "  בנחישות : " לא נאפשר לספינות להגיע לעזה .  לא עכשיו ולא אחר כך "
 
