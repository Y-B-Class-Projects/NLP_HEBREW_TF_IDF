 " טענות שקריות ":  נתניהו תובע את העיתונאי בן כספית בסך 200 אלף שקל
כספית טען בטורו האחרון בעיתון  " מעריב "  כי איל ינון ,  יועמ"ש הכנסת ובן זוגה של המשנה למנדלבליט עו"ד עמית מררי שצורפה לצוות שידון בתיקי נתניהו ,  זכה להטבות כספיות שאותן קידם לכאורה ראש הממשלה .  עורכי דינו של נתניהו דרשו כי העיתון יפרסם תיקון והתנצלות בולטת
ראש הממשלה בנימין נתניהו הגיש היום  ( ראשון )  תביעה נגד העיתונאי בן כספית בגובה 200 אלף שקלים ,  בגין דברים שכתב בטורו האחרון בעיתון  " מעריב ".  כספית התייחס להחלטה שהתקבלה בכנסת בחודש יוני ,  ואותה קידם ח"כ מיקי זוהר  ( הליכוד )  ,  שכונה על ידו  " משליחיו היעילים יותר של ראש הממשלה ".  ההחלטה הצמידה את תנאי הפנסיה של יועמ"ש הכנסת איל ינון לאלו של שופטים .  אשתו של ינון ,  כפי שציין כספית בטורו ,  היא עו"ד עמית מררי - המשנה ליועץ המשפטי לממשלה לעניינים פליליים ,  שצורפה לאחרונה לצוות שידון בתיקי נתניהו . " המצב שנוצר ",  נכתב בטור , " הוא שבן זוגה של מי שאמורה להשתתף בהכרעת גורלו של נתניהו ,  קיבל הטבת מיליונים בעקיפין  ( שאין ישירה ממנה )  ,  מידיו של ראש הממשלה ". 
בתביעה נכתב כי  " מדובר בטענות שקריות ומופרכות העולות כדי לשון הרע מהסוג החמור ביותר ".  עוד נכתב כי  " בניגוד מוחלט לנטען ,  אין ולא יכול להיות כל קשר בין צירופה של עו"ד מררי לצוות הפרקליטים ,  אשר פורסם לציבור בעיתון 'גלובס' רק ביום ב-27 בנובמבר וממילא לא היה ידוע לראש הממשלה ,  להטבה שניתנה לעו"ד ינון כחצי שנה קודם לכן ".  
בכתב התביעה ,  שהוגש גם נגד עיתון מעריב ,  המו"ל אלי עזור והעורך הראשי דורון כהן נכתב כי  " מזה תקופה ארוכה ,  מנהל הנתבע באמצעי תקשורת שונים ,  ובפרט בעיתון מעריב המשמש לו כפלטפורמה ,  מסע השמצות מכוון ומתוזמר היטב נגד ראש הממשלה ,  במסגרתו הוא מנצל כל הזדמנות שנקרית בדרכו להפיץ מסרים פוגעניים ביחס לראש הממשלה ,  ואינו מהסס להטיח בו האשמות קשות וחמורות ,  בין אם באופן מרומז ובין אם באופן ישיר ,  על אף שאין לדברים כל בסיס עובדתי .  בפעולותיו אלה שם לו התובע למטרה לבזות את ראש הממשלה ,  לפגוע בשמו הטוב ובמוניטין הרב שצבר בתפקידיו הציבוריים המשמעותיים ". 
לכתב התביעה צורף גם מכתב התראה שנשלח לכספית ולעזור ביום שישי ,  לאחר פרסום הכתבה .  במכתב ,  שעליו חתומים עורכי הדין טל שפירא ומירב בר זיק ,  נכתב כי נזקיו של ראש הממשלה  " בגין הפרסום השקרי והפוגעני עומדים ,  בשלב זה ,  לצורך פשרה בלבד ,  על סך של 100 אלף שקלים ".  עוד דרשו עורכי דינו של נתניהו כי העיתון יפרסם תיקון והתנצלות בולטת .  
במכתב התגובה ששלח כספית הוא השיב כי כל העובדות שבכתבה נכונות ,  והוסיף : " אין כאן כוונה להגן על העובדות או להיכנס לוויכוח משפטי מסיבה פשוטה - הפרטים הללו פורסמו לפניי במקומות רבים .  חשף אותם פרשן 'כאן' מוטי גילת ומאז הם נמרחו לאורכה ולרוחבה של התקשורת ..  .  לפיכך אין בי שום מוטיבציה להגן על הסיפור או 'להתאבד' עליו .  הוא אינו סיפור שלי ".  בשל כך הציע כספית בתגובתו  " להכניס תגובה ,  או גירסה ,  או הבהרת עמדתכם ,  או אפילו לוותר עליו  ( על הסיפור )  לחלוטין ".  
העיתונאי סיכם את מכתב התגובה בפנייה ישירה לעו"ד בר זיק ,  ושאל האם היא מקבלת שכר עבור השירותים שהיא נותנת לראש הממשלה ,  והוסיף כי ישמח לראות חשבונית באם התשובה חיובית . " אין בשאלות הללו קינטור ",  כתב . " מכיוון שמשפחת נתניהו נוהגת לא לשלם לעורכי דין ולקבל שירותים משפטיים חינם אין כסף שנות דור ,  מסייע לה הדבר להגיש תביעות השתקה קנטרניות ולשגר מכתבי איום מהסוג הזה .  מכיוון שגם אני משתמש בשירותי עורכי דין מפעם לפעם ,  אני יודע בדיוק כמה עולה שיגור מכתב כאמור ,  בערב שבת ".  
לפני כשנה נאלץ כספית לשלם 50 אלף שקלים לשרה נתניהו ,  בגין כתבה שפרסם ב-2010 .  בכתבה ההיא נטען כי עם כניסתם של בני הזוג נתניהו למעון ראש הממשלה ,  פוטרו כמה אנשי משק שעבדו במקום בהוראת שרה נתניהו ,  ובהם גם החצרן .  נתניהו תבעה את כספית על סך מיליון שקלים ,  ולבסוף נקבע בהסכם הפשרה כי תפוצה ב-50 אלף שקלים ,  וכספית יפרסם במעריב בתנצלות בנוסח הבא :" פרסמתי טור ובו כתבתי ,  בין היתר ,  כי החצרן העובד במעון ראש הממשלה הודח מתפקידו בהתאם להוראה של גב' נתניהו .  בדיעבד התברר לי כי גב' נתניהו לא נתנה כל הוראה בעניין החצרן .  אני מצר על עוגמת הנפש שנגרמה לגב' נתניהו ".   

" טענות שקריות ":  נתניהו תובע את העיתונאי בן כספית בסך 200 אלף שקל
כספית טען בטורו האחרון בעיתון  " מעריב "  כי איל ינון ,  יועמ"ש הכנסת ובן זוגה של המשנה למנדלבליט עו"ד עמית מררי שצורפה לצוות שידון בתיקי נתניהו ,  זכה להטבות כספיות שאותן קידם לכאורה ראש הממשלה .  עורכי דינו של נתניהו דרשו כי העיתון יפרסם תיקון והתנצלות בולטת

