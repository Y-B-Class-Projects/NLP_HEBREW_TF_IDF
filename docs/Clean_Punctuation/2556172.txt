אדלסון כועס ?   " רומני מסרב לקרוא לשחרור פולארד "
 ה"דיילי ביסט "  מדווח כי איל ההון - ומקורבו של נתניהו - דחק במועמד הרפובליקני לתמוך בחנינה למרגל היהודי ,  אך קריאתו נפלה על אוזניים ערלות .  האם רומני צריך לחשוש ? 
קרע בין איל ההון היהודי ,  שלדון אדלסון ,  לבן-טיפוחיו ,  המועמד הרפובליקני לנשיאות ארצות הברית ,  מיט רומני ?  האתר האמריקני  " דיילי ביסט ",  מדווח היום  ( שני )  על מחלוקת של ממש בין השניים ,  באשר לסוגיית החנינה האפשרית למרגל היהודי ג'ונתן פולארד .  לפי הדיווח ,  אדלסון - בעל חברות הקזינו ,  מקורבו של רה"מ בנימין נתניהו ,  מבעלי העיתון  " ישראל היום "  ומבכירי התורמים לקמפיין של רומני - לוחץ על המועמד הרפובליקני לקרוא לשחרורו מהכלא של המרגל ,  הנושא בארה"ב מאסר עולם בגין ריגול לישראל .  
ואולם ,  נראה שלמרות הקול הפרו-יהודי שרומני משמיע ,  הוא לא ממהר לסתור את העמדה הרשמית שבה דובקים כל נשיאי ארצות הברית לדורותיהם ,  לפיה פולארד לא יזכה לחנינה ,  חרף ההפצרות המתמשכות מצד ישראל .
 לפי הדיווח ,  רומני סירב לבקשתו של אדלסון - או דחה אותה בשלב זה ,  לכל הפחות - בנימוק שאין בידיו די חומר מודיעיני כדי להכריע אם פולארד ראוי לחנינה או לאו ,  ובנימוק שממילא יוכל להכריע בסוגיה רק לאחר שייבחר לתפקיד הנשיא  ( אם ייבחר ,  כמובן )  .
 מדוע האמריקנים מתנגדים כל כך לשחרור פולארד ?  
בחודש דצמבר של השנה שעבר ,  רומני כבר התבטא בנושא ,  בפגישה עם מנהיגים יהודים .  מלקולם הונליין ,  סגן יו"ר ועידת הנשיאים של הארגונים היהודיים ,  מצוטט בכתבה שפורסמה היום ,  באומרו כי רומני  " לא אמר  ( אז )  את מה שהקהל רצה לשמוע ".  לדברי הונליין ,  רומני אמר לקהל במפגש כי גם כששימש מושל מסצ'וסטס ,  הוא לא נהג להתערב בהחלטות של בתי המשפט ,  אלא אם היה בהן משום  " דין לא-הולם ".  לפי הונליין ,  באותו מפגש ,  הקהל אמר לרומני כי הרי שגם במשפט פולארד היה  " גזר דין לא-הולם "  - אך רומני התעקש כי הוא ידון בסוגייה רק כשיהיה נשיא .  
הדיווח באתר  המובא מפי אלי לייק ,  הפרשן הבכיר של ניוזוויק ושל  " דיילי ביסט ",  ומפי כתב ניוזוויק בירושלים ,  דן אפרון - מתבסס על שיחות שניהלו מקורות שונים עם אדלסון ורומני .  לפי הדיווח ,  מדובר ברק אחד מכמה נושאים שבהם רומני חולק על אדלסון ,  הנחשב לאחד מהיהודים העשירים בעולם ,  ושעד כה תרם לקמפיין שלו עשרות מיליוני דולרים :  ראשית ,  אדלסון ביקש שרומני יצהיר בפומבי ששיחות השלום בין ישראל לפלסטינים הן  " בזבוז זמן ",  מכיוון שהפלסטינים אינם מוכנים לנקוט צעדים לקראת ישראל ,  ואף דרש ממנו  " מחויבות חזקה יותר "  בנוגע להצהרתו להעביר את השגרירות האמריקנית מתל אביב לירושלים .  מחויבות זו ,  לפי אדלסון ,  מתבטאת בדרישה למעבר חד-צדדית של השגרירות לירושלים ,  ללא תיאום עם ישראל ,  בניגוד לעמדתו של רומני ,  שסבור שיש לעשות זאת רק בתיאום .
 בתגובה לדיווח ,  דובר מטעמו של אדלסון אמר ל"דיילי ביסט "  כי שני האישים אינם תמיד מסכימים זה עם זה . " אנשים שתומכים במועמדים נוטים לא-להסכים עמם בנושאים מסוימים ",  מסר הדובר ,  רון ריס .  עם זאת ,  הוא ביקש להדגיש שרומני ואדלסון מסכימים במרבית הנושאים החשובים .  
הדובר התבקש להשיב לשאלת המפתח ,  שמעסיקה פרשנים רבים בארה"ב :  האם אדלסון מצפה לתמורה כלשהי מרומני עבור התמיכה בו - עבור עשרות מיליוני הדולרים שהוא תורם לו ומגייס עבורו - אחרי שתחילה תמך במועמד ניוט גינגריץ' .  בתגובה ,  השיב הדובר : " הוא  ( אדלסון )  מקווה לקבל הזמנה למסיבת חנוכה בבית הלבן ". 
לקריאה נוספתצפו בסרטון של ה-CIA שמזהיר מפני פולארדבארה"ב מדגישים :  אין שינוי בעמדת החנינהרומני בישראל :  לא על הכסף לבדו ,  אבל בעיקר 

אדלסון כועס ?   " רומני מסרב לקרוא לשחרור פולארד "
 ה"דיילי ביסט "  מדווח כי איל ההון - ומקורבו של נתניהו - דחק במועמד הרפובליקני לתמוך בחנינה למרגל היהודי ,  אך קריאתו נפלה על אוזניים ערלות .  האם רומני צריך לחשוש ? 

