אדלשטיין על סערת נאום נתניהו בטקס : " זו לא מחלוקת אישית "
 יו"ר הכנסת אמר כי התנגדותו לנאומו של נתניהו בטקס הממלכתי לציון יום העצמאות ה-70 היא  " ניסיון לשמור על מה שמאחד ומגדיר אותנו ,  ולא מאבק על כבוד אישי ".  רגב : " מקווה שהפרשה הזו מאחורינו "
 יו"ר הכנסת יולי אדלשטיין אמר היום  ( שני )  כי המאבק בינו לבין ראש הממשלה בנימין נתניהו על רקע שאלת נאומו של האחרון בטקס המשואות הוא  " אינו מחלוקת אישית ,  ולא מאבק על כבוד אישי ".  לדבריו , " מדובר פה בניסיון לשמור על מה שמאחד אותנו ומגדיר אותנו ".   
" אין פה מנצחים ומפסידים ",  הוסיף אדלשטיין בנאומו באירוע השקת שער הדמוקרטיה הישראלית ואפליקציית חתימה מחודשת על מגילת העצמאות של המכון הישראלי לדמוקרטיה . " יש פה רצון לשמור על הטקס החשוב הזה שהוא מכנה משותף שלנו - ואין רבים כאלה ".  
מוקדם יותר אמרה שרת התרבות מירי רגב כי היא  " מקווה שהפרשה הזו מאחורינו ".  לדבריה , " אני בטוחה שנשלב ידיים יו"ר הכנסת ,  ראש הממשלה ואנוכי ונצא בהודעה משותפת היום או מחר ,  שתבהיר את הסוגיה ".  רגב הוסיפה כי  " אין דבר יותר ממלכתי מזה שנשיא המדינה ,  ראש הממשלה ויו"ר הכנסת נואמים בטקס ".  
עוד בוואלה !  NEWS:גורמים בטקס המשואות :  נשיא הונדורס בוחן מחדש את השתתפותובחמש שנים האחרונות :  נציגה אחת בלבד מהציבור הרוסי הדליקה משואהרגב :  רה"מ יישא דברים בטקס המשואות ;  אדלשטיין :  סותרת הסיכום עם רה"מ 
אתמול פורסם כי אדלשטיין ונתניהו הגיעו לפשרה שלפיה ראש הממשלה ידליק משואה בטקס בהר הרצל ,  אך יו"ר הכנסת ושרת התרבות הוסיפו להתכתש על פרטי הפשרה .  רגב הודיעה אמש כי היא מברכת על הסיכום שהושג לפיו ראש הממשלה יישא דברים בטקס הדלקת המשואות - וגם ידליק משואה ,  בעוד שבסביבתו של אדלשטיין אמרו כי סוכם שראש הממשלה ידליק משואה בלבד ,  וישא דברי ברכה לפני הדלקת המשואה ,  כמו שאר המדליקים בטקס .
 כמו כן ,  בעוד שאדלשטיין דורש כי הדלקת משואה על ידי ראש הממשלה תעוגן כמסורת מעתה ואילך בכל פעם שיצוינו חגיגות עשור למדינה ותעבור בהחלטה של ועדת שרים לענייני טקסים וסמלים ,  רגב ,  שעומדת בראש הוועדה ,  מוכנה לכנס אותה רק אחרי יום העצמאות .  גם זאת  - " כדי לדון בהצעות השונות שעלו בתקופה האחרונה ",  ולא בהצעה עליה אדלשטיין סיכם עם ראש הממשלה אתמול .  

אדלשטיין על סערת נאום נתניהו בטקס : " זו לא מחלוקת אישית "
 יו"ר הכנסת אמר כי התנגדותו לנאומו של נתניהו בטקס הממלכתי לציון יום העצמאות ה-70 היא  " ניסיון לשמור על מה שמאחד ומגדיר אותנו ,  ולא מאבק על כבוד אישי ".  רגב : " מקווה שהפרשה הזו מאחורינו "
 
