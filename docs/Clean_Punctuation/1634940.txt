הרשות : " לא יהיה חייל ישראלי אחד בפלסטין "
 הדברים שאמר אתמול רה"מ נתניהו ,  לפיהם המדינה הפלסטינית העתידית תהיה מוקפת ע"י צה"ל ,  התקבלו ברמאללה בזעם .  דוברו של אבו מאזן : " לא נסכים לפחות ממדינה ריבונית "
 נביל אבו רודיינה ,  דוברו של יו"ר הרשות הפלסטינית אבו מאזן ,  התייחס היום  ( חמישי )  לדברים שאמר אתמול ראש הממשלה בנימין נתניהו ,  לפיהם המדינה הפלסטינית העתידית תהיה מוקפת על ידי צה"ל .  לדברי אבו רודיינה ,  ההנהגה הפלסטינית לא תסכים לנוכחות של חייל ישראלי אחד על האדמות הפלסטיניות לאחר שהכיבוש יוסר . " לא נסכים לפחות ממדינה פלסטינית ריבונית על שטחיה וגבולותיה ,  ולא נסכים שמדינתנו תהיה מדינת חסות ישראלית ",  אמר .
 אבו רודיינה אמר עוד כי דבריו של נתניהו רק  " מציבים מכשולים נוספים בפני חידוש המשא ומתן לשלום ,  וחושפים מהו הפתרון הרצוי מבחינת ישראל ואיזו מדינה פלסטינית היא רוצה שתקום ".  לדבריו ,  היחסים בין ישראל למדינה פלסטינית עתידית חייבים להיות מבוססים על כבוד הדדי והכרה , " בהתאם להבנות ולחוקים הבינלאומיים המגדירים יחסי שכנות בין מדינות ". 
בשיחה עם עיתונאים זרים ,  אמר אתמול ראש הממשלה נתניהו כי  " ישראל תישאר בגדה גם לאחר הסכם שלום עם הפלסטינים ".  לדברי נתניהו ,  נוכח התקפות טילים שהיו בעבר מגבול לבנון ועזה ,  ישראל צריכה למנוע מצב שבו לפלסטינים יהיו משגרי טילים בגדה . " אנו לא יכולים להרשות לעצמו שכך יהיה במרכז המדינה שלנו ",  אמר נתניהו . " אנו מוקפים על ידי מלאי גדל באופן תמידי של טילים המוצבים במובלעות מצפון ודרום ,  הנתמכות על אירן ",  הוא הוסיף .
 
הרשות : " לא יהיה חייל ישראלי אחד בפלסטין "
 הדברים שאמר אתמול רה"מ נתניהו ,  לפיהם המדינה הפלסטינית העתידית תהיה מוקפת ע"י צה"ל ,  התקבלו ברמאללה בזעם .  דוברו של אבו מאזן : " לא נסכים לפחות ממדינה ריבונית "
 
