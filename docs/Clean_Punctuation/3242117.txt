נתניהו על הרשעת אשתו :  הסתיים מסע ציד הזוי ;  גורם משפטי :  הוא מתכחש לעובדות
אחרי הרשעתה של שרה נתניהו בפרשת המעונות ,  אמר רה"מ כי הסתיים  " מסע ציד הזוי של ארבע שנים על חמגשיות ואוכל "  וטען שלא נשאר דבר מההאשמות . " היא אמרה שהיא סבלה מספיק ושהיא רוצה שהגיהנום הזה ייפסק ".  גורם משפטי בכיר :  הוא מתעלם כליל מהודאתה
שרה נתניהו הודתה בקולה בניצול מכוון של טעות הזולתהשופט אישר את העונש - קנס ופיצוי כספי - בגובה של 55 אלף שקלהרשעתה - בהמשך לחתימה על הסדר טיעון וכתב אישום מתוקןנתניהו : " מסע ציד הזוי"גורם משפטי בכיר :  אשתו הודתה אך רה"מ מתכחש לעובדות 
ראש הממשלה בנימין נתניהו אמר היום  ( ראשון )  כי פרשת המעונות הייתה  " מסע ציד הזוי של ארבע שנים על חמגשיות ואוכל "  שעלה למשלם המיסים מיליוני שקלים .  בהתייחסות ראשונה להסדר הטיעון עם רעייתו שרה נתניהו ,  שהורשעה במסגרתו ולפי הודאתה בניצול מכוון של טעות הזולת ,  אמר ראש הממשלה כי  " אם לא היה מדובר באשתי לא הייתה נפתחת חקירה ואף אחד לא היה חולם להעמיד אותה לדין ".  
" שרה עברה ארבע שנים של גיהינום מול מכלל האשמות שלא נשאר מהם דבר ",  הוסיף ראש הממשלה . " היום כשהיא החליטה לא ללכת למשפט היא אמרה שהיא סבלה מספיק ושהיא רוצה שהגיהנום הזה ייפסק ". 
עוד בנושא:הרשעת שרה נתניהו היא החזרה הגנרלית לקראת מזעור תיקי רה"מ 
בהמשך ,  גורם משפטי בכיר מתח ביקורת חריפה על דברי ראש הממשלה : " למרות שהיום עמדה גב' נתניהו בבית המשפט ,  הודתה בביצוע עבירה פלילית שבמסגרתה קיבלה בתחבולה מהמדינה סכום של 175,000 שח ,  והורשעה בדין ,  מיד לאחר מכן ראש הממשלה למעשה מתכחש לעובדות אלה וטוען כאילו נוהל נגדה 'מסע ציד הזוי' .  ראש הממשלה התעלם כליל מכך שגב' נתניהו הודתה במפורש שפעלה בתחבולה בניגוד לנוהל מחייב ,  והוא טוען כעת שהנוהל היה כביכול בלתי חוקי ". 
עוד הוסיף הגורם : " ראש הממשלה ממשיך לדבר על הזמנת 'חמגשיות' כביכול ,  למרות ששרה נתניהו הודתה במפורש שהזמינה ארוחות רבות ממסעדות יוקרה ובמספר מקרים גם הזמינה שפים ממסעדות .  כל בר דעת מבין שבסכום של 175,000 שח ,  לא מזמינים 'חמגשיות' .  ראש הממשלה אמנם אמר מן השפה ולחוץ שיש לו הערכה רבה לבית המשפט ,  אך בדבריו הוא למעשה מתעלם לגמרי מפסק הדין המרשיע .  העובדה שראש הממשלה התעלם מכל אלה ,  היא גם מסר לא ראוי לציבור והיא אף מבזה את מערכת המשפט .  ניתן היה לצפות להתנהגות שונה מכל אדם ביחס למערכת המשפט ,  ודאי מראש הממשלה ,  שרק לפני ימים ספורים דיבר על הצורך לציית לכל פסק דין של בית המשפט .  שרה נתניהו היא לא דרייפוס .  היא הודתה במעשה פלילי כי גם היא יודעת מצויין שזה לא מקרה של 'לא יהיה כלום ,  כי אין כלום' ".  
נתניהו הורשעה אחרי חתימתה על הסדר הטיעון והגשת כתב האישום המתוקן נגדה ביום רביעי האחרון .  נשיא בית משפט השלום ,  השופט אביטל חן ,  אישר את העונש עליו הסכימו נתניהו והפרקליטות והיא תשלם קנס בגובה עשרת אלפים שקלים ופיצוי לקופת המדינה בגובה 45 אלף שקלים .
 נתניהו ציין כי יש לו הערכה רבה לבית המשפט . " השופט ,  נשיא בית משפט השלום בירושלים ,  אמר בצדק ש'העולם הפלילי זר לשרה' ונקבע שלא הייתה שום מרמה מצידה ",  טען נתניהו . " השופט אמר שצריך לשים הכל בפרופורציה .  הטבחים הוזמנו לבשל למען האורחים של ראש הממשלה ורעייתו והוא אמר בדברי הסיכום שלו שאין ספק שמדובר באירועים רשמיים ".  
עוד הוסיף נתניהו כי השופט  " הסכים שיש בעיות משפטיות בתיק ,  לשון המעטה .  גם אני אומר לכם .  מדובר הרי בנוהל בלתי חוקי שהתקבל נגד חוק יסוד של המדינה ,  ארבעה ימים לפני שנכנסתי לתפקיד .  וכל זה על 122 שקל ליום ,  כולל אורחים רבי מעלה ".  
בכתב האישום המתוקן ירד הסכום שהוציאה נתניהו מקופת המדינה ל-175 אלף שקלים ,  לעומת כפול מכך במקור .  בנוסף לכך ,  הוסרו ממנו החלקים המייחסים לנתניהו פעולות אקטיביות שנעשו כדי להסתיר מחשבות משרד ראש הממשלה את העובדה שבמעון הועסקה מבשלת .  בשל כך הופחת סעיף האישום ממרמה בנסיבות מחמירות לניצול מכוון של טעות הזולת ,  ללא מרמה .
" אנחנו מכבדים את הסדר הטיעון .  בעיניי התיק הזה היה בעיקר תיק של פרופורציות ,  ויש לראות אותו כתיק של פרופורציות ",  כתב השופט חן בנימוק להרשעה ולקבלת הסדר הטיעון בין הצדדים . " לחומרא - היה שימוש לא ראוי בכספי ציבור .  לקולא ,  בשתי הישיבות טענו שבעיות משפטיות לא פשוטות מלוות את התיק .  השפים הוזמנו בעיקר לבשל לאורחיהם של רה"מ ורעייתו ,  באירועים רשמיים ".  השופט חן ציין גם את הזמן השיפוטי הרב שנחסך בעקבות ההסדר .  הוא הודה לשני הצדדים על  " הניהול ההוגן של התיק ועל הרוח הטובה ".  
בנוסף ,  השופט הודה לנתניהו ואמר לה בחיוך שלא היתה בכל הישיבות ולכן לא  " סבלה "  כמו עורכי הדין .  בתגובה השיבה : " סבלתי מספיק ".  לפי החלטת השופט ,  את התשלום בגובה 55 אלף שקלים תעביר נתניהו בעשרה תשלומים .
 עורך הדין יוסי כהן ,  סנגורה של שרה נתניהו ,  שאמר שנתניהו  " עשויה מפלדה מיוחדת ",  טען כי היא ספגה הכפשות ושקרים מכוערים .  לאחר ההרשעתה אמר כי  " ערב ערב במשך ארבע שנים רדפו אחרי הגברת נתניהו .  העבירו אותה גיהנום של כותרות מפוצצות ,  מגמתיות ושקריות .  עשו לה שיימינג באולפנים והכל על לא עוול בכפה .  הפרקליטות גייסה משאבים אדירים בעלויות של עשרות מיליונים שקלים ופתחה במסע צייד הזוי שלא נודע כדוגמתו ,  והכל בשביל מה ?  הרי אם לא היו קוראים לה 'הגברת נתניהו' החקירה הזאת לא הייתה נפתחת .  לא היו פותחים חקירה על חמגדיות ועל אוכל .  שרה נתניהו משלמת היום מחיר כבד ,  אישי וכואב ,  כדי לשים סוף למסע הצייד הזה ,  ואני מקווה שכך באמת נסיים את הסיפור הזה ". 
בימים הקרובים צפוי להיחתם סופית הסדר הטיעון גם עם עזרא סיידוף ,  שכיהן כסמנכ"ל מבצעים ונכסים במשרד ראש הממשלה ,  והואשם גם הוא יחד עם נתניהו .  כמוה ,  הוא צפוי להודות בניצול מכוון של טעות הזולת ,  ללא מרמה .  הדיון בעניינו באולמו של השופט חן נקבע לשבוע הבא .
  ( עדכון ראשון :  17:47 )  

נתניהו על הרשעת אשתו :  הסתיים מסע ציד הזוי ;  גורם משפטי :  הוא מתכחש לעובדות
אחרי הרשעתה של שרה נתניהו בפרשת המעונות ,  אמר רה"מ כי הסתיים  " מסע ציד הזוי של ארבע שנים על חמגשיות ואוכל "  וטען שלא נשאר דבר מההאשמות . " היא אמרה שהיא סבלה מספיק ושהיא רוצה שהגיהנום הזה ייפסק ".  גורם משפטי בכיר :  הוא מתעלם כליל מהודאתה

