דגל התורה : " לא מתחייבים להמליץ על נתניהו "
 חברי הכנסת של הסיעה ,  זרם במפלגת יהדות התורה ,  נועדו עם מנהיג הציבור החרדי-ליטאי ,  הרב אהרון לייב שטיינמן . " הוא הורה להם להתחייב בפני נתניהו שלא יצטרפו לממשלה חלופית ,  ובינתיים לא להתחייב להמליץ עליו על הרכבת ממשלה "
 על רקע המגעים שמנהל ראש הממשלה בנימין נתניהו עם המפלגות החרדיות ,  נפגשו היום  ( ראשון )  חברי הכנסת של סיעת דגל התורה ,  משה גפני ,  אורי מקלב ויעקב אשר עם הרב אהרון לייב שטיינמן ,  מי שנחשב למנהיג הציבור החרדי-ליטאי ,  ודנו עמו באפשרות של הקדמת הבחירות .  לפי גורמים המעורים בפרטי הפגישה , " הרב הורה להם להתחייב בפני נתניהו שלא להצטרף לממשלה חלופית אם יודיע על פירוק הממשלה ,  אך בינתיים לא להתחייב להמליץ עליו להרכבת הממשלה אחרי הבחירות ".  
גורם בכיר בסיעה ,  המייצגת את הזרם הליטאי במפלגת יהדות התורה ,  אמר כי הסיבה שלפיה הוחלט כי בינתיים לא יתחייבו להמליץ על נתניהו להרכבת הממשלה היא חוסר ביטחון בניצחונו של ראש הממשלה . " נתניהו בעצמו לא יכול להתחייב שהוא יהיה ראש ממשלה .  מישהו יודע כמה מנדטים הוא יביא ומה בדיוק יהיה ?  אנחנו מאמינים שהוא רצה לדעת שאנחנו לא פוסלים אותו ולא נלך לקואליציה חלופית ,  אבל מכאן ועד לספק צ'קים פתוחים הדרך ארוכה ",  אמר .
 כתבות נוספות בוואלה !  חדשות :  קואליציה במשבר :  בליכוד נערכים להקמת מטה בחירותהפגנה מול בית ראש הממשלה : " המדינה מנוהלת על ידי אגו-מניאק "" לא נקים קואליציה אחרת בתנאי שנתניהו יילך לבחירות "  
נתניהו התייחס קודם לכן בפתח ישיבת הממשלה למשבר בין מפלגות הקואליציה . " אין יום שעובר בלי איומים ואולטימטומים ",  אמר . " אני מקווה שנצליח לשוב להתנהלות תקינה .  אם לא ,  נסיק מסקנות ". 
בכך ,  למעשה ,  מיישרת הסיעה הליטאית קו עם ש"ס ,  שהצהירה בסוף השבוע כי לא תצטרף לממשלה חלופית .  עם זאת ,  גורם בש"ס אמר כי  " אם נבין שנתניהו לא מקדם עכשיו בחירות ,  כל ההתחייבויות שלנו יבוטלו ".  
יו"ר ש"ס ,  אריה דרעי ,  התייחס אתמול למתחים בקואליציה ולדיווחים על פניות מצד גורמים בליכוד וביש עתיד אל החרדים בניסיון לגשש אם ניתן להקים עמם קואליציה חלופית . " עשיתי עם נתניהו הסכם שלא נעשה לו תרגיל אם יחליט לפזר את הכנסת .  לא נקים קואליציה חלופית ",  אמר דרעי . " נחליט איך לפעול אחרי הבחירות .  הציעו לנו ממשלה חלופית עם לפיד והרצוג ".  
" נקים ממשלה רק עם מי שיעמוד בשני התנאים שלי ,  העלאת שכר המינימום ל-30 שקלים וביטול המע"מ על מוצרי יסוד ",  הוסיף .  דרעי אף פנה לראש הממשלה נתניהו ואמר : " אם לא תפרק את הממשלה עכשיו אנחנו משוחררים מההתחייבות לא להקים קואליציה חלופית ". 
לפניות לכתב יקי אקדמר :  yakiadamker@gmail.com 

דגל התורה : " לא מתחייבים להמליץ על נתניהו "
 חברי הכנסת של הסיעה ,  זרם במפלגת יהדות התורה ,  נועדו עם מנהיג הציבור החרדי-ליטאי ,  הרב אהרון לייב שטיינמן . " הוא הורה להם להתחייב בפני נתניהו שלא יצטרפו לממשלה חלופית ,  ובינתיים לא להתחייב להמליץ עליו על הרכבת ממשלה "
 
