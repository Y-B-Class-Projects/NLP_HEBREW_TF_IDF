נתניהו :  יש להאבק באנטישמיות שמתעצמת בעולם
ראש הממשלה התייחס בפתח ישיבת הממשלה לארועי יום השואה הבינלאומי ואמר כי  " תפקידנו להיאבק באנטישמיות המכוונת נגד מדינתנו ונגד עמנו כדי שלא יישנו זוועות כאלה "
  ( צילום :  גדעון צנטנר .  עריכה :  גדי וינסטוק ) 
ראש הממשלה בנימין נתניהו התייחס הבוקר  ( ראשון )  בפתח ישיבת הממשלה ליום הזיכרון הבינלאומי לשואה ולמאבק באנטישמיות המצויין בעולם בימים אלו .  נתניהו אמר כי  " הנושא חשוב להגדלת המודעות בעולם לגבי זוועות השואה והמחיר הכבד שעמנו שילם ".  
נתניהו המשיך ואמר כי  " הצד השני של אותו נושא זה המאבק באנטישמיות - היא לא נעלמה ואפילו מתעצמת .  היא לובשת צורה ופושטת צורה .  השילוב של שני הדברים מסמן שיש שיתוף גורל עם העם היהודי .  תפקידנו להיאבק באנטישמיות המכוונת נגד מדינתנו ונגד עמנו כדי שלא יישנו זוועות כאלה ". 
אתמול השתתף מזכ"ל האו"ם באן קי מון בטקס לזכר קורבנות השואה ,  שהתקיים בבית הכנסת האורתודוקסי פארק איסט במנהטן ופתח בכך את אירועי יום השואה העולמי ,  שנקבע על ידי האו"ם ל-27 בינואר .  
בדבריו בטקס תיאר מזכ"ל האו"ם את השואה כ"פרק החשוך ביותר בהיסטוריה ",  הגדיר את ניצולי השואה כ"סמל לאומץ ולתקווה "  ואמר כי  " לעולם לא נוכל לסבול הכחשת שואה ".  באן השתתף בטקס יחד עם כ-15 שגרירים של ארצות החברות באו"ם וקונסולים המשרתים בניו יורק ועם רבנים אמריקאים בכירים ונציגים של יהדות ארצות הברית .
 
נתניהו :  יש להאבק באנטישמיות שמתעצמת בעולם
ראש הממשלה התייחס בפתח ישיבת הממשלה לארועי יום השואה הבינלאומי ואמר כי  " תפקידנו להיאבק באנטישמיות המכוונת נגד מדינתנו ונגד עמנו כדי שלא יישנו זוועות כאלה "
 
