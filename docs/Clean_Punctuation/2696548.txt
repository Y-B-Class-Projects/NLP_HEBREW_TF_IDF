נתניהו ופוטין : " נחושים למנוע מאיראן נשק גרעיני "
 במסיבת עיתונאים משותפת במוסקבה ,  הביע נשיא רוסיה תקווה ששיחות הגרעין ,  שחודשו היום בז'נבה , " יניבו תוצאות חיוביות ".  נתניהו : " אפשר להשיג הסכם טוב יותר .  זה דורש התמדה "
 נשיא רוסיה ולדימיר פוטין נועד הערב  ( רביעי )  עם ראש הממשלה בנימין נתניהו ,  במוסקבה .  בתום פגישתם ,  כינסו שני המנהיגים מסיבת עיתונאים במהלכה התייחסו להסכם המתגבש בין איראן למעצמות .  לדברי נתניהו ,  לישראל ורוסיה  " יש יעד משותף והוא שאיננו רוצים לראות את איראן עם נשק גרעיני ".  פוטין ,  מצדו ,  הביע תקווה שסבב השיחות השני בין הצדדים ,  שנפתח היום בז'נבה , " יניב תוצאות חיוביות ".  הוא הוסיף : " אנחנו מקווים שבקרוב הצדדים יגיעו להסכם שמוקבל על כולם ".  
נתניהו תיאר את היחסים בין ישראל לרוסיה כ"חמים ,  קרובים ופרודוקטיביים ,  שבאים לביטוי בתחומים רבים ".  לדבריו , " יש סימפטיה בין העמים ויש ערכים משותפים ואתגרים משותפים ".  בפגישתם ,  דנו השניים גם במשא ומתן בין ישראל לפלסטינים ובשיתוף הפעולה בין ישראל ורוסיה בתחומי הכלכלה ,  החקלאות והתרבות .  
ראש הממשלה שב על עמדתו לפיה  " עבור ישראל והעולם ,  ניסיונה של איראן להתחמש הוא איום ממשי ".  לדבריו , " ישראל דורשת להפסיק את העשרת האורניום ,  להוציא צנטריפוגות ולהפסיק את פעילות הכור באראק ".  עם זאת ,  לדבריו ,  גם ישראל מעוניינת  " להגיע לפתרון בדרכי שלום ".  הוא השווה את ההסכם המתגבש עם איראן לזה שנחתם עם סוריה ,  במסגרתו התחייב משטר אסד למסור את כל מאגרי הנשק הכימי שברשותו ,  והביע תקווה שההסכם עם סוריה  " אכן מתבצע ".   " אפשר להשיג הסכם טוב יותר וזה דורש התמדה ",  סיכם .  
שר החוץ הרוסי ,  סרגיי לברוב ,  אמר הבוקר במוסקבה כי הוא מקווה לחתימת הסכם זמני מול איראן ,  שיוכל להקל על הסנקציות המוטלות על הרפובליקה האיסלאמית ,  בתמורה להשהיית תכנית הגרעין שלה .
" אנחנו מקווים שהמאמצים הללו יוכתרו כהצלחה במפגש שנפתח היום בז'נבה ",  אמר לברוב במסיבת עיתונאים שכינס עם שר החוץ של ברזיל ,  לואיז אלברטו פיגווירדו .  לברוב אמר כי איראן עשויה להסכים להסדר ,  במסגרתו היא תעשיר אורניום ברמה נמוכה ותעצור את העשרת האורניום לרמה של 20% .
 בשעות הצהריים החלה פגישתם של שרת החוץ של האיחוד האירופי ,  קתרין אשטון ,  ומקבילה האיראני ,  מוחמד ג'וואד זריף .  אחריה כונסו צוותי המשא ומתן של איראן ושל המעצמות  ( ארה"ב ,  צרפת ,  בריטניה ,  רוסיה ,  סין וגרמניה )  ,  שחידשו את הדיון ביניהם בנקודה בה הוא הופסק לפני עשרה ימים  נקודה שקרובה מאוד לחתימה על הסכם ,  על פי הדיווחים .  
אם אכן יוכרז על הסכם ,  שרי החוץ של שש המעצמות  " יוקפצו "  לז'נבה  כולל שר החוץ האמריקני ,  ג'ון קרי ,  שאמור היה להגיע בסוף השבוע לישראל ,  אך דחה את ביקורו .
 
נתניהו ופוטין : " נחושים למנוע מאיראן נשק גרעיני "
 במסיבת עיתונאים משותפת במוסקבה ,  הביע נשיא רוסיה תקווה ששיחות הגרעין ,  שחודשו היום בז'נבה , " יניבו תוצאות חיוביות ".  נתניהו : " אפשר להשיג הסכם טוב יותר .  זה דורש התמדה "
 
