רה"מ מעריך :  חידוש המו"מ המדיני תוך חודש
נתניהו אופטימי לקראת פגישתו ביום רביעי עם השליח האמריקאי מיטשל .  לדבריו , " ההערכה היא שניתן לשוב לשיחות ישירות בינינו לבין הפלסטינים בסוף ספטמבר "
" ההערכה היא שניתן לשוב לשיחות ישירות בינינו לבין הפלסטינים בסוף ספטמבר ,  אבל זה מותנה בהבנות עם האמריקאים ועם הפלסטינים ".  כך הצהיר היום  ( ראשון )  ראש הממשלה בנימין נתניהו לקראת פגישתו ביום רביעי הקרוב עם השליח האמריקאי למזרח התיכון ג'ורג' מיטשל .
 בישיבת הממשלה השבועית הסביר נתניהו ,  כי  " השיחות עם מיטשל הן רק חלק ממערך שיחות ומגעים שהתקיים בצורה אינטנסיבית לאחרונה באווירה טובה .  יש ניסיון לצמצם את תחומי אי ההסכמה ,  ואני לא חושב שהמפגש עם מיטשל יהיה האחרון לפני השקת תהליך מדיני ". 
דבריו האופטימיים של נתניהו נאמרו שעות מספר לאחר ששר החוץ אביגדור ליברמן אמר לעיתונאים כי  " אין שום סיכוי לגשר על העמדות בישראליות והפלסטיניות בעתיד הנראה לעין ".  לדברי ליברמן , " כשחתמו על הסכמי אוסלו ,  עם כל הנאיביות והתקוות ,  קבעו שבתוך שש שנים יהיה הסכם כולל .  מאז עברו 16 שנה ,  וגם בעוד 16 שנה לא יהיה הסכם כולל ".  עוד אמר ליברמן כי , " אנחנו מנסים לייצר סדר יום חדש מתוך הכרה שהחזון של הנשיא האמריקאי אובמה להגיע לפיתרון תוך שנתיים אינו ריאלי ". 
שר החוץ תקף גם את הרשות הפלסטינית ואת ארגון פתח .  לדבריו , " החלטות ועידת הפתח האחרונה מדברות על שימוש באלימות ,  על ירושלים כולה ,  על זכות שיבה אבסולוטית והאשמות שישראל הרגה את ערפאת ".  לכן ,  הסביר , " גם מי שאומר ששתי מדינות לשני עמים יביא לקץ לסכסוך לא מבין מה הוא מדבר או שהוא מהתל בכוונה תחילה ". 

רה"מ מעריך :  חידוש המו"מ המדיני תוך חודש
נתניהו אופטימי לקראת פגישתו ביום רביעי עם השליח האמריקאי מיטשל .  לדבריו , " ההערכה היא שניתן לשוב לשיחות ישירות בינינו לבין הפלסטינים בסוף ספטמבר "
 
