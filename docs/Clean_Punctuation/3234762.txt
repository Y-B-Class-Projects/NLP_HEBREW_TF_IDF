פרסום ראשון :  המתווה שהציע הליכוד לפתרון משבר חוק הגיוס
לפי המתווה ,  הקואליציה תקדם את החוק שאושר בכנסת הקודמת ,  אך יתווסף בו סעיף שיאפשר לשנות את יעדי גיוס החרדים .  בנוסף ,  בהסכם הקואליציוני עם החרדים ייכתב כי הממשלה תפעל ברוח של מדינה יהודית ,  לפיה אדם לא ייכנס לכלא בעוון לימוד תורה
בליכוד גיבשו מתווה שעשוי לסיים את משבר הגיוס בממשלה ,  ולפי פרטיו שהגיעו לוואלה !  NEWS ,  הקואליציה הבאה תקדם את החוק שגיבש משרד הביטחון ואושר בכנסת הקודמת בקריאה ראשונה ,  אך יתווסף בו סעיף שיאפשר לממשלה לשנות בעתיד את יעדי הגיוס של החרדים שיופיעו בנוסח החוק .  
שינוי משמעותי נוסף הוא סעיף שיופיע בהסכם הקואליציוני עם המפלגות החרדיות ובו ייכתב כי הממשלה תפעל ברוח מדיניות של מדינה יהודית ,  לפיה אדם לא ייכנס לכלא בעוון לימוד תורה .  עד כה לא נקבע איך לרכך את התנגדות החרדים לסעיף שקובע כי אם לא יעמדו ביעדי הגיוס במשך שלוש שנים ,  יפקע סופית החוק שפוטר את תלמידי הישיבות מגיוס לצה"ל סופית .  ייתכן כי גם סעיף זה יהיה נתון לשינוי בהחלטת ממשלה .
 את פרטי המתווה העביר בימים האחרונים השר יריב לוין ,  ראש צוות המשא ומתן של הליכוד ,  לנציגים ביהדות התורה ובש"ס והם הביעו הסכמה עקרונית .  עם זאת ,  החרדים התנו את אישורם בכפוף להסכמה של מנהיגיהם הרוחניים .  הפרטים הועברו גם לידי בכירים בישראל ביתנו ,  אך במפלגה אמרו כי  " לא דובים ולא זבובים ". 
לקריאה נוספת:ביהדות התורה מודים : " כמעט בלתי אפשרי לקדם את חוק לימוד תורה"בהימנעות הערבים :  ליצמן לא שולל תיקון לחוק הגיוס ללא הסכמת ליברמןבגלל עבודות האירוויזיון בשבת :  יהדות התורה ביטלה פגישת מו"מ עם הליכוד 
הנוסח המוצע על ידי הליכוד טומן בתוכו קשיים משפטיים ,  וההערכה היא כי ככל שהחוק יאושר בקריאה שניה ושלישית ,  הוא ייפסל על ידי בג"ץ .  ההערכה זו מבוססת על כך שבמתווה המוצע מופיעים סעיפים דומים לאלו שהובילו את פסיקת בג"ץ הקודמת לפסול את החוק כי הוא אינו שוויוני .  
הפתרון שתקדם הקואליציה כדי להתגבר על המכשול המשפטי הוא קידום פסקת ההתגברות המאפשרת לכנסת לחוקק מחדש חוקים שנפסלו על ידי בג"ץ .  מי שמתנגד לפתרון הוא יו"ר ישראל ביתנו אביגדור ליברמן ,  שהצהיר בשבוע שעבר כי את פסקת ההתגברות יסכים לקדם רק לאחר אישורו הסופי של חוק הגיוס .
 החוק המדובר הוא נוסח שגובש במשרד הביטחון במהלך הכנסת ה-20 היוצאת ,  ונוסחו נועד לקבוע יעדי גיוס ,  לפיהם 3,348 חרדים יגויסו לצה"ל בשנה הראשונה ,  ועוד 648 יתגייסו לשירות הלאומי .  בהמשך יעלה בהדרגה המספר מ-3,617 בשנה השנייה ועד 5,737 בשנת 2027 .  לפי המתווה שהציעו בליכוד ,  יעדים אלה יינתנו לשינוי על ידי הממשלה .  
עוד קובע החוק כי גם בשנתיים הראשונות לא יוטלו כל סנקציות אם המכסות לא ימולאו .  מהשנה השלישית ,  ישיבות שלא יעמדו במכסות הגיוס ייענשו בשלילת חלק מהתקציב .  אם במשך שלוש שנים רצופות ירדו אחוזי גיוס החרדים ב-85% מהיעד ,  יפקע החוק - ויחול חוק שירות חובה .  הנוסח שעורר את התנגדותם של חלק מהחרדים ,  קבע גם כי צעיר יוגדר חרדי אם למד במסגרת חרדית עד גיל 15 ,  גם אם יצא בשאלה לאחר לימודיו .
 ביולי 2018 אישרה הכנסת בקריאה ראשונה את החוק ,  למרות חוסר הסכמות בקואליציה ואיום המפלגות החרדיות בפרישה מהממשלה .  נתניהו התחייב שלפני אישורה הסופי ,  ההצעה תעבור שינוי לשביעות רצונן של ש"ס ויהדות התורה .  סגן השר יעקב ליצמן וסיעת אגודת ישראל בראשותו הובילו קו קיצוני נגד החוק וסירבו לקדמו .  
נציגי הסיעה דרשו לערוך בו שינויים ,  אולם ליברמן ,  שכיהן כשר הביטחון ,  סירב לתמוך בכל שינוי .  נתניהו ביקש לאשר את החוק בתמיכת יש עתיד ,  אך יו"ר המפלגה ח"כ יאיר לפיד חזר בו מתמיכתו בנוסח .  לאחר מכן ,  הכריז נתניהו כי הולכים לבחירות .
 ח"כ יאיר לפיד ,  מראשי מפלגת כחול לבן ,  הגיב בחשבון הטוויטר שלו לחשיפת וואלה !  NEWS על המתווה ,  וכתב כי  " ‏כרטיס היציאה מהכלא של נתניהו כולל גם את מכירתם של ערכי היסוד של צבא העם ".  הוא הוסיף : " אם הקומבינה של ביבי עם המפלגות החרדיות תעבור ,  כל מי שיש לו ילד שצריך להתגייס לצבא ידע שיש כאלה שהילדים שלהם לא צריכים להתגייס כי ביבי צריך חסינות מליצמן ודרעי .  ליברמן ?  לא התחייבת שלא תשונה אף אות בחוק הגיוס ?  ".  חברת מפלגתו ,  ח"כ קארין אלהרר ,  הגיבה אף היא ומסרה כי  " ‏מתווה הגיוס המוצע של הליכוד הוא מה שראש הממשלה מומחה בו - קומבינה .  זהו ". 
 ( עדכון ראשון :  06:00 )  

פרסום ראשון :  המתווה שהציע הליכוד לפתרון משבר חוק הגיוס
לפי המתווה ,  הקואליציה תקדם את החוק שאושר בכנסת הקודמת ,  אך יתווסף בו סעיף שיאפשר לשנות את יעדי גיוס החרדים .  בנוסף ,  בהסכם הקואליציוני עם החרדים ייכתב כי הממשלה תפעל ברוח של מדינה יהודית ,  לפיה אדם לא ייכנס לכלא בעוון לימוד תורה

