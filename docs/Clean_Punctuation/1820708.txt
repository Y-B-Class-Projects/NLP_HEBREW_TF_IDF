נתניהו : " חתימת ההסכם - ניצחון גדול לטרור "
 שעה קלה לאחר החתימה על הסכם הפיוס בין חמאס ופתח ,  ראש הממשלה ,  בנימין נתניהו ,  התריע פעם נוספת משיתוף הפעולה עם חמאס ואמר כי ההסכם הינו  " מהלומה קשה לתהליך השלום "
  ( צילום :  רויטרס ,  עריכה :  אמיר קוטריגרו ,  קריינות :  אביב אברמוביץ' ) 
ראש הממשלה ,  בנימין נתניהו ,  התייחס בצהריים  ( רביעי )  להסכם הפיוס הפלסטיני .  בדברים שנשא בלונדון ,  לקראת פגישתו עם ראש הממשלה המקומי ,  דייוויד קמרון ,  אמר נתניהו כי  " החתימה היום בקהיר היא מהלומה קשה לתהליך השלום ,  וניצחון גדול לטרור ".  דבריו של נתניהו נאמרו שעה קלה לאחר החתימה על הסכם הפיוס הפלסטיני במצרים .
" רק לפני שלושה ימים ספג ציר הטרור מהלומה חזקה מאוד בדמות חיסולו של בן לאדן ",  אמר נתניהו , " היום בקהיר הוא קיבל ניצחון ,  משום שכשאבו מאזן ,  יו"ר הרשות הפלסטינית ,  מאמץ ומחבק את החמאס ,  אותו חמאס שמגנה את הפעולה נגד בן לאדן ,  שקורא להשמדת ישראל ,  שיורה טילים על ערינו ועל ילדינו - באותו הרגע השלום נוחל תבוסה ,  והטרור בעצם זוכה לניצחון גדול ".  נתניהו הוסיף ואמר כי  " ישראל מוסיפה לדגול בשלום ולרצות בשלום ,  אבל אנחנו יכולים להשיג שלום רק עם אלה משכנינו שרוצים בשלום .  מי שרוצים בחיסולה של מדינת ישראל ופועלים באמצעי טרור ,  אינם שותפים לשלום ". 
גם ראש השב"כ היוצא ,  יובל דיסקין ,  התייחס היום להסכם הפיוס ואמר כי הוא לא יחזיק מעמד .  דיסקין הוסיף כי לדעתו ,  השמחה על החתימה תחזור על עצמה רק ביום בו ההסכם יתפרק . " ההסכם נותן אימג' של אחדות אבל לא חמאס ולא פתח יודעים כיצד יוכלו לממשו .  אינני רואה פיוס על הקרקע בין שני הצדדים בשנים הקרובות ",  הסביר דיסקין .  
דיסקין הוסיף כי ישנם תנאים רבים שהוא לא רואה כיצד יתמששו . " פתח לא יאפשר נציגות חמאס בגדה ,  וחמאס לא יאפשר נציגות פתח ברצועה .  בנוסף ,  חמאס יידחה את תנאי הקוורטט ",  העריך דיסקין . " הדרמה הגדולה בהסכם הוא בחתימה ,  אבל היכולת לקיים אותו כמעט אינה קיימת .  אני סבור שהסיכוי לפיוס בין פתח לחמאס בשנתיים שלוש הקרובות הוא קלוש ".  עם זאת אמר דיסקין ,  כי לדעתו בשל ההסכם ,  מצרים תהיה מעורבת יותר במו"מ להחזרת שליט .
 בצהריים נערך טקס החתימה החגיגי בין הפתח לחמאס ,  אשר התקיים במטה המודיעין בקהיר בהשתתפות נציגים של שני הארגונים ,  חברי פרלמנט פלסטינים ,  נציגים מכל הפלגים הפלסטינים ,  ראשי המודיעין המצרי שתיווכו בין הצדדים ואף שרת החוץ של האיחוד האירופי ,  קתרין אשטון .
" בשנתיים האחרונות שאלו את ישראל מדוע היא אינה מנהלת משא ומתן עם הפלסטינים .  בתגובה היא תהתה 'עם מי לנהל מגעים ?  עם עזה או הגדה ? ' .  נתניהו גם אמר שעלי לבחור בין ישראל לבין חמאס .  אמרתי כמה וכמה פעמים - חמאס הם האחים שלנו וחלק מהעם שלנו .  נכון ,  יש בינינו מחלוקות רבות ,  אבל הם חלק מעמנו .  נתניהו ,  אתה זה שצריך לבחור בין התנחלות לבין שלום ",  אמר אבו מאזן בנאומו .
 אחריו עלה לנאום ראש הלשכה המדינית של חמאס ,  חאלד משעל . " אנחנו מוכנים לשלם כל מחיר למען הפיוס ",  אמר משעל . " המערכה היחידה שאנחנו מנהלים היא מול ישראל בלבד .  אנו רוצים מדינה פלסטינית עצמאית וריבונית על אדמות הגדה המערבית ורצועת עזה ".  בעקבות החתימה ,  יצאו לרחובות עזה מאות צעירים פלסטינים כשהם נושאים את דגל פלסטין וחוגגים את חתימת הסכם הפיוס שצפוי להביא לסיום הפילוג הפנים-פלסטיני .
 
נתניהו : " חתימת ההסכם - ניצחון גדול לטרור "
 שעה קלה לאחר החתימה על הסכם הפיוס בין חמאס ופתח ,  ראש הממשלה ,  בנימין נתניהו ,  התריע פעם נוספת משיתוף הפעולה עם חמאס ואמר כי ההסכם הינו  " מהלומה קשה לתהליך השלום "
 
