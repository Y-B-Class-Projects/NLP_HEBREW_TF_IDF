ישראל תעביר לפלסטינים את הכספים שהקפיאה
ירושלים תעביר לפלסטינים את כספי המסים שישראל גובה עבורם ,  לאחר ההחלטה להקפיאם בשל הסכם הפיוס בין פתח וחמאס .  שטייניץ :  הכספים יועברו רק אם לא ישמשו למימון טרור
ישראל בוחנת את חידוש העברת כספי המיסים אותם היא גובה עבור הרשות הפלסטינית .  בתחילת החודש הוקפאה העברת הכספים ,  בשל חתימת הרשות על הסכם הפיוס הפלסטיני עם חמאס .  נציגים של משרד האוצר ייפגשו בימים הקרובים עם נציגי הרשות הפלסטינית כדי לתאם עמם העברת כ-300 מיליון שקלים מכספי מסים .
 שר האוצר יובל שטייניץ אמר אמש  ( ראשון )  כי בימים האחרונים התקבלו הבהרות מסוימות מצד הרשות הפלסטינית ,  וכי משרדו ,  יחד עם ראש הממשלה בנימין נתניהו ,  בוחן אם ההבהרות הללו מניחות את דעתם .  בהודעה שפרסם הלילה משרד האוצר ,  נמסר בנוסף כי ההחלטה להשיב את הכספים לרשות הפלסטינית התקבלה לאחר שהובהר כי הכספים לא יועברו לפעילי חמאס - ולא ישמשו למימון פעילות טרור .  עם זאת ,  שר האוצר הבהיר שבמידה ובחודשים הקרובים תקום ממשלה בהשתתפות החמאס ,  או במידה ויהיה שינוי לרעה בדפוסי ההתנהלות של הרשות בכל הנוגע לטרור ,  ארגוני טרור או פעילות עוינת ,  שומרת ישראל לעצמה את הזכות להוציא כרטיס אדום ולמנוע את העברת הכספים ,  כפי שנהגה במקרים דומים בעבר .
" הגדרתי זאת כ'כרטיס צהוב' שהוצאנו לפלסטינים .  אם יהיה צורך ,  נוציא 'כרטיס אדום' ",  אמר שטייניץ ,  בכנס שנערך ברמת גן .  בצהריים ,  דן פורום  " השביעייה "  בנושא ,  ושם ככל הנראה הוחלט לבחון את אותן  " הבהרות "  שהתקבלו מהפלסטינים .
 מקורות פלסטינים מסרו אמש לסוכנות הידיעות הפלסטינית הרשמית כי ראש הממשלה כבר קיבל את ההחלטה על העברת הכספים .  על פי הדיווח ,  שרת החוץ האמריקאית הילרי קלינטון ושליח הרביעיה הבינלאומית  ( הקוורטט )  טוני בלייר ,  כבר שוחחו עם ראש הממשלה הפלסטיני סלאם פיאד ,  והודיעו לו על ההחלטה .
 עדכון ראשון :  23:12

ישראל תעביר לפלסטינים את הכספים שהקפיאה
ירושלים תעביר לפלסטינים את כספי המסים שישראל גובה עבורם ,  לאחר ההחלטה להקפיאם בשל הסכם הפיוס בין פתח וחמאס .  שטייניץ :  הכספים יועברו רק אם לא ישמשו למימון טרור

