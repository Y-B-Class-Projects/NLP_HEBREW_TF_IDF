בנט מתעקש על שינוי בקבינט : " אלחם על כך בממשלה - או מחוצה לה "
 לפני השבעתו של ליברמן לשר ביטחון ,  הצדדים לא מצליחים לגשר על דרישת שר החינוך ,  שמתעקש : " אנחנו לא מבקשים ג'ובים .  לפי גורם בקואליציה ,  יש נתק מוחלט בין הליכוד ולבית היהודי : " ייתכן שהגעו לנקודת האל-חזור "
 אחרי סוף שבוע שבו לא נרשמה התקדמות בין הליכוד לבית היהודי סביב דרישתו של השר נפתלי בנט לערוך שינויים בקבינט ,  הנתק נמשך גם היום  ( ראשון )   זאת יממה לפני ההשבעה המתוכננת של הממשלה החדשה ,  שאליה צורפה ישראל ביתנו .  לפי גורם בקואליציה ,  קיים  " נתק מוחלט "  בין הליכוד לבית היהודי וכי ייתכן  " שהגעו לנקודת האל-חזור במשבר .  כשיש שני אקדחים טעונים ,  בסוף אחד יורה ".  בנט ,  מצדו ,  הכריז שוב כי לא יחזור בו וייאבק על השינוי  " בתוך הממשלה או מחוצה לה ".  
בנט צפוי להיפגש עם ראש הממשלה בנימין נתניהו בישיבת הקבינט שתתקיים היום בשעות הצהריים ונקבעה עוד לפני האירועים האחרונים .  המשבר ביניהם החל לאחר שנודע כי יו"ר ישראל ביתנו אביגדור ליברמן מיועד להיות שר הביטחון החדש על חשבונו של משה יעלון ,  שהתפטר בעקבות זאת מהממשלה ומהכנסת .  שר החינוך דורש למנות מזכיר צבאי לקבינט המדיני-ביטחוני ,  מהלך שאותו ניסה לקדם ,  לדבריו ,  מאז הבחירות האחרונות .  
ולכן ,  עד שההסכם בין הליכוד לישראל ביתנו לא יובא לאישור הכנסת ,  הכול עוד יכול לקרות ,  כולל צירוף המחנה הציוני בראשות יצחק הרצוג לקואליציה .  בין התומכים הבולטים של המהלך נמצא שר האוצר משה כחלון ,  שחברו למפלגה אבי גבאי התפטר מתפקידו כשר להגנת הסביבה ביום שישי האחרון בשל התנגדותו למינוי ליברמן .
 עוד על המשבר הפוליטירעשי המפץ הפוליטי לא דועכים ,  ואפקט הדומינו בממשלה טרם הסתייםכאלף אנשי שמאל הפגינו נגד הממשלה בתל אביב : " ליברמן פשיסט"איוב קרא על המגעים הקואליציוניים : " הפקירו אותי כמו מדחת יוסוף "  
בשבוע שעבר ניסה יו"ר הכנסת יולי אדלשטיין  ( הליכוד )  לתווך בין נתניהו ובנט ואף נרשמה התקדמות בנושא .  לטענת גורמים המעורים במגעים ,  שר החינוך הסכים לוועדה שתדון ברפורמה בעבודת הקבינט ,  אבל דרש שיוסכם בסופה שתהיה פונקציה של מזכיר צבאי לחברי הקבינט ,  כדרישתו ,  ולזה ראש הממשלה התנגד .  ביום שישי נתניהו הודיע על הקמת ועדה בראשות ראש המועצה לביטחון לאומי לשעבר אלוף  ( במיל' )  יעקב עמידרור .  ואולם ,  בנט טען שזו הייתה הודעה חד צדדית שלא תואמה עמו ,  ועל כן הוא ממשיך להתבצר בעמדתו .  
היום חזר בנט על עמדתו והדגיש כי לא ייסוג ממנה . " לפני עשר שנים נשלחתי ללבנון על ידי קבינט שלא ידע על מה הוא מצביע .  נשבעתי כשיצאתי מהמלחמה שלא אתן לדבר כזה לקרות שוב ",  הדגיש שר החינוך במפגש משותף לתלמידים ערבים ויהודים בבית ספר בירושלים . 
" לצערי ,  גם לפני שנתיים ,  במבצע 'צוק איתן' ,  הקבינט נשאר ממודר .  הוא לא הכיר את נושא המנהרות עד שאני הבאתי זאת לידיעתו ב-30 ביוני ,  כמו גם את פתרון הבעיה .  אני לא אתן לדבר הזה להישנות .  אנחנו לא מבקשים ג'ובים ,  ולא כסף .  נמשיך להילחם על חייהם של חיילי צה"ל ותושבי עוטף עזה ,  בממשלה ומחוצה לה ".  

בנט מתעקש על שינוי בקבינט : " אלחם על כך בממשלה - או מחוצה לה "
 לפני השבעתו של ליברמן לשר ביטחון ,  הצדדים לא מצליחים לגשר על דרישת שר החינוך ,  שמתעקש : " אנחנו לא מבקשים ג'ובים .  לפי גורם בקואליציה ,  יש נתק מוחלט בין הליכוד ולבית היהודי : " ייתכן שהגעו לנקודת האל-חזור "
 
