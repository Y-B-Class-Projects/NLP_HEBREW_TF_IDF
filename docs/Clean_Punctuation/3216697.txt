איחוד בימין ?  נתניהו קיים שיחות על איחוד הליכוד והבית היהודי
אחרי שנתניהו ביקש שריונים לרשימת הליכוד ,  לוואלה !  NEWS נודע כי בשבוע האחרון הוא קיים שיחות שבהן עלתה האפשרות לחבירה בין מפלגתו לבין מפלגתם לשעבר של בנט ושקד שנטשו לטובת הימין החדש .  במקביל ,  המועצה הציבורית לבחירת יו"ר לבית היהודי צפויה להודיע על החלטתה
ראש הממשלה בנימין נתניהו קיים בשבוע האחרון שיחות בהן עלתה האפשרות לאיחוד של הליכוד והבית היהודי בבחירות הקרובות - כך נודע לוואלה !  NEWS .  האפשרות עלתה בין היתר בפגישה שקיים נתניהו במשרדו עם בכיר בציונות הדתית ,  שנחשב לבעל השפעה בתוך הבית היהודי .  האפשרות עלתה ברקע ההחלטה שצפויה להתקבל היום בשאלה מי יעמוד בראשות הבית היהודי ,  אחרי שהשרים נפתלי בנט ואיילת שקד נטשו את המפלגה והקימו את 'הימין החדש' .  
אותו בכיר בציונות הדתית ששוחח בשבוע שעבר עם נתניהו על אפשרות שהבית היהודי ישתלב ברשימת הליכוד ,  אינו תומך נלהב באיחוד טבעי של המפלגה עם  " האיחוד הלאומי "  שבראשה עומד ח"כ בצלאל סמוטריץ' ,  וייתכן כי הוא פועל לייצר לאיחוד זה אלטרנטיבה .  עם זאת ,  במערכת הפוליטית מעריכים כי איחוד של נתניהו והבית היהודי ייצא לפועל רק אם המפלגה לא תתאחד לבסוף עם האיחוד הלאומי ,  אפשרות בעלת סיכויים נמוכים אך לא מבוטלים .  
היום  ( ראשון )  צפויה המועצה הציבורית לבחירת יו"ר למפלגת הבית היהודי לפרסם את החלטתה על זהות היו"ר החדש .  בשבוע שעבר קיימה המועצה שבה חברים רבנים ,  אישי ציבור ובכירים בציונות הדתית ,  עשרות שעות של דיונים וראיונות עם מועמדים שהביעו רצון בתפקיד .  לפי גורם המעורה בפרטי הדיונים ,  השמות הבולטים ,  להם סיכויים גדולים להיבחר לתפקיד ,  הם ראש עיריית גבעת שמואל יוסי ברודני ורב היישוב עפרה אבי גיסר .  
בחירות 2019 - סיקור מיוחד בוואלה !  NEWS:לקראת חיבור עם גנץ ?  בכירים ביש עתיד : " על לפיד להוביל את המחנה "" הליכוד TV ":  נתניהו ישיק מהדורת חדשות בהנחיית אלירז שדהשתי שאלות מנתניהו ,  שאלה אחת מגנץ :  הסקר שפרץ את הסכר 
שמות אחרים בהם הרב הצבאי לשעבר רפי פרץ ,  ראש עיריית שדרות אלון דוידי ויפתח רון טל ,  סירבו להופיע בפני המועצה הציבורית עקב סירובם לקבל את התפקיד .  
לאחר שייבחר היו"ר החדש לבית היהודי ,  צפוי מרכז המפלגה לבחור את רשימת המפלגה לכנסת .  גם התמודדות זו צפויה להיות צפופה במיוחד ,  היות וישנו מקום אחד עד שניים להתמודדות ריאלית .  בין המועמדים :  חברי הכנסת מוטי יוגב ואלי בן דהן ומועמדים נוספים כמו סגן ראש מועצת השומרון דוידי בן ציון ,  שוקי זוהר ועוד .  המקום השלישי ברשימה ישוריין לאישה .  
לאחר הבחירה ביו"ר וברשימת המפלגה לכנסת ,  יחל המשא ומתן עם  " האיחוד הלאומי ",  שלראשה נבחר לאחרונה ח"כ סמוטריץ' במקומו של השר אורי אריאל .  עוד קודם החלו השיחות הרשמיות לאיחוד זה ,  עם סמוטריץ' שניהל בשבוע האחרון משא ומתן עם עוצמה יהודית של פעילי הימין איתמר בן גביר ,  ברוך מרזל וד"ר מיכאל בן ארי ,  וכן עם אלי ישי .  בין הצדדים צפויות פגישות נוספות .  
ההערכה כי שיחות אלה של סמוטריץ' ,  כמו גם האפשרות שהבית היהודי יתאחד עם הליכוד ,  נועדו גם כדי להפעיל לחצים על הצדדים כדי שכל אחד מהם יחשוב שישנה אלטרנטיבה לשני .  
מהליכוד נמסר בתגובה : " איחוד כזה לא עומד עכשיו על הפרק .  נדרש איחוד בין הבית היהודי לעוצמה לישראל על מנת להבטיח שלא נאבד ארבעה מנדטים לגוש הימין ".  בבית היהודי אמרו בתגובה : " מפלגת הבית היהודי מקיימת בחודש האחרון הליך מורכב ומעמיק לבחירת יו"ר ורשימה ,  כדי להיות מפלגה חזקה ומשפיעה ולא מפלגת בת של הליכוד ".  
האפשרות לאיחוד עם הבית היהודי עלתה בשיחות שערך נתניהו ,  זאת ברקע הפרסום לפיו מתפקדי הליכוד יצביעו ביום שלישי על בקשת נתניהו לשילוב שלושה שריונים ברשימת הליכוד לכנסת במקומות 21 ,  28 ,  ו-36 .  לפי ההערכה ,  נתניהו עשוי להשתמש במקומות כדי לשלב את אחת ממפלגות הימין במקרה של איחוד מרכז-שמאל .  עם זאת ,  מדובר בשריונים במקום נמוך ולא מאוד אטרקטיבי .  
נתניהו ביקש תחילה לשריין את המקום ה-21 בלבד ,  אך שמר לעצמו את הזכות להוסיף עוד שריונים בהמשך .  כעת הוא מסביר לחברי הליכוד שהמטרה היא  " להיערך לקראת החיבורים הצפויים בשמאל ".  נתניהו פנה הערב במכתב למתפקדי הליכוד ואמר כי  " אני משוכנע שהדבר הכרחי כדי להגדיל את סיכויינו לנצח בבחירות ".  

איחוד בימין ?  נתניהו קיים שיחות על איחוד הליכוד והבית היהודי
אחרי שנתניהו ביקש שריונים לרשימת הליכוד ,  לוואלה !  NEWS נודע כי בשבוע האחרון הוא קיים שיחות שבהן עלתה האפשרות לחבירה בין מפלגתו לבין מפלגתם לשעבר של בנט ושקד שנטשו לטובת הימין החדש .  במקביל ,  המועצה הציבורית לבחירת יו"ר לבית היהודי צפויה להודיע על החלטתה

