הפלסטינים לא ידרשו לאמץ דו"ח גולדסטון
במשרד החוץ אומרים כי הנציגות הפלסטינית בז'נבה החליטה כי תמשוך את ההצעה לפיה מועצת האו"ם לזכויות אדם תאמץ מחר את דו"ח גולדסטון
הנציגות הפלסטינית בז'נבה הודיעה אמש  ( חמישי )  כי תמשוך את ההצעה לפיה מועצת האו"ם לזכויות אדם תאמץ את דו"ח גולדסטון .  במשרד החוץ טענו כי הפלסטינים מסרו את ההודעה לשגריר ישראל למוסדות האו"ם בעיר ,  רוני לשנו-יער .  עם זה ,  במשרד מדגישים כי לא ברור כיצד תנהג המועצה אם גורם אחר יעלה את ההצעה במקום הפלסטינים .  מלשכת ראש הממשלה נמסר כי הדבר נעשה בעקבות מאמציו של ראש הממשלה נתניהו .
 אתמול בבוקר אמר ראש הממשלה בנימין נתניהו בפתח ישיבת הממשלה כי  " ב-24 השעות הקרובות תהיה הצבעה במסגרת אותה ועדה הקרויה הוועדה לזכויות אדם של האו"ם .  הוועדה הזאת קיבלה יותר החלטות נגד ישראל מיתר מדינות העולם .  אם היא תחליט לקדם את דו"ח גולדסטון ,  היא תפגע בשלושה דברים :  במלחמה בטרור משום שהיא תיתן לגיטימציה לטרוריסטים שפוגעים באזרחים ומסתתרים מאחורי אזרחים .  
הדבר השני ,  היא תפגע פגיעה במעמד האו"ם והדבר השלישי והברור מכל קידום ההחלטה יפגע פגיעה אנושה בתהליך השלום .  ישראל לא תוכל לקחת סיכונים למען השלום אם תישלל הזכות להגנה עצמית ". 

הפלסטינים לא ידרשו לאמץ דו"ח גולדסטון
במשרד החוץ אומרים כי הנציגות הפלסטינית בז'נבה החליטה כי תמשוך את ההצעה לפיה מועצת האו"ם לזכויות אדם תאמץ מחר את דו"ח גולדסטון

