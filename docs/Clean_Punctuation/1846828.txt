השרים נאבקים על מקומם בצוות ההידברות עם המוחים
שר האוצר צפוי לעמוד בראש הצוות אולם אחרים מבקשים גם הם לקחת את המושכות : " לצוות יהיה כוח רב וכולם רוצים להיות שותפים בכך ".  היום צפוי לעבור חוק הווד"לים בקריאה שניה ושלישית
מאבקי כוח בין שרי הליכוד :  מי יוביל את הצוות המיוחד שמקים ראש הממשלה בנימין נתניהו למציאת פתרונות למצוקה החברתית .  שר האוצר יובל שטייניץ הוא זה שכנראה יעמוד בראש הצוות ,  אולם מאחורי הקלעים ,  מספר שרים נוספים ,  ביניהם ככל הנראה גם שר התחבורה ישראל כץ ,  מבקשים לקחת את מושכות הוועדה לידיהם .  שרים נוספים נאבקים על מקום בתוך הצוות .
 מחאת האוהלים - הכותרות האחרונות :" המוחים יצטרכו לסגת מחלק מהדרישות"מסמך דרישות המוחים : " חינוך חינם והפחתת מע"מ"למה דתיים לא משתתפים במחאת האוהלים ?  רבנים משיבים
גורמים במערכת הפוליטית אמרו אמש  ( שלישי )  כי  " יש כמעט עלייה לרגל של שרים אל ראש הממשלה כדי להצטרף כחברים בצוות .  השרים רואים שיש אופק לדיאלוג עם נציגי המוחים שמגבשים רשימת דרישות ,  וגם אם היא מוגזמת ומופרכת ,  יש כעת בסיס לשולחן עגול .  לצוות הזה יהיה כוח רב וכולם רוצים להיות שותפים בכך .  בניגוד לשבוע שעבר ששרים התחמקו מלהיכנס מתחת לאלונקה ,  היום רבים מי יהיה בצוות ". 
בינתיים מנסה ראש הממשלה לסיים את הרכבת הצוות עד סוף השבוע הזה .  ככל הנראה בצוות יהיו חברות שתי נשים לפחות ,  אחת מהן תהיה לימור לבנת .  מלבדה ומלבד שטייניץ יהיו חברים בצוות כנראה גם השרים גלעד ארדן ,  גדעון סער ,  משה כחלון ,  שלום שמחון ,  אריאל אטיאס וישראל כץ .  מעבר לשרים ,  יהיו חברים בצוות גם מומחים מהמגזר הציבורי והפרטי .
 עם זאת ,  מלשכת ראש הממשלה נמסר בתגובה כי  " בשלב זה אין כוונה להכריז על שמות עד להשלמת הרכבת הצוות משרים ,  בכירי הפקידות הממשלתית וצוות של מומחים שיבוא מהסקטור הפרטי ואולי האקדמי ". 
נתניהו התייחס הלילה לנושא הצוות .  בשיחות סגורות הוא הגדיר את מטרות הצוות ואמר כי  " בצוות הזה אני רוצה שיעסקו בעניין הקרטלים .  זו בעיה חמורה ,  שאחראית גם ליוקר המחיה ,  שיש לטפל בה .  אתמול בנאומי בכנסת ביום ז'בוטינסקי וגם בסיעת הליכוד אמרתי שאני בעד עידוד העסקים ,  עידוד היזמים .  הצלחתם היא הצלחת המשק ,  וברור לחלוטין שהם המנוף שעליו אפשר להחזיק משק בריא וצומח .  הם אלו שהביאו צמיחה בעבר וימשיכו לעזור בצמיחה .  יש בישראל בעיה עם מחירים גבוהים בהשוואה לעולם ,  וזה קורה בגלל קרטלים .  לכן בבעיה הזאת צריך לטפל ". 
נתניהו מתכוון להנחות את הצוות להגיש את המלצותיו כך שלא יפרצו את תקציב המדינה .  המטרה שלו היא לקבל את מרבית ההמלצות ולאשר אותן בממשלה במידת הצורך .  
היום צפוי לעבור חוק הווד"לים בקריאה שניה ושלישית ,  מהלך חשוב עבור ראש הממשלה .  מדובר במסלול מהיר לתכנון דיור ,  שביחד עם הרפורמה במינהל מקרקעי ישראל יאפשר בניית 50 אלף דירות בתוך כשנה וחצי ,  בשאיפה להוריד את המחירים בשוק .  רבים מתנגדים לאישורו של החוק . " יהיה יום קשה ,  אך נעבור אותו בהצלחה ",  אמרו מקורבי ראש הממשלה .
 
השרים נאבקים על מקומם בצוות ההידברות עם המוחים
שר האוצר צפוי לעמוד בראש הצוות אולם אחרים מבקשים גם הם לקחת את המושכות : " לצוות יהיה כוח רב וכולם רוצים להיות שותפים בכך ".  היום צפוי לעבור חוק הווד"לים בקריאה שניה ושלישית

