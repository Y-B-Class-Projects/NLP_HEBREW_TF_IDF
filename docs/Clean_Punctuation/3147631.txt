נתניהו זורק את האחריות על הקרן החדשה לישראל : " לחצו על רואנדה "
 אחרי הזגזוג וביטול ההסכם עם האו"ם על הרחקת אזרחי מדינות אפריקה ,  קרא ראש הממשלה להקים ועדת חקירה פרלמנטרית שתבחן את פעילות  " הקרן החדשה לישראל ".  פעילים נגד הגירוש תקפו את נתניהו : " ביטול ההסכם - בגידה "
 ראש הממשלה בנימין נתניהו תקף הערב  ( שלישי )  שורת ארגוני חברה אזרחית המזוהים עם השמאל והאשימם בהפעלת לחץ על ממשלת רואנדה שהביא לביטול ההסכם עם ישראל על הרחקת מבקשי מקלט לשטחה - שלדבריו ,  עמד מאחורי ההסכם עם האו"ם שעל ביטולו הודיע הבוקר .  בדברים שכתב בחשבון הפייסבוק שלו האשים נתניהו כי  " הגורם המרכזי שהפעיל לחץ אירופי על ממשלת רואנדה לסגת מההסכם להוצאת המסתננים מישראל ,  זוהי הקרן החדשה לישראל ". 
לדבריו ,  פנה ליו"ר הקואליציה דוד אמסלם על מנת  " להוביל את המהלך להקמת ועדת חקירה פרלמנטרית על פעילות הקרן החדשה לישראל ,  שמסכנת את ביטחונה ועתידה של מדינת ישראל כמדינת הלאום של העם היהודי ".  
נתניהו אף כינה את הקרן ,  המסייעת לשורת מיזמים ועמותות במגזר השלישי , " ארגון זר שמקבל מימון מממשלות זרות ומגורמים עוינים לישראל ,  כמו הקרנות של ג'ורג' סורוס ".  הוא הוסיף כי  " מטרת העל של הקרן היא מחיקת הציביון היהודי של ישראל והפיכתה למדינת כל אזרחיה ,  לצד מדינת לאום פלסטינית נקייה מיהודים בקווי 67 שבירתה ירושלים ". 
עוד כתב נתניהו כי  " זה עשרות שנים הקרן מממנת ארגונים אנטי ציונים ופרו פלסטינים ,  ביניהם כאלה שמוציאים את דיבתם של חיילי צה"ל כמו 'שוברים שתיקה' ו'בצלם' וכאלה שנלחמים למען מחבלים פלסטינים כמו ארגון 'עדאלה' .  אני לא מכיר אף דמוקרטיה מערבית ,  ובמיוחד ארצות הברית ,  שלאורך זמן הייתה מוכנה לסבול פעילות עוינת הממומנת על ידי מדינות זרות ,  כפי שקורה כאן בישראל עם הקרן זה עשרות שנים ". 
לקריאה נוספת:נכנע ללחץ מימין :  נתניהו השעה את יישום הסכם מבקשי המקלטביקור חשאי ונסיגת המדינה השלישית :  כך נולד מתווה מבקשי המקלטכעס בקרב השרים על מתווה ביטול הגירוש : " על הממשלה לחשב מסלול מחדש "  
באוקטובר האחרון קבע היועץ המשפטי של הכנסת ,  איל ינון ,  שאין לכנסת סמכות להקים ועדת חקירה פרלמנטרית לבדיקת המימון של ארגוני השמאל ,  בהמשך לכוונה של נתניהו וראשי הקואליציה לבחון מימון זר לארגונים אלה . " חקירה פרלמנטרית של ארגוני החברה האזרחית על רקע אידיאולוגי עומדת בניגוד לעקרונות משטריים בסיסיים ",  כתב אז ינון .
 יו"ר מרצ ,  ח"כ תמר זנדברג ,  תקפה את קריאתו של נתניהו להקים ועדת חקירה פרלמנטרית נגד הקרן החדשה לישראל ומסרה כי  " הדמוניזציה המדומיינת של ראש הממשלה עולה שלב :  אם הוא מאמין במה שהוא אומר מדובר בפרנואיד ,  אם הוא לא מאמין מדובר בשקרן מסית .  בכל מקרה מדובר במצב שמעלה חשש אמיתי לשלומם של אנשי הקרן החדשה וארגוני החברה האזרחית ".  לדבריה , " אם הקרן החדשה אחראית פה על משהו ,  זה על קידום ארגוני החברה האזרחית שנאבקו יחד איתנו על פתרון סביר והגיוני שבא לידי ביטוי במתווה של אתמול .  מה שצריך לחקור זה את הפליק פלאק שהביא לביטולו ". 
ח"כ דב חנין  ( הרשימה המשותפת )  הצטרף לדבריה ומסר כי  " אחרי שתכנית הגירוש קרסה ,  כי אין לאן לגרש ,  אחרי שדרום תל אביב הופקרה בלי תכנית פיזור וקליטה של הפליטים בארץ וארצות המערב ,  בהעדר שום פתרונות אמיתיים לבעיות - נתניהו פונה שוב לנתיב האהוב עליו :  הסתה ".  לדבריו , " עכשיו מסומנת הקרן החדשה ואיתה יסומנו כבוגדים גם כל אלה שמשמיעים ביקורת .  מיום ליום מתרבות ההוכחות - נתניהו מסוכן לישראל ".  
בתוך כך ערכו מובילי יוזמת  " דרום תל אביב נגד הגירוש "  מסיבת עיתונאים בעקבות הודעתו של נתניהו על ביטול ההסכם עם נציבות האו"ם לפליטים על הרחקת אזרחי מדינות אפריקה .  לצד תושבי ותושבות העיר ונציגי קהילת מבקשי המקלט אמרה מנכ"לית ארגון  " אחותי "  שולה קשת כי היא מרגישה  " נבגדת "  בידי ממשלת ישראל פעם נוספת - כפי שעשו לדבריה ממשלות ישראל לדורותיהן .
" השכונות שלנו הופקרו כבר עשרות שנים ,  הייתה מדיניות של מירור חיינו ואז תהליך של גטואיזציה של השכונות שלנו ",  הוסיפה קשת . " אתמול שמחנו מאוד ",  אמרה על ההסכם שהציגו אתמול נתניהו ושר הפנים אריה דרעי . " לרגע אחד באמת האמנו ,  אך לצערנו התבדנו .  בנימין נתניהו ושאר השרים שבאופן ציני באים ומדברים על כך שהם דואגים לנו ולמצוקה שלנו ,  הרי הם במו ידיהם יצרו את המצוקה כאן ".  
קשת ,  שכינתה את ההסכם שהבוקר הודיע נתניהו על ביטולו  " התחלה של תקווה ",  אף הלינה על כך ש"אנחנו ,  תושבות ותושבי דרום תל אביב ,  הודרנו מפגישה שראש הממשלה עשה עם עסקנים ,  עם אינטרסנטים פולטיים ,  שאין ביניהם דבר וחצי דבר עם הרצון שלנו ".  לדבריה ,  הממשלה מנצלת את מצוקת התושבים בשביל להצדיק את גירוש מבקשי המקלט . " יש שם תחרות - בנט ,  השרים שמימין לראש הממשלה - מי ימצא חן בעיני אלה שקוראים 'לגרש ,  לגרש ,  לגרש' ,  מתוך מאניה מטורפת לגמרי ,  בלי להבין באמת את המצב בדרום תל אביב ".  
" אני קוראת מפה לראש הממשלה :  תהיה ראש הממשלה של כולנו ,  אל תתקפל ,  אנחנו דורשות להחזיר את המתווה של אתמול לשולחן ,  ולשתף את כולנו ",  הוסיפה קשת . " הגירוש לא מתחיל ונגמר במבקשי המקלט .  הוא גם כולל אותנו - תושבי ותושבות דרום תל אביב .  הגירוש התחיל מזמן :  ההפקרה ,  ההזנחה ,  הדיכוי - התחילו לפני עשרות שנים וממשיכים גם היום .  והיום - אי-האמון שלנו בממשלות ישראל לדורותיהן ,  כולל הממשלה הנוכחית - שריר וקיים ".  
עוד אמרה קשת כי  " אנחנו דורשות דיור ציבורי ,  אנחנו דורשות לסגור את התחנה המרכזית ,  לעצור סרסורים וסוחרי נשים ,  לשקם נשים בזנות ונרקמונים ,  לייצר לנו כאן בית לכולנו - גם לתושבי דרום תל אביב וגם למבקשי המקלט .  בית שיהיה בית אמיתי ולא בית הרוס ,  כפי שקורה היום ". 
פעילה נוספת ,  עו"ד ספיר סלוצקר-עמרן ,  אמרה כי צריך להציג פתרון כללי לדרום תל אביב ,  ללא קשר לסוגיית מבקשי המקלט .  לדבריה , " הצגנו את הפתרונות ,  הממשלה יודעת טוב מאוד מה צריך לעשות ובוחרת שלא לעשות את זה ".  היא אף האשימה את נתניהו בצביעות בשל בחירתו לדבריה , " להיפגש עם עסקני ליכוד במקום איתנו ",  והוסיפה כי  " להפקיר אותנו ולא לאפשר לנו להיפגש עם ראש הממשלה ולתת לנו להשמיע את דעתנו זה לתת פרס לאנשים גזענים שלא אכפת להם מדרום תל אביב ".  
סלוצקר-עמרן קראה ל"מי שחושבים שהמצב פה כזה גרוע "  להגיע לבקר בשכונות בדרום העיר . " תבואו לפה ,  תשאלו אנשים  ( מבקשי מקלט - ד"י )  ותגלו שכל אחד יש לו מישהו שהוא משכיר לו דירה או כמו חבר שהוא סומך עליו ומכיר אותו .  בסוף מדובר פה בחיים של אנשים שחיים ביחד ואנחנו נמשיך לחיות ביחד ולא ניכנע להסתה .
" אני קוראת לראש הממשלה לעצור את הפינויים בשכונות ",  הוסיפה ,  בהתייחסה לפינויי דיירים מבתיהם ולמצוקת דרי הרחוב בעיר . " אם הוא מדבר על דרום תל אביב זה הדבר הראשון שצריך לעשות פה וזה לא קשור למבקשי המקלט ". 
עמנואל יאמני ,  מבקש מקלט מאריתריאה שהשתתף במסיבת העיתונאים ,  אמר כי לא התרגש מפרסום ההסכם אתמול מכיוון שהתרגל להבטחות .  יאמני ,  הנמצא בישראל זה עשר שנים וחודשיים ,  הוסיף כי  " לא באנו לפה כדי להרוס את דרום תל אביב .  אנחנו לא אויבים של דרום תל אביב .  אני חי עם התושבים ,  אני הולך אליהם בימי החג ,  ואנחנו כמעט משפחה ". 
לדבריו , " תושבי דרום תל אביב סובלים מהבעיות שקיימות כאן עשרות שנים ,  ולא ממבקשי המקלט עצמם .  אנחנו חיים ביחד באהבה ומכבדים אחד את השני .  שמענו על 'הסכם' עם רואנדה ואוגנדה .  אבל זה היה הסכם סודי ,  שאפילו בית המשפט העליון לא ראה אותו ,  כי זה לא היה הסכם גירוש אלא סחר בבני אדם ,  בגלל שהצבע שלהם שחור ".  הוא הוסיף כי הממשלה אינה מעוניינת לפתור את מצוקת מבקשי המקלט ו"עוצמת עיניים ואוטמת אוזניים ". 
 ( עדכון ראשון :  18:31 )  

נתניהו זורק את האחריות על הקרן החדשה לישראל : " לחצו על רואנדה "
 אחרי הזגזוג וביטול ההסכם עם האו"ם על הרחקת אזרחי מדינות אפריקה ,  קרא ראש הממשלה להקים ועדת חקירה פרלמנטרית שתבחן את פעילות  " הקרן החדשה לישראל ".  פעילים נגד הגירוש תקפו את נתניהו : " ביטול ההסכם - בגידה "
 
