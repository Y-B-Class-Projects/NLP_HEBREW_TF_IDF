נתניהו המריא ללונדון : " אירופה צריכה לתמוך בישראל ולא ללחוץ עליה "
 בצל העצומה שעליה חתמו יותר ממאה אלף בני אדם הקוראת למעצרו ,  המריא ראש הממשלה לביקור בבריטניה . " ישראל היא המגן היחיד שיש לאירופה במזרח התיכון נגד האיסלאם הקיצוני ",  אמר נתניהו ,  שייוועד עם קמרון ועם ראשי קהילות יהודיות
ראש הממשלה בנימין נתניהו המריא היום  ( רביעי )  לביקור עבודה בלונדון יחד עם רעייתו .  טרם ההמראה אמר נתניהו : " אני יוצא עכשיו לפגישה עם ראש ממשלת בריטניה דייויד קמרון .  בהמשך לעשרות שיחות שהיו לי מאז הבחירות עם ראשי ממשלה עם נשיאים ועם שרי חוץ מעשרות מדינות ,  לרבות הפגישות עם ראש ממשלת איטליה ,  עם מנהיגי ליטא והאיחוד האירופי אתמול .  בשיחות האלה אני מסביר דבר אחד :  אירופה צריכה לתמוך בישראל .  לא ללחוץ על ישראל ,  לתמוך בישראל ".  
נתניהו ,  שנוסע לביקור בן יומיים בממלכה ,  המשיך ואמר כי ישראל  " היא המגן היחיד שיש לאירופה במזרח התיכון נגד האיסלאם הקיצוני .  אנחנו מוכנים לפעול יחד עם אירופה באפריקה ובמקומות אחרים כדי להילחם באיסלאם הקיצוני אבל זה מחייב שינוי של גישה .  השינוי הזה ייקח זמן .  זה נמצא במוקד של השיחות שלי עם קמרון .  הדבר השני הוא שאנחנו צריכים להילחם באסלאם הקיצוני לא רק בגבולותינו כפי שאנחנו עושים ,  אלא בתוך שטחנו .  כשאחזור אקיים פגישת סיכום על הגברת האכיפה ,  עונשי מינימום ,  הריסת בתי מחבלים .  המדיניות שלי היא אפס סובלנות לטרור ,  וכך נעשה גם ". 
לקריאה נוספת :  האיחוד האירופי יחליט בקרוב על סימון מוצרים מההתנחלויותבריטניה :  80 אלף איש חתמו על עצומה שקוראת לעצור את נתניהו 
נתניהו ייפגש מחר עם ראש הממשלה הבריטי ,  עם ראשי קהילות יהודיות ועם חברי פרלמנט מאגודת הידידות הפרלמנטרית בבריטניה וכן עם עיתונאים בריטיים .  ביקורו של נתניהו בבריטניה יחל בצל עצומה שעליה חתמו 107 אלף בריטים הקוראת למעצרו בגין פשעי מלחמה .  
ראשי מדינות המבקרים בבריטניה חסינים מפני הליך משפטי ולכן אינם יכולים להיעצר ,  אף שהעצומה מראה על התחזקות התחושות השליליות בקרב הציבור הבריטי נגד ישראל בעקבות מבצע צוק איתן בקיץ 2014 ,  ותנועת ה-BDS בממלכה המאוחדת . " במסגרת החוק הבינלאומי עליו להיעצר בגין פשעי מלחמה עם הגיעו לבריטניה בשל טבח 2,000 אזרחים ב-2014 ",  נכתב בעצומה .  
הפרלמנט הבריטי שוקל להביא לדיון כל עצומה שעליה חתמו יותר מ-100 בני אדם . " אנחנו מכירים בכך שהעימות בעזה בשנה שעברה גבה מניין הרוגים גבוה .  אך כפי שראש הממשלה אמר ,  נעצבנו לשמוע על האלימות ובריטניה עמדה בחזית של המאמצים הבינלאומיים לשיקום ",  נמסר מהממשלה הבריטית . " עם זאת ,  ראש הממשלה התבטא בבהירות על הכרת בריטניה בזכותה של ישראל לנקוט פעולה פרופרוציונלית כדי להגן על עצמה ,  בגבולות החוק הבינלאומי ההומניטרי .
 בעוד תנועת החרם על ישראל בבריטניה צוברת תאוצה ,  השבוע הודיע האיחוד האירופי כי יקדם בקרוב החלטה על סימון מוצרים מההתנחלויות המיובאים למדינות אירופה .  בשבת אמרה שרת החוץ של האיחוד האירופי ,  פדריקה מוגריני ,  בתום כינוס של שרי החוץ האירופים בלוקסמבורג כי  " העבודה שלנו בנושא קרובה להשלמה אבל עודנה נמשכת ".  

נתניהו המריא ללונדון : " אירופה צריכה לתמוך בישראל ולא ללחוץ עליה "
 בצל העצומה שעליה חתמו יותר ממאה אלף בני אדם הקוראת למעצרו ,  המריא ראש הממשלה לביקור בבריטניה . " ישראל היא המגן היחיד שיש לאירופה במזרח התיכון נגד האיסלאם הקיצוני ",  אמר נתניהו ,  שייוועד עם קמרון ועם ראשי קהילות יהודיות

