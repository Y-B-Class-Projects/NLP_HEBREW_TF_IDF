המו"מ הקואליציוני :  התקדמות במגעים עם בנט ועם ליברמן
ראש הממשלה ממשיך במאמצים להרכבת הקואליציה .  אתמול נועד במשך כשעה וחצי עם יו"ר הבית היהודי לאחר שבועיים של נתק .  כמה שעות לאחר מכן הוא נפגש עם יו"ר ישראל ביתנו ליברמן .  גורם במפלגה : " על הסיכומים עם החרדים לא לפגוע ברפורמת הגיוס "
 ראש הממשלה בנימין נתניהו נפגש אתמול  ( שישי )  בצהריים עם יו"ר הבית היהודי נפתלי בנט במסגרת המאמצים להרכבת הממשלה .  מדובר בפגישה ראשונה של השניים זה כשבועיים .  לאחר מכן נפגש עם יו"ר ישראל ביתנו ,  אביגדור ליברמן .  
על פי גורמים שונים ,  נרשמה התקדמות גם בשיחות עם בנט וגם בשיחות עם ליברמן .  גורם בישראל ביתנו הבהיר : " אם קווי היסוד יתאימו לנו והסיכומים עם החרדים לא יפגעו ברפורמת הגיור ובחוק הגיוס ,  סוגיית התיקים תיפתר בדקה ". 
מוקדם יותר ,  אמרו גורמים בישראל ביתנו לקראת הפגישה כי ליברמן  " לא הולך להעלות על דל שפתיו את המילה תיק או תיקים .  הוא יתרכז בקווי היסוד ,  ובנושאי דת ומדינה - חוקי הגיור והגיוס ".  מלבד כוונתו להתעקש על נושאים אלה ,  ליברמן מתנגד גם להגדלת מספר השרים בממשלה .  
עוד על המו"מ הקואליציוני :" בנט היה צריך להביא יותר מנדטים כדי לקבל את החוץ או את הביטחון"המו"מ הקואליציוני בעיצומו : " נותר לסכם את עניין התיקים ולחתום"דרישת הבית היהודי מהליכוד :  קידום חקיקה שתגביל כוחו של בג"ץ 
ביום חמישי נודע לוואלה חדשות כי בליכוד פנו לבית היהודי והציעו לפצות את המפלגה אם זו תסכים לוותר על תיק הדתות ,  הנמצא במחלוקת בין מפלגתו של בנט לבין ש"ס .  בבית היהודי מסרו בתגובה להצעת הליכוד כי יסכימו לקבל הצעה נגדית ,  אולם הדרישה שלהם לקבל את תיקי החוץ והדתות נותרה בעינה .  
במקביל ,  דווח ב"גלובס "  כי בליכוד הציעו לבנט לכהן כשר הכלכלה וכשר לעניינים אסטרטגיים ,  ולהעניק את תיק החקלאות לאורי אריאל ותיק נוסף לאיילת שקד .  בסביבת בנט הופתעו מאוד ללמוד על ההצעה מהתקשורת ,  ופרסמו תגובה חריפה שבה טענו כי המשא ומתן בין בנט לנתניהו מתנהל באתרי האינטרנט במקום בשיחות בארבע עיניים . 
" לצערנו ,  אנחנו מקבלים הצעות מהליכוד דרך התקשורת ,  אז ניאלץ גם לדחות אותן דרך התקשורת .  למען הבהרת הדברים ,  לאחר פרסום בקשת הבית היהודי למשרדי החוץ והדתות ,  הליכוד הודיע שיסרב ויציע הצעה נגדית - וזו טרם הגיעה .  נעקוב בעניין באתרי האינטרנט אחרי התקדמות המשא ומתן ",  נכתב בהודעת המפלגה .  גורם במפלגה אמר לוואלה חדשות כי המפלגה  " סירבה לוותר על תיק החוץ ,  ובליכוד יודעים זאת היטב ". 
לפניות לכתב :  omri_n@walla.net.il
 ( עדכון ראשון :  17:30 )  

המו"מ הקואליציוני :  התקדמות במגעים עם בנט ועם ליברמן
ראש הממשלה ממשיך במאמצים להרכבת הקואליציה .  אתמול נועד במשך כשעה וחצי עם יו"ר הבית היהודי לאחר שבועיים של נתק .  כמה שעות לאחר מכן הוא נפגש עם יו"ר ישראל ביתנו ליברמן .  גורם במפלגה : " על הסיכומים עם החרדים לא לפגוע ברפורמת הגיוס "
 
