הקמפיין החדש של ש"ס :  ליברמן עם כיפה שחורה
המפלגה החרדית גייסה את ראשי ישראל ביתנו לצורך מסע הבחירות שלה .  על גבי מודעות ושלטים שמוצבים ברחבי הארץ נראה ליברמן ,  כשלידו הכיתוב : " רק ש"ס חזקה תמנע התבוללות "
 ליברמן מככב בקמפיין ש"ס :  המפלגה החרדית השיקה היום  ( שני )  את מסע הבחירות שלה לכנסת ה-19 .  במסגרת השלב הראשון שלו מוצבים ברחבי הארץ שלטי חוצות וכן מודעות על אוטובוסים ,  תוך התמקדות בשני היבטים : " הדאגה לשכבות החלשות "  ו"מניעת התבוללות ".  בשלט שעוסק בהתבוללות נראה שר החוץ אביגדור ליברמן חובש כיפה שחורה ,  וליד תמונתו מופיע הכיתוב : " רק ש"ס חזקה תמנע התבוללות ".  בשלט אחר נראה ראש הממשלה בנימין נתניהו ,  ולצדו הכיתוב : " רק ש"ס חזקה תדאג לשכבות החלשות ". 
כל הדיווחים ,  הניתוחים והדעות - בוואלה !  בחירות 2013 
בש"ס הסבירו ,  כי מטרת הקמפיין החדש היא לחדד את הייחודיות של המפלגה מול שלל המפלגות האחרות שמתמודדות לכנסת ה-19 .  ייחודיות זו ,  כך נטען ,  מתבטאת בשני הדגלים המרכזיים שהמפלגה מניפה מיום היווסדה :  הדגל החברתי-כלכלי והדגל המסורתי .
 ממטה ההסברה של המפלגה נמסר כי  " על רקע השיח חסר הרסן בסוגיית זהותה היהודית של המדינה שהתעורר במהלך הקדנציה האחרונה והאיחוד בין הליכוד לישראל ביתנו ,  ש"ס מדגישה בקמפיין את הייחודיות והמחויבות שלה גם בתחום זה .  ש"ס תמשיך להיאבק כדי לעצור את יוזמות החקיקה בדבר נישואי תערובת בין יהודים לבין מי שאינם יהודים ,  יוזמות שהועלו בקדנציה האחרונה על ידי ישראל ביתנו שהתאחדה עתה עם הליכוד ".  
בתחום החברתי-כלכלי נאמר ,  כי  " מפלגות המרכז השונות דואגות למעמד הביניים בטענה שהמשתייכים אליו אינם מסוגלים לגמור את החודש ומזניחות בצידי הדרך את האוכלוסיות החלשות יותר שלא יכולות להתחיל את החודש .  כיום ישנם מעל מיליון אזרחים שחיים מתחת לקו העוני שהכתובת היחידה שלהם ,  להקל על מצוקותיהם ,  היא ש"ס "
 עוד נמסר ממטה ההסברה של המפלגה ,  כי  " ש"ס מאז היווסדה דאגה לשכבות החלשות הן בפעילות התנועה בשטח והן בפעילותה בכל ממשלות ישראל .  כבר בכניסתה של ש"ס לממשלה הנוכחית רשמה ש"ס  בזכות היותה לשון מאזניים  הישג חשוב שהורגש היטב בחשבונות הבנק של האוכלוסיות החלשות בדמות הגדלתן של קצבאות הביטוח הלאומי בהיקף כולל של מיליארד וחצי שקלים .  הישג זה היווה פתח לרשימה ארוכה ומכובדת של הישגים מרכזיים לתנועה במהלך כל הקדנציה האחרונה .. .המשותף לכלל ההישגים הללו הוא שהם נוגעים לכל גוני השכבות החלשות ,  שכן לעוני אין כיפה ,  ולעוני אין דת ".  
הסיסמה שמלווה את קמפיין הבחירות של ש"ס הוא  " מדינה עם נשמה ".  לדברי מטה ההסברה  " הסלוגן מאחד תחת קורת גג אחת את הנושא החברתי והנושא המסורתי ,  כי החמלה למי שאין להם והדאגה לזהותה היהודית של המדינה ,  שניהם בנשמתה של ש"ס .  רק ש"ס חזקה תדאג שמדינת ישראל לא תאבד את הנשמה ".  עוד נמסר מהמטה  " כי מבחינת היקפו באוכלוסייה הכללית מדובר בקמפיין חסר תקדים ביחס ל-30 השנים האחרונות וזאת כחלק מהאסטרטגיה של ש"ס בהרחבת מעגלי מצביעיה על ידי פנייה לקהלים חדשים ".  
שר הבינוי והשיכון אריאל אטיאס ,  המשמש כיו"ר מטה ההסברה של ש"ס ,  אמר לרגל השקת הקמפיין כי  " אנו יוצאים בקמפיין חד וממוקד שנושא שני דגלים :  הדגל הראשון מזכיר לכולם שש"ס היא המגן החברתי של האזרחים .  צפויים לנו קיצוצים של 14 מיליארד שקלים בפתח הקדנציה הבאה .  אם ש"ס לא תהיה מספיק חזקה ותהווה לשון-מאזניים בממשלה העתידית ,  הקיצוצים במתכונתם הנוכחית יעמיקו את הקרע בין אלה שיש להם לבין אלה שלא מצליחים להתחיל את החודש .  הדגל השני של הקמפיין הוא שש"ס היא כיום המפלגה היחידה שנאבקת ומצליחה לשמור על הזהות היהודית של מדינת ישראל אל מול חקיקה הפוגעת בזהות זו .  חקיקה שהפכה פופולרית באחרונה -וסופה הרס צביונה וייחודה של מדינת ישראל כמדינה יהודית ". 
לקריאה נוספת:הרב עובדיה יוסף : " ראש הממשלה יצטרך להתייחס לש"ס יפה"רשימת ש"ס לכנסת :  ישי ראשון ,  דרעי שני ,  אטיאס שלישיפעיל של אריה דרעי היכה את אחיינו של ישי 

הקמפיין החדש של ש"ס :  ליברמן עם כיפה שחורה
המפלגה החרדית גייסה את ראשי ישראל ביתנו לצורך מסע הבחירות שלה .  על גבי מודעות ושלטים שמוצבים ברחבי הארץ נראה ליברמן ,  כשלידו הכיתוב : " רק ש"ס חזקה תמנע התבוללות "
 
