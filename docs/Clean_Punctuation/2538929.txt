נתניהו : " אין סתירה בין שוק חופשי לצדק חברתי "
 ראש ארגון האו.אי.סי.די אנחל גוריה שיבח את התנהלות הכלכלה הישראלית על רקע המשבר הכלכלי במסיבת עיתונאים משותפת עם ראש הממשלה ושר האוצר . " שמירה על המסלול השתלמה "
  ( צילום :  גדעון צנטנר ,  עריכת וידאו :  אמיר קוטיגרו ) 
במסיבת עיתונאים שערך היום  ( שלישי )  ראש הממשלה בנימין נתניהו במשרדו בירושלים בהשתתפות שר האוצר יובל שטייניץ וראש ארגון המדינות המפותחות ה-OECD  ,  אנחל גוריה ,  בירך גוריה את נתניהו ושטייניץ על התנהלות הכלכלה הישראלית בזמן המשבר הכלכלי העולמי . " שמירה על המסלול השתלמה ",  אמר גוריה לנתניהו ושטייניץ . " המצב עלול להפוך ליותר מורכב בעתיד הקרוב אנחנו מתקרבים לסערה ",  אמר גוריה .  
נתניהו אמר במסיבת העיתונאים כי  " אנחנו עדיין במשבר .  ישראל במצב יותר טוב מרוב העולם כי שמרנו על מדיניות נכונה .  זה לא קרא סתם  שלטנו בהוצאות ,  לא הגדלנו הגירעון ולא סחטנו את האנשים במסים כדי לקבל תשלום יותר גבוה ".  לדברי נתניהו  " רבות ממדינות ארגון ה-OECD רצו לנקוט במדיניות כזו .  אני טוען שאנחנו עדיין במשבר והמדיניות הזו תמשיך לעבוד  עידוד צמיחה ,  רפורמות כמו טרכטנברג ומלחמה בריכוזיות ".  נתניהו הוסיף כי  " העוני בישראל נופל כבר שנתיים רצוף ,  האבטלה יורדת ואנחנו עוזרים לזקנים .  אין כל סתירה בין השוק החופשי ואנטי קרטליזם וצדק חברתי .  הסכנה הגדולה היא החשיבה שיש סתירה ". 
שטייניץ הודה לגוריה על חברותו לישראל ועל עבודתו למען קבלת ישראל לארגון . " גוריה כאן כדי להזהיר אותנו כי המצב בעולם עדיין מסוכן ולמרות הצלחת הכלכלית היחסית של ישראל ,  הירידה באבטלה והעלייה ברמת ההשקעות ב-37% המלחמה הכלכלית העולמית עדיין שם ולכן המשימה של הגנת הכלכלה הישראלית ואזרחיה מגורל המדינות האחרות באירופה או ארה"ב היא העניין העיקרי ",  אמר שטייניץ  " כדי להשיג זאת עלינו לשמור על המדיניות הזאת כולל שמירה על תקרת הגירעון ומסגרת התקציב ",  הדגיש .
" אני חושב שהביקור הזה הוא חשוב מאוד ",  אמר שטייניץ . " אנחנו מקבלים כאן בצורה הכי מוחשית מאדם בלב הכלכלה העולמית אזהרה מאוד חמורה שהמשבר עלול להתעצם ושהאיום על הכלכלה והאזרחים עדיין קיים ולכן המשימה העיקרית היא צמיחה גבוהה ככל האפשר ואבטלה נמוכה ואם לא נשמור על אחריות תקציבית ועל גירעון סביר אתם מסכנים את הכלכלה ואזרחיה ".  

נתניהו : " אין סתירה בין שוק חופשי לצדק חברתי "
 ראש ארגון האו.אי.סי.די אנחל גוריה שיבח את התנהלות הכלכלה הישראלית על רקע המשבר הכלכלי במסיבת עיתונאים משותפת עם ראש הממשלה ושר האוצר . " שמירה על המסלול השתלמה "
 
