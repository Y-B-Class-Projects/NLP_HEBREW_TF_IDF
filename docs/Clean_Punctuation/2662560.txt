בנעלי שרון :  דנון צריך להדאיג את נתניהו יותר מבנט
רה"מ נכנס לתהליך שקשה לדעת איך ייצא ממנו - כמנהיג הימין שהוכיח שאין פרטנר ,  או כיורשו של שרון ?  ואיך ישפיע כל זה על הפריימריז בעבודה ?  חידוש המו"מ - פרשנות פוליטית
לפני כחודש השתתף ראש המשלה ,  בנימין נתניהו ,  בחנוכת בית ספר על שם אביו המנוח ,  בן ציון נתניהו ,  ביישוב ברקן שבשומרון .  בטקס דיבר נתניהו על ירי הטילים מעזה ,  על פעולות תג מחיר ועל  " העמקת השורשים "  של העם היהודי בארצו .  למורת רוחם של מארחיו ,  סירב ראש הממשלה להזכיר במפורש את התנגדותו לפינוי יישובים .  לעיתונאים שנכחו במקום ושאלו אותו במפורש על העניין  ( אולי הוא שכח ?  )  הוא השיב : " תמשיכו לנסות ". 
העיתונאים ממשיכים לנסות ,  ללא הצלחה יתרה בינתיים - אבל מי שמצא פריצת דרך הוא שר החוץ האמריקני ,  ג'ון קרי .  האם נתניהו ידע כבר לפני כחודש שאלו הם פני הדברים ,  ולכן סירב לסבך עצמו בהצהרות פומביות ?  לא ברור .  האם לפני שהוא עולה על משכבו בלילות ,  הוא מפנטז על כך שיירשם בספרי ההיסטוריה כמי שהחליט על נסיגות משמעותיות ביהודה ושומרון ?  ברור שלא .  אבל המציאות המזרח-תיכונית החליטה לשים סוף להתמזמזות המדינית ,  וראש הממשלה יודע שהוא נכנס לתהליך שקשה לשער כיצד ייצא ממנו .  האם כמנהיג הימין בישראל שהוכיח שאין פרטנר ?  האם כראש מפלגה מקרטע שהחליט ללכת למהלך מדיני נרחב בלי שיש מאחוריו תומכים ?  או אולי כאריק שרון מודל 2013  מנהיג המרכז-שמאל החדש ,  האתרוג הבא של השמאל ?  
העיניים הפוליטיות נשואות עתה לכיוונם של שר הכלכלה ,  נפתלי בנט ,  ומפלגתו .  בנט הצליח עוד פעם להסתבך באמירות שחיבור שלהן יוצר מראה של צלחת ספגטי .  לפני כשבועיים הוא אמר שהעניין המדיני כלל לא מעניין את העולם ,  ועל הדרך עקץ את שותפתו לקבינט ,  ציפי לבני .  בשבוע שעבר ,  כשהמציאות טפחה על פניו ,  הוא הקצין את עמדת הבית היהודי המוצהרת ואמר שאם רק ידברו על חזרה לקווי 67' ,  תפרוש הבית היהודי מהממשלה .  אתמול ,  דווקא כשהמשא ומתן המדיני הפך לעובדה מוגמרת ,  הנמיכו במפלגה הדתית-לאומית את גובה הלהבות .  
כל עוד אין התקדמות ממשית ,  ראש הממשלה לא אמור לדאוג יתר על המידה .  אפילו לגבי סוגיית שחרור האסירים - לו מתנגדים בתוקף בבית היהודי - ההערכה המבוססת היא שלא יהיה בכוחה לפרק את הקואליציה .  וגם אם יבשילו השיחות בין לבני לסאיב עריקאת - כמה שהיא חיכתה כבר  " להיכנס איתם לחדר "  - נתניהו צריך להיות מוטרד יותר ממה שקורה בתוך הבית ,  בליכוד ,  מאשר אצל השותפות הקואליציוניות .  יו"ר הוועידה החדש ,  דני דנון ,  אמנם לא מתכוון לעת עתה לכנס את המרכז ולא יעשה זאת עד לאחר הבחירות לרשויות המקומיות באוקטובר .  אבל אם העסק יתקדם ,  דנון לא ישקוט .  גם לא מירי רגב ,  ציפי חוטובלי ,  יריב לוין ואולי אף כמה שרים .  מהר מאוד ,  נתניהו עשוי להרגיש כמו שרון בחודשים שקדמו להתנתקות .  
מכל מקום ,  למהלך המדיני המתהווה יש עוד כמה השלכות פוליטיות .  קודם כל ,  מי שעשוי להרוויח ממנו בגדול בטווח הקצר הוא יו"ר הקואליציה ,  ח"כ יריב לוין .  דיוני התקציב אמנם יחלו במליאה בשבוע הבא ,  אבל אולי חברי הכנסת מהשמאל יגלו יותר הבנה וסלחנות כלפי ממשלה שנתונה בתקופה רגישה בשל תהליכים מדיניים העלולים לפגוע ביציבותה .  המבחן הראשון :  מי יסכים להתקזז עם ציפי לבני ,  שאולי תהיה בשיחות המדיניות בוושינגטון .
 שנית ,  ההסכם הקואליציוני בין הליכוד לבין התנועה ,  שמחייב הצמדת בייבי-סיטר מטעמו של נתניהו לאחראית על המשא ומתן המדיני עם הפלסטינים ,  זכה לקיתונות של ביקורת - אבל בדיעבד ,  אולי דווקא המכניזם הזה ,  שאוסר על קיום משא ומתן מקביל ומחייב את השתתפותו של נציג ראש הממשלה ,  יצחק מולכו ,  בכל הפגישות ,  הוא זה שסולל את הדרך לאמון בין נתניהו ללבני ,  שעבר תלאות רבות במהלך השנים .  
ולבסוף ,  מה תהיה השפעת התהליך המדיני על הפריימריז במפלגת העבודה ?  יריביה של היו"ר שלי יחימוביץ' בקרב על ההנהגה עשויים להשתמש בהתפתחות האחרונה כדי לגרום לדחיית הבחירות הפנימיות .  הרי אולי ניכנס בקרוב לממשלה ,  יאמרו ,  אז למה שנעסוק בהטלת רפש זה בזה ?  אבל יחימוביץ' לא מתכוונת לעצור .  לצד פגישתה היום עם הנשיא שמעון פרס ,  שעסקה בנושאים המדיניים  ( ונקבעה מראש )  ,  הודיעה היום המפלגה שהוועידה שתעסוק בענייני הבחירות הפנימיות תתכנס בתוך פחות משבועיים .  ובכל זאת ,  בנושא הזה טרם נאמרה המילה האחרונה .
 סוף הקיפאון המדיני ?  כל הכותרות האחרונות בוואלה ! :נתניהו :  נביא הסכם עתידי עם הפלסטינים למשאל עםכמה אסירים פלסטינים חוזרים לטרור אחרי השחרור ?  צפו במהדורהשתיקה שמסתירה התחייבויות בחדר סגור / דני אילון 

בנעלי שרון :  דנון צריך להדאיג את נתניהו יותר מבנט
רה"מ נכנס לתהליך שקשה לדעת איך ייצא ממנו - כמנהיג הימין שהוכיח שאין פרטנר ,  או כיורשו של שרון ?  ואיך ישפיע כל זה על הפריימריז בעבודה ?  חידוש המו"מ - פרשנות פוליטית

