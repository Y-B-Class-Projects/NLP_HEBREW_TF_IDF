אחרי היום הקשה בעזה :  הפלסטינים מחפשים תגובה ;  צה"ל נטרל מטענים
בצה"ל פעלו לאורך השבת לנטרול מטענים ורימונים שהושלכו על הכוחות אתמול ,  באחד הימים האלימים ביותר בגבול רצועת עזה מאז העברת השגרירות לירושלים .  מתאם פעולות הממשלה ערך סדרת פגישות בהן דן בסיוע לאוכלוסייה האזרחית ברצועה
אחרי ההפגנות האלימות אתמול  ( שבת )  בגבול רצועת עזה ,  בהן מתו שבעה מפגינים פלסטינים ,  פעלו היום כוחות צה"ל לנטרול מטענים ורימונים שהושלכו על הכוחות ,  באחד הימים האלימים ביותר מאז הפגנות הענק ביום העברת השגרירות האמריקנית לירושלים .  לפי צה"ל ,  בהפגנות השתתפו כ-20 אלף מפגינים ,  שניסו לפרוץ את גדר המערכת והשליכו יותר ממאה מטענים .  
סגן ש' ,  מפקד צוות סילוק פצצות בחטיבה הצפונית ,  סיפר כי הושלכו למעלה ממאה מטענים מאולתרים ורימוני נפץ . " אתמול בבוקר יצאנו לנטרל את הרימונים והמטענים שנזרקו לעבר הכוחות .  הצוות שלי פועל במרחב הגדר ללא הפסקה ובאופן מקצועי .  אנחנו ערוכים ונחושים להגן על התושבים בגזרה ". 
במקביל ,  באל-מיאדין דווח כי הפלגים הפלסטיניים דנים באפשרויות התגובה למות שבעת המפגינים ואילו ראש הממשלה בנימין נתניהו אמר אתמול כי  " אנו ערוכים לכל תרחיש "  בגבול רצועת עזה ,  מול הערכות כי חמאס מחפש ליזום עימות עם ישראל .  
עוד בוואלה !  NEWS:בכיר בחמאס באיום לאבו מאזן : " היזהר מכל פעולה חדשה נגד עזה"צה"ל תקף בצפון הרצועה ;  שבעה פלסטינים נהרגו בהפגנות בגבולנתניהו הזהיר את סיסי : " אבו מאזן יביא לפיצוץ שאף אחד לא רוצה "  
ברקע המתיחות הגוברת מתאם פעולות הממשלה בשטחים ,  אלוף כמיל אבו רוקון ,  קיים סדרת פגישות במטה האו"ם בניו יורק ,  על המציאות האזרחית ברצועת עזה וביהודה בשומרון .  בין השאר נועדו אבו רוקון וראש המחלקה האזרחית במתפ"ש ,  אלוף-משנה שרון ביטון ,  עם עוזרת המזכ"ל לעניינים הומניטריים וסגנית מתאם סיוע חירום במשרד לתיאום עניינים הומניטריים של האו"ם ,  אורסולה מולר .
 בפגישה דנו הנוכחים על דרכים לייצוב המציאות האזרחית ברצועת עזה ,  ומולר התחייבה לפעול לסיוע לאוכלוסייה האזרחית .  אבו רוקון הדגיש בפני מולר את החשיבות שבהחזרת השבויים והנעדרים הישראלים ,  הנמצאים בידי חמאס בעזה .  
בנוסף ,  נועד אלוף אבו רוקון עם סגן מזכ"ל ,  סגן המנהל והמנהל האזורי למדינות ערביות באו"ם ,  מוראד ווהבה .  השניים דנו בפגישתם על האתגרים השונים בעזה וסיכמו שיש להמשיך את שיתוף הפעולה בין הארגונים בכדי לקדם ביצוע פרויקטים שיסייעו במניעת הידרדרות אזרחית ברצועה .  
המתיחות בעזה והחשש מהסלמה תפסו מקום בולט בפגישת נתניהו עם נשיא מצרים א-סיסי השבוע בשולי עצרת האו"ם .  לדברי גורם מדיני בכיר ,  נתניהו ביקש מא-סיסי ללחוץ על אבו מאזן להסיר את הסנקציות על רצועת עזה ,  וביקש כי  " יפסיק לחמוק ,  כי זה יביא להתפוצצות שאף אחד לא רוצה ". 
 ( עדכון ראשון :  22:43 )  

אחרי היום הקשה בעזה :  הפלסטינים מחפשים תגובה ;  צה"ל נטרל מטענים
בצה"ל פעלו לאורך השבת לנטרול מטענים ורימונים שהושלכו על הכוחות אתמול ,  באחד הימים האלימים ביותר בגבול רצועת עזה מאז העברת השגרירות לירושלים .  מתאם פעולות הממשלה ערך סדרת פגישות בהן דן בסיוע לאוכלוסייה האזרחית ברצועה

