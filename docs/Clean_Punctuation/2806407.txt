לפני בחירות :  נתניהו ולפיד ייפגשו בניסיון אחרון לפתור את המשבר
אחרי שנועד עם היום עם ליברמן ,  ייפגש מחר ראש הממשלה עם בנט ,  לפיד ולבני - בניסיון לגבש הסכמים שיאפשרו את המשך קיום הקואליציה .  מקורבים לנתניהו : " הוא לא מוכן להמשיך לקבל את ההתנהלות של שר האוצר "
 אחרי הנתק בצמרת ההנהגה בין ראש הממשלה בנימין נתניהו ליו"ר יש עתיד יאיר לפיד ,  שמקורו בחילוקי דעות קשים בנוגע למהלכי הממשלה ,  נודע כי מחר  ( שני )  ייפגשו השניים ב"ניסיון אחרון "  לפתור את המשבר בקואליציה .
 גורמים בסביבת ראש הממשלה אמרו כי נתניהו יקיים בימים הקרובים ניסיון לבדוק האם ניתן להגיע להסכמים שיאפשרו את המשך קיום הממשלה , " כך שניתן יהיה לנהל באופן תקין את ענייני המדינה ".  היום נפגשו בנושא ראש הממשלה ויו"ר ישראל ביתנו שר החוץ אביגדור ליברמן ,  ומחר צפוי נתניהו להיפגש עם יו"ר הבית היהודי שר הכלכלה נפתלי בנט ,  עם יו"ר יש עתיד שר האוצר יאיר לפיד ובהמשך גם עם יו"ר התנועה שרת המשפטים ציפי לבני .
 קואליציה בקריסה | כותרות נוספותבליכוד נערכים להקמת מטה בחירותדגל התורה : " לא מתחייבים להמליץ על נתניהו"נתניהו : " אם לא ייפתר ,  נסיק מסקנות "
 אלא שלצד ניסיון הגישור ,  ממשיכים בסביבת נתניהו לתקוף באופן חריג את לפיד . " ראש הממשלה אינו מוכן לקבל את המשך ההתנהלות שבה שרים תוקפים את הממשלה שבה הם חברים ,  כאילו הם חברי אופוזיציה - כפי שעשה לפיד גם בשבוע האחרון ,  לרבות ניסיונותיו להדיח ראש ממשלה מכהן ללא בחירות כפי שהעידו  ( יעקב )  ליצמן ו ( אריה )  דרעי ",  אמרו הגורמים . " בנוסף ,  לפיד מפר גם את ההתחייבות להעביר תוספת של מיליארדי שקלים לתקציב הביטחון .  במקום זה נלקח הכסף לפרוייקטים לאומיים שאמורים להיות ממומנים על ידי משרד האוצר כמו העברת בסיסי צה"ל לנגב .  לדברי אותם גורמים ,  ראש הממשלה צפוי לומר ללפיד שהוא  " אינו מוכן לקבל עוד את המשך ההתנהלות שלו ושל מפלגתו ",  וש"כך אי אפשר לנהל מדינה ".  
המשבר בקואליציה החל לפני מספר שבועות סביב תקציב המדינה וסוגיית מע"מ 0% והגיע לשיא עם העברתו בקריאה טרומית של חוק ישראל היום לפני כשלושה שבועות .  מאז חל נתק מוחלט בין יש העתיד והתנועה מחד והליכוד מצד שני ,  כשאישור חוק הלאום בממשלה לפני שבוע רק החריף את המחלוקת .  מאז נעשו מספר ניסיונות לגשר על המחלוקת ולגשר  אולם ללא הצלחה .  
במקביל בדק ראש הממשלה נתניהו אפשרות להקדים את הבחירות באמצעות העברת חוק לפיזור הכנסת ,  ולשם כך ניהל מגעים עם הסיעות החרדיות .  נראה כי מאמציו של נתניהו להגיע לפשרה עם לפיד ולבני מחר הם כאמור בבחינת ניסיון סופי לאחות את הקרעים לפני פירוק סופי של הקואליציה .  
עדות למשבר החריף בין נתניהו ללפיד ניתנה אתמול .  באירוע  " שבתרבות "  בתל אביב אמר שר האוצר : " הנושאים הדרמטיים - תקציב המדינה ,  יחסיה הבינלאומיים של ישראל ,  הביטחון האישי של האזרחים ,  סוגיית הדיור - תקועים במקום ,  וראש הממשלה עומד בצד .  במקום זה מתעסקים בפוליטיקה הכי קטנה ,  בסקרים ובהישרדות פוליטית ".  לדבריו , " חמישה חברי מרכז ליכוד חזקים שולטים במדינה ומשפיעים על הפוליטיקאים שלה ". 
יו"ר ש"ס אריה דרעי ,  התייחס אתמול למצב השברירי בקואליציה ולדיווחים על פניות מצד גורמים בליכוד וביש עתיד אל החרדים בניסיון לגשש אם ניתן להקים עמם קואליציה חלופית . " עשיתי עם נתניהו הסכם שלא נעשה לו תרגיל אם יחליט לפזר את הכנסת .  לא נקים קואליציה חלופית ",  אמר דרעי . " נחליט איך לפעול אחרי הבחירות .  הציעו לנו ממשלה חלופית עם לפיד והרצוג ". 
על רקע המגעים הללו נפגשו היום חברי הכנסת של סיעת דגל התורה ,  משה גפני ,  אורי מקלב ויעקב אשר עם הרב אהרון לייב שטיינמן ,  מי שנחשב למנהיג הציבור החרדי-ליטאי ,  ודנו עמו באפשרות של הקדמת הבחירות .  לפי גורמים המעורים בפרטי הפגישה , " הרב הורה להם להתחייב בפני נתניהו שלא להצטרף לממשלה חלופית אם יודיע על פירוק הממשלה ,  אך בינתיים לא להתחייב להמליץ עליו להרכבת הממשלה אחרי הבחירות ".  
לפניות לכתב עמרי נחמיאס :  omri_n@walla.net.il 

לפני בחירות :  נתניהו ולפיד ייפגשו בניסיון אחרון לפתור את המשבר
אחרי שנועד עם היום עם ליברמן ,  ייפגש מחר ראש הממשלה עם בנט ,  לפיד ולבני - בניסיון לגבש הסכמים שיאפשרו את המשך קיום הקואליציה .  מקורבים לנתניהו : " הוא לא מוכן להמשיך לקבל את ההתנהלות של שר האוצר "
 
