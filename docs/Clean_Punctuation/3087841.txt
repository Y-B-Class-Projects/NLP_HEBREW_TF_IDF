 " מפקירים אותנו ":  הנכים הפגינו וחסמו כבישים ליד כנס התמיכה בנתניהו
ארגוני הנכים מחו בתל אביב וחסמו את צומת הרחובות רוקח ונמיר בעיר כחלק מהחרפת מאבקם להעלאת קצבתם .  בגני התערוכה הסמוכים מתקיים כנס תמיכה בראש הממשלה . " זה לא מאבק של שמאל או ימין .  גם פגיעה בזכויות אדם היא שחיתות "
 ארגוני הנכים הפגינו הערב  ( רביעי )  בצומת הרחובות שדרות רוקח ודרך נמיר בתל אביב כחלק מהחרפת מאבקם בדרישה להעלאת קצבת הנכות .  זאת ,  על רקע מפגן התמיכה בראש הממשלה בנימין נתניהו שהתקיים בגני התערוכה שנמצאים בסמוך .  מארגוני הנכים נמסר כי  " המאבק הגיע לכנס התמיכה בראש הממשלה כדי למחות על ההפקרה שלנו ".  הצומת נחסם לתנועה בעקבות ההפגנה וכוחות משטרה הגיעו למקום .
 עוד נמסר מארגוני הנכים כי  " לא מדובר במאבק של שמאל ולא במאבק של ימין .  זה מאבק של נכים .  אמרו שזה כנס פתוח להראות תמיכה ,  אז באנו .  אם להפלות בזכויות אדם זה לא שחיתות ,  אז מה כן ?  ". 
עוד בוואלה !  NEWS:ליד ילדים בחוף ,  התגלה מטען חבלה : " זה היה יכול להיגמר אחרת"מתה החיילת בת ה-20 שנפגעה אנוש במסיבת טבע : " קרסה ממכת חום"עשה דין לעצמו :  ראש העיר ויו"ר ועדת התכנון - בנה בביתו ללא היתר 
היום הגישה הכנסת לבג"ץ את תגובתה לעתירתם של ארגוני הנכים ,  שדורשים להשוות את קצבת הנכות לשכר המינימום .  זאת ,  בטענה כי על העותרים להוכיח כי קצבת הנכות הנוכחית ,  שעומדת על 2,342 שקלים ,  אינה מאפשרת מינימום של קיום אנושי בכבוד . 
" הטענה המרכזית בעתירה על כך שקצבת הנכות כשלעצמה אינה מאפשרת קיום אנושי בכבוד היא טענה שהנטל לבסס אותה מוטל על העותרים ",  נכתב בתשובת הכנסת . " בית המשפט קבע כי בחינת הזכות לקיום בכבוד אינה נעשית בהתייחס להסדר רווחה ספציפי ,  אלא בהתייחס למכלול הסדרי הרווחה הניתנים בישראל ,  ונקבע כי נטל על העותרים להראות שעל אף מכלול השירותים ,  חיים בארצנו אנשים שכבודם נפגע מפני שתנאי הקיום החומריים שלהם אינם מספיקים ".   

" מפקירים אותנו ":  הנכים הפגינו וחסמו כבישים ליד כנס התמיכה בנתניהו
ארגוני הנכים מחו בתל אביב וחסמו את צומת הרחובות רוקח ונמיר בעיר כחלק מהחרפת מאבקם להעלאת קצבתם .  בגני התערוכה הסמוכים מתקיים כנס תמיכה בראש הממשלה . " זה לא מאבק של שמאל או ימין .  גם פגיעה בזכויות אדם היא שחיתות "
 
