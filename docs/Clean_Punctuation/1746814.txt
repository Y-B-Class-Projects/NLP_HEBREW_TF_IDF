רה"מ : " אין עתיד לעם היהודי ללא מדינת ישראל "
 בטקס הסיום של כנס  " עתיד העם היהודי "  שנערך בי-ם ,  הבהיר רה"מ כי עתיד העם היהודי תלוי בקיומה של מדינת ישראל . " קיום ישראל לא שינה את האנטישמיות בעולם ",  הסביר
 ( צילום :  גדעון צנטנר ,  עריכת וידאו :  יותם בן-דוד ) 
ראש הממשלה בנימין נתניהו נשא אתמול  ( שישי )  דברים בטקס הסיום של כנס  " עתיד העם היהודי "  שנערך במוזיאון ישראל בירושלים .  נתניהו אמר כי  " קידום שלום עם ביטחון היא משימה קשה .  אחרי 17 שנה של כישלונות ,  אנשים צריכים להיזהר עם ההנחה שהם יודעים את נוסחת הפלא להצלחה מיידית .  אני מאמין ששלום אפשרי ,  אבל זה צריך להתבסס על מוכנות לפשרות הדדיות .  לא רק הצד הישראלי צריך לעשות פשרות אלא הצד הפלסטיני צריך גם לעשות פשרות וויתורים עקרוניים בסיסיים ". 
נתניהו המשיך ואמר כי  " אם אנו רוצים להצליח ,  עלינו ליישם את מה שלמדנו מעשור שראה גלי טרור ואלפי טילים שנורו על תושבינו .  בשבילי יש כאן שני שיעורים חשובים ללמוד :  הראשון הוא ,  שרק כאשר הפרטנרים שלנו לשלום מוכנים להכיר בלגיטימציה של מדינה יהודית ,  רק אז הם יהיו מוכנים לסיום הסכסוך ושלום בר קיימא עם ישראל .  השיעור השני שלמדנו ,  הוא שרק על ידי סידורי ביטחון על הקרקע ,  ישראל תוכל לשמור על השלום באזור שלנו .  השלום היחיד שאפשר לשמור עליו הוא שלום שניתן להגן עליו ". 
נתניהו התייחס בנאומו גם לבעיה האירנית .  לדבריו , " זאת לא רק הבעיה שלנו ,  זו הבעיה של העולם הנאור .  אירן ממשיכה להכחיש את השואה ולקרוא להשמדת מדינת ישראל .  השפעותיה ניכרות על עזה ,  לבנון ,  אפגניסטן ,  דרום אמריקה ואפריקה .  זה מה שהיא עושה ללא נשק גרעיני .  תארו לעצמכם מה היא תעשה עם נשק גרעיני ".  
בהתייחסו לקשר בין מדינת ישראל ליהודים בחוץ לארץ ,  אמר ראש הממשלה ,  כי  " אני לא חושב שיש עתיד לעם היהודי ללא מדינת ישראל .  אבל עתיד זה תלוי גם במידת המחויבות של היהודים בתפוצות לנו כמדינה .  היינו אופטימיים מדי להשפעת המדינה היהודית על האנטישמיות .  חשבנו שבהקמת המדינה תהיה השפעה ממתנת על האנטישמיות ,  והאירוניה היא שכעת יש כאלה שחושבים שמדינת ישראל היא הסיבה לעלייה באנטישמיות ".  
נתניהו הוסיף כי  " האמת היא שקיום ישראל לא שינה את האנטישמיות ,  אלא הפך את השנאה ליהודים לשנאה למדינת ישראל .  בדורות האחרונים ראינו חזרה לתופעת הדמוניזציה שהייתה מוכרת לנו כלפי יהודים ,  לתופעה של דמוניזציה כלפי מדינת ישראל .  השוני הוא ביכולת שלנו להגן על עצמנו ".  בסיום דבריו הביע נתניהו תקווה שהיחסים בין ישראל וטורקיה ישובו בעתיד להיות טובים .
 עדכון ראשון :  14:53

רה"מ : " אין עתיד לעם היהודי ללא מדינת ישראל "
 בטקס הסיום של כנס  " עתיד העם היהודי "  שנערך בי-ם ,  הבהיר רה"מ כי עתיד העם היהודי תלוי בקיומה של מדינת ישראל . " קיום ישראל לא שינה את האנטישמיות בעולם ",  הסביר

