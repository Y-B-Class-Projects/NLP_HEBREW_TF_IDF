הרצוג : " יחימוביץ' התחננה לתיק ;  נתניהו הבטיח וטו על בנייה ביו"ש "
 יו"ר המחנה הציוני כינס מסיבת עיתונאים שנייה אחרי כניסתו המסתמנת של ליברמן ,  אמר כי  " נתניהו ביקש סיכומים בעל פה "  ותקף את יחימוביץ' : " חתומה על מינוי ליברמן ".  היא השיבה אש : " הרצוג עם אפס לקיחת אחריות "
 יו"ר המחנה הציוני יצחק הרצוג קיים אמש  ( רביעי )  מסיבת עיתונאים במטה הסיעה בתל אביב על רקע הקמת צוותי משא ומתן בין הליכוד לישראל ביתנו בנוגע לכניסתו של אביגדור ליברמן לממשלה .  בדבריו תקף את חברתו לסיעה ,  שלי יחימוביץ' ,  ואמר כי היא חתומה על מינויו של ליברמן לשר הביטחון .
 הרצוג רמז כי נתניהו שיקר לו . " לאחר שורת סיכומים מרחיקי לכת דרשתי שכל הסיכומים יהיו כתובים ,  בעוד שראש הממשלה סירב לכך בחלק מהסיכומים המהותיים הנוגעים לחזון שתי המדינות ,  ודרש שזה יישמר כהתחייבות בעל פה  על כל המשתמע מכך .  אני לא מאמין בהתחייבויות בעל פה ". 
לדבריו ,  הוא דרש שורה של מינויים והבטחות . " ההישגים שאליהם הגעתי כללו וטו על הבנייה ביהודה ושומרון ,  וטו מוחלט על כלל החקיקה במטרה לעצור את החקיקה הגזענית של סימון אוכלוסיות ואנשים ,  ניהול מדיניות החוץ של מדינת ישראל והגנה על שמה הטוב ומעמדה בעולם ,  פתיחה מידית של מו"מ ,  תיק החוץ ,  תיק הכלכלה ,  ועוד שבעה תיקים בתחומים שונים וארבעה תפקידי יו"ר ועדה ,  והעברה של תיק הביטחון למחנה הציוני בנוסף לתיק החוץ ". 
דיונים על הרחבת הממשלה | כותרות אחרונות:הרחבת הממשלה :  נתניהו הציע לליברמן את משרד הביטחון ותיק הקליטהמצרים ייחלה שכניסת הרצוג תקדם תהליך מדיני - ואז הגיע ליברמןבמחנה הציוני תוקפים את הרצוג : " חייב ללכת הביתה "  
הרצוג בחר להפנות את החצים לעמיתו לסיעה . " דווקא יחימוביץ' לא למדה את הלקח - היא זו שתהיה חתומה על מינוי ליברמן לשר הביטחון והיא זו שתישא באחריות לתוצאות המינוי .  ברית יחימוביץ'-גלאון הרחיקה תומכים מהמחנה בגלל עמדות רדיקליות ,  שאינן עמדות שמשקפות את תפיסת עולמנו ". 
הוא הוסיף : " אותם אנשים המטיפים יום ולילה לדבר עם הרשות הפלסטינית ,  לדבר עם חמאס ,  לדבר עם אויבי ישראל ,  פעלו בכל דרך למנוע בדיקת הזדמנות אמתית לחולל שינוי היסטורי ולמנוע שכול ,  כאב וסבבי דם נוספים ,  רק בגלל שמדובר במשא ומתן מול ראש ממשלת ישראל ,  וזאת מבלי שידעו דבר על פרטי המשא ומתן .  זה היה צו מצפוני ולפיו פעלתי ,  מתוך אמונתי שבנסיבות הקיימות של מדינת ישראל עליי לבחון את האפשרות הזאת ולמצות אותה עד תום .  מעתה ואילך ,  מדינת ישראל ואזרחי ישראל יצטרכו להתמודד עם ממשלה שכעת מדיניותיה היא על סף הטירוף  ואת זאת ניסיתי לעצור ".  
זמן קצר לאחר מסיבת העיתונאים הגיבה יחימוביץ' לדבריו של הרצוג בשיחה עם חדשות ערוץ 2 . " אפס לקיחת אחריות .  רשימת ההישגים הפיקטיבית שהוא הציג מעידה על אפס הישגים באותו משא ומתן .  הובטח לי להיות שרה בכירה ביותר ,  וסירבתי לכך בבוז .  ניסיתי עם חבריי  לבני ואחרים  למנוע ממנו כניסה חסרת תנאים לממשלה .  היציאה למאבק פומבי הייתה בלית ברירה אחרי שהתברר שאין כל עכבות והוא מוכן בכל מחיר להיכנס למפלגה ". 
לדבריו ,  להרחבת הממשלה יהיו השלכות עומק . " אנשים רואים בפוליטיקה שקרים ומניפולציות ,  אי עמידה בהבטחה לבוחרים .  זה מערער מאוד את האמון של הציבור בפוליטיקה  היום נגרם נזק בלתי הפיך .  מסיבת העיתונאים הייתה מצערת כי מנהיגות פירושה לקיחת אחריות ".  
במסיבת עיתונאים שערך מוקדם יותר אתמול בירושלים אמר הרצוג כי לא ינהל משא ומתן עם נתניהו במקביל למהלך דומה עם ליברמן . " עד שנתניהו יחליט לאן הוא מכוון - לא ננהל איתו משא ומתן במקביל .  אני לא עובד לפי סדר היום של ליברמן ",  אמר . " כעת ,  יותר מאי פעם ,  הבחירה היא בין ליברמן בביטחון לבינינו בביטחון - בין טירוף לבין שפיות ". 
במהלך היום תקפו חברי כנסת מהמחנה הציוני ,  ובהם הח"כים סתיו שפיר ,  מיקי רוזנטל ואראל מרגלית ,  את מהלכיו של הרצוג .  ח"כ שפיר אמרה כי הרצוג היה כלי שרת בידי ראש הממשלה ותו לא . " הרצוג חייב ללכת הביתה .  עכשיו כבר ברור שביבי השתמש בהרצוג כדי להכניס את ליברמן לממשלה .  רק אתמול הרצוג עוד ניסה לשכנע אותנו שביבי השתנה ושהוא מוכן לנצל 'הזדמנות היסטורית' להגיע להסדר מדיני .  אותו נתניהו שכבר עשור מנסה לעבוד על כל העולם שהוא מחויב לחזון שתי המדינות .  אותו נתניהו ששותפיו הטבעיים הם בנט ,  סמוטריץ' ,  אלקין וחזן .  כל מה שהפריד בין נתניהו הזה להסכם מדיני זה בוז'י הרצוג אחד לצדו ?  ",  כתבה בחשבון הפייסבוק שלה .
 היא הוסיפה : " מי שמתנגד לדרך הרעה של נתניהו ,  לא מצטרף לדרך הרעה של נתניהו .  מי שמגיע כל בוקר לכנסת כדי להילחם בכל הכוח למען עתיד טוב יותר  לא נפטר מהשליחות הזאת תמורת תיק בממשלה שעסוקה בעיקר בלפורר את החברה הישראלית .  ברגעים של כניעה וזחילה צריכים לעמוד זקוף כל מי שלא מוכנים לרדת על הברכיים .  ויש בינינו רבים וטובים כאלה .  למעשה ,  אני משוכנעת שרוב חברי המפלגה  ורוב המצביעים שלנו  מתנגדים נחרצות לזחילה לתוך הממשלה .  זו הסיבה שהם הצביעו לנו .  אנחנו ,  שלא מוכנים לוותר ,  רבים מהם ".  
ח"כ יחימוביץ' כתבה בפייסבוק : " ניצחנו .  אבל אלוהים ,  איזה שפל !  מצד אחד יש לי תחושת הקלה עצומה על כך שהצלחנו ,  בכוחות משותפים ,  לעצור את ביזיון הזחילה לממשלה ,  מצד שני אני מודה שאני ממש כועסת .  כמה רחוק היה אפשר לקחת את ההתאבדות הפוליטית המתמשכת הזאת ?  "
 לדבריה , " הרצוג אחראי למחזה המביש ולפארסה שהתחוללה סביב מפלגת העבודה .  כצפוי ,  הוא גם אכל את הדגים הסרוחים מידיו של נתניהו וגם גורש מהעיר .  איתו ספגה מכה קשה מפלגת העבודה כולה ,  חברי הכנסת המצויינים שלה ,  פעילים ,  וכל מי שמאמין בערכיה וקם על רגליו האחוריות למנוע את החרפה ". 
 ( עדכון ראשון :  20:00 )  

הרצוג : " יחימוביץ' התחננה לתיק ;  נתניהו הבטיח וטו על בנייה ביו"ש "
 יו"ר המחנה הציוני כינס מסיבת עיתונאים שנייה אחרי כניסתו המסתמנת של ליברמן ,  אמר כי  " נתניהו ביקש סיכומים בעל פה "  ותקף את יחימוביץ' : " חתומה על מינוי ליברמן ".  היא השיבה אש : " הרצוג עם אפס לקיחת אחריות "
 
