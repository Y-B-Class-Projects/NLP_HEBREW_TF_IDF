 " ועדת גולדסטון קבעה מראש שישראל אשמה "
 כך אמר ליברמן שמצטרף למאבק ההסברה הישראלי נגד דו"ח גולדסטון .  לדבריו , " ישראל תגן על עצמה מהצביעות והסילוף ".  ראש הממשלה אמר אמש כי  " הדו"ח מעניק פרס לטרור "
 שר החוץ אביגדור ליברמן ,  אמר הבוקר  ( חמישי )  כי  " ועדת גולדסטון היא ועדה שהוקמה במטרה למצוא את ישראל אשמה בפשעים שנקבעו מראש ,  בשליחותן של מדינות שהמושגים של 'זכויות אדם' ו'מוסר לחימה' כלל אינן מופיעות בלקסיקון שלהן .  ליברמן הוסיף כי  " צה"ל נאלץ להתמודד עם הטרוריסטים השפלים ביותר השמים להם למטרה להרוג נשים וילדים ומסתתרים מאחורי נשים וילדים .  מדינת ישראל תמשיך להגן על אזרחיה מפני התקפות המחבלים וארגוני הטרור ,  ותמשיך להגן על חייליה מפני מתקפת הצביעות והסילוף ". 
ראש הממשלה בנימין נתניהו ,  התייחס אמש בפעם הראשונה לדו"ח ועדת האו"ם שחקרה את אירועי מבצע עופרת יצוקה ברצועת עזה .  בהתייחסו לדו"ח שפרסם אתמול השופט ריצ'רד גולדסטון אמר נתניהו כי הדו"ח היה בית דין שדה שתוצאותיו נכתבו מראש .  בדיון סגור הוסיף נתניהו כי  " הדו"ח מעניק פרס לטרור ומקשה על מדינות דמוקרטיות להילחם בו ". 
בתוך כך ,  ארצות הברית הביעה דאגה מסוימת מהדו"ח .  סוכנות הידיעות הצרפתית דיווחה כי דובר מחלקת המדינה איאן קלי ,  אמר בתדרוך עיתונאים ,  כי  " קריאה ראשונית של הדו"ח מעוררת דאגות לגבי כמה מן ההמלצות הכלולות בו ". 
מוקדם יותר אתמול קרא סגן שר החוץ דני איילון לראשי הקהילה היהודית בניו יורק להתגייס ולפעול בכל הכוח נגד דו"ח גולדסטון .  בנאום בפני ראשי ארגון AJC אמר סגן שר החוץ כי  " יש להתייחס לדו"ח גולדסטון כמו להחלטה 3379 של האו"ם ,  שהשוותה את הציונות לגזענית ,  ולכן יש להתגייס ולפעול בכל הכוח נגד הדוח במטרה להסירו ולסכלו ".   .  לדבריו , " דו"ח גולדסטון הוא ניסיון מסוכן לפגוע בעקרון ההגנה העצמית של מדינות דמוקרטיות ,  ונותן לגיטימציה לטרור ".  בהמשך היום ייפגש סגן השר אילון עם שגרירת ארה"ב לאו"ם סוזן רייס ובכירים נוספים בממשל ובקונגרס ,  ובכוונתו להעביר להם מסר דומה בנושא הדו"ח .

" ועדת גולדסטון קבעה מראש שישראל אשמה "
 כך אמר ליברמן שמצטרף למאבק ההסברה הישראלי נגד דו"ח גולדסטון .  לדבריו , " ישראל תגן על עצמה מהצביעות והסילוף ".  ראש הממשלה אמר אמש כי  " הדו"ח מעניק פרס לטרור "
 
