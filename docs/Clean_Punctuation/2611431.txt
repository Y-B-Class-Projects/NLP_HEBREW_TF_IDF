שבוע אחרי הבחירות :  אובמה בירך את נתניהו על ניצחונו
נשיא ארה"ב הוא המנהיג הראשון שהתקשר לנתניהו ובירך אותו על הישגו בבחירות .  בשיחה הזכיר אובמה את מחויבותו העמוקה לישראל ואמר שהוא מצפה לעבוד באופן הדוק עם הממשלה הבאה
כמעט שבוע אחרי הבחירות בישראל ,  התקשר הערב  ( שני )  נשיא ארצות הברית ,  ברק אובמה ,  לראש הממשלה ,  בנימין נתניהו - ובירך אותו על ניצחונו .  בהודעה מטעם הבית הלבן נמסר כי הנשיא אובמה אמר לנתניהו בשיחה שהוא מצפה לעבוד עם ישראל  " באופן הדוק "  בנוגע לתהליך השלום במזרח התיכון ועל נושאי הביטחון האזוריים .  אף שכבר עברו שישה ימים מאז הבחירות ,  אובמה הוא המנהיג העולמי הראשון שמתקשר לברך את נתניהו על הישגו . " הנשיא ציין כי הוא מצפה לעבוד מול הממשלה שתקום ,  וחזר על מחויבותו לקשר העמוק והמתמשך שבין ארצות הברית וישראל ",  נמסר מהבית הלבן .  
לשם השוואה ,  כבר בבוקר שאחרי היבחרו של אובמה לכהונה שנייה ,  בירך אותו נתניהו . " הברית האסטרטגית בין ישראל לארצות הברית חזקה מתמיד ",  אמר ראש הממשלה בחודש נובמבר .  נתניהו ציין כי ימשיך  " לעבוד עם הנשיא אובמה כדי להבטיח את האינטרסים החיוניים לביטחונם של אזרחי ישראל ".  היחסים בין האישים היו מתוחים לאורך רוב הקדנציה האחרונה ,  והתערערו במיוחד אחרי שנתניהו הביע תמיכה ביריבו של אובמה ,  מיטו רומני - שכאמור הפסיד .  
אחד המברכים הראשונים מקרב בכירי הקהילה הבינלאומית ,  היה שר החוץ הגרמני ,  גידו וסטרוולה .  כבר ביום רביעי שעבר פרסם הצהרה בעקבות תוצאות הבחירות לכנסת ה-19 ובה בירך את ראש הממשלה נתניהו ש"נבחר לכוח החזק ביותר בישראל ".  הוא גם בירך  " את כל אלה שנבחרו להיות חברי כנסת ויקבלו על עצמם את המנדט ואת האחריות בזמנים קשים ומאתגרים מאוד ".  לדברי וסטרוולה ,  גרמניה עקבה אחרי הבחירות בישראל  " בעניין רב ",  וציפה  " שתוקם במהרה ממשלה חדשה שתתמודד באופן נחרץ עם האתגרים הגדולים שמולם ניצבת ישראל ".  גרמניה תמשיך לקדם את שיתוף הפעולה ההדוק עם ישראל ,  הוסיף וסטרוולה ,  וקרא לקדם הליך מדיני בין ישראל והפלסטינים .
 גם הסנאטור ג'ון קרי ,  שצפוי להתמנות למזכיר המדינה האמריקני ,  התייחס בשבוע שעבר לנושא המשא ומתן ואמר כי הוא מקווה שתהליך השלום בין הישראלים והפלסטינים יתחדש . " התקווה שלי היא שאולי זה יכול להיות רגע שנחדש מאמץ כלשהו להביא את הצדדים לשיחות ",  אמר קרי בשימוע בסנאט לפני אישור הצבתו בתפקיד ביום חמישי האחרון .
 על אף שבישראל היו עסוקים בתקופה האחרונה בעיקר בנושאים הפוליטיים ובבחירות ,  בפן הביטחוני לא נעצרו המאמצים שבין ירושלים ו-וושינגטון ,  במיוחד בנוגע לאיום הנשק הכימי בסוריה .  הממשל האמריקני בתיאום עם ישראל ,  ירדן ,  טורקיה ומדינות נוספות בנאט"ו - הכין כבר תכניות מבצעיות לפעולה במטרה למנוע מצב בו הנשק הכימי יגיע לידי גורמים עוינים .  תכניות אלה כוללות אפשרות של תקיפות אוויריות והשתלטות על מאגרי הנשק בעזרת כוחות קרקע ובתאום עם קבוצות מורדים פרו-מערביות .  
לקריאה נוספת:השגריר בבריטניה על האיור של נתניהו :  שנאה גולמיתנתניהו נערך לסוריה :  שיתוף פעולה צמוד עם ארהבאחרי הלחץ :  יש עתיד מסרבת למשא ומתן עם נתן אשל 

שבוע אחרי הבחירות :  אובמה בירך את נתניהו על ניצחונו
נשיא ארה"ב הוא המנהיג הראשון שהתקשר לנתניהו ובירך אותו על הישגו בבחירות .  בשיחה הזכיר אובמה את מחויבותו העמוקה לישראל ואמר שהוא מצפה לעבוד באופן הדוק עם הממשלה הבאה

