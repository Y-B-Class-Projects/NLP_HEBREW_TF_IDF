נכדו של רבין :  נבחרי ציבור כינו את סבי בוגד
בהר הרצל בירושלים נערך הטקס הממלכתי לציון 14 שנה לרצח ראש הממשלה יצחק רבין .  רה"מ :  מקור החורבן - אנשים שבטוחים שהצדק עימם ורק דעתם תציל את המדינה ".  נכדו של רבין תקף את נבחרי הציבור שהסיתו נגד סבו לפני הרצח
 ( באדיבות הערוץ הראשון ) 
זוכרים את ראש הממשלה יצחק רבין .  בהר הרצל בירושלים התקיים היום  ( חמישי )  הטקס הממלכתי לציון 14 שנה לרצח ראש הממשלה יצחק רבין .  בטקס השתתפו נשיא המדינה שמעון פרס ,  ראש הממשלה בנימין נתניהו ,  הרמטכ"ל גבי אשכנזי ואישים נוספים רבים .
 את הטקס פתח נשיא המדינה שמעון פרס .  פרס אמר כי  " יצחק נדרש לעמוד בשני המצבים :  בליכוד העם במלחמה .  ו ? בהובלתו ,  מפולג בדעותיו ,  בנתיב השלום .  בשני המצבים הישיר יצחק מבט גלוי אל האמת .  הוא לא חיפש יוקרה מזויפת .  הוא לא הסתיר עובדות ,  הוא לא כיזב ולא התקפל .  הוא ידע כי הניצחון הצבאי אינו תכלית המלחמה ,  אלא מ ? נוף להשגת התכלית האמיתית .  כלומר להופכו להישג של קבע ,  להמירו בשלום ". 
לדבריו , " אני גאה במה שהשגנו בהנהגתו של יצחק ,  במסענו המשותף ,  אם כי המלאכה טרם הושלמה .  אני גאה על המשא ומתן שנפתח ויצר עמדת רוב פלסטינית ,  שהכריזה על מעבר מטרור למדיניות .  הפלסטינים זנחו את שלושת הלאווים של ח'רטום ,  ופתחו בהידברות גלויה איתנו ,  בלעדי זה כל הפלסטינים היו  " חמאס ".  אני גאה על שהושג השלום עם ירדן כהמשך לאוסלו ".  
" הטרגדיה של עמנו ,  היא שהמשיח בושש לבוא  והרוצח נחפז לרצוח .  אין מחילה לרוצח ,  כבליו לא יוסרו והוא יהיה לדיראון עולם ואנו לא ניסוג משאיפת עמנו כפי שביטא זאת יצחק :  לשלום של ביטחון ,  לשלום של צדק ,  לשלום ברוח חזון הנביאים ,  הרי יצחק פתח שערים כבדים.ושערי הצדק החברתי ושערי השלום נשארו ויישארו פתוחים ". 
אחריו עלה לנאום ראש הממשלה בנימין נתניהו .  נתניהו אמר כי  " שליחות ,  אחריות ומוסרית אפיינו את רבין לכל אורך חייו ".  נתניהו התייחס גם למורשתו של רבין ואמר כי  " מוסריות של צה"ל עומדת כסלע איתן ואין אדם שיכול להטיל בה ספק היא תמיד הייתה ותמיד תהיה נר לרגלנו .  רבין סימל את הערכים הללו בצורה שלמה ואמיתית ,  העובדה הזו העצימה את תחושת האובדן ששטפה את העם כולו כשרוצח מתועב שקיפד את פתיל חייו ". 
נתניהו תקף את הקיצונים הפוליטיים ואמר כי  " אנו עם זוכר ,  אך איננו נוטים לזכור את פרטי המחלוקות .  מה שנחרט בזיכרוננו הוא העוצמה הבלתי מתפשרת של הויכוח ,  של גישת האני ואפסי עוד ".  לדברי נתניהו , " המקום בו אנשים בטוחים שכל הצדק עימם שרק דעתם תציל את העם ודעה אחרת תהרוס הוא מקור החורבן ".  
יונתן בן ארצי ,  נכדו של ראש הממשלה המנוח יצחק רבין ,  התייחס בטקס להסתה שקדמה לרצח . " ישנם מנהיגים פוליטיים שהובילו הפגנות בהן כינו את רבין רוצח ובוגד .  מפגינים שאיחלו לסבי כי ייתלה בקרוב יחד עם אשתו בכיכר מלכי ישראל ". 
במוצאי שבת יתקיים בכיכר רבין בתל אביב העצרת המרכזית לזכרו של יצחק רבין .
 עדכון ראשון :  15:15

נכדו של רבין :  נבחרי ציבור כינו את סבי בוגד
בהר הרצל בירושלים נערך הטקס הממלכתי לציון 14 שנה לרצח ראש הממשלה יצחק רבין .  רה"מ :  מקור החורבן - אנשים שבטוחים שהצדק עימם ורק דעתם תציל את המדינה ".  נכדו של רבין תקף את נבחרי הציבור שהסיתו נגד סבו לפני הרצח

