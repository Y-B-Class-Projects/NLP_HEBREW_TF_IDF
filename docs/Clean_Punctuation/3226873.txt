גורם מדיני :  לא הייתה הסכמה על הפסקת אש ,  אנחנו ערוכים לתת יותר
ראש הממשלה נתניהו שב לישראל לאחר פגישתו עם טראמפ בארצות הברית ,  ויקיים התייעצות ביטחונית .  גורם מדיני הבהיר כי  " ההנחיה לרמטכ"ל הייתה להמשיך לתקוף - אנחנו תקפנו אחרונים ".  הגורם הבכיר הוסיף כי  " נתניהו הציג לטראמפ תוכנית להוצאת איראן מסוריה "
 - ראש הממשלה נתניהו שב לישראל לאחר פגישתו עם טראמפ- גורם מדיני הבהיר : " חמאס ספג מכה קשה "-  נתניהו יקיים התייעצות ביטחונית בקריה- מאז שעות הבוקר נשמר השקט בגבול הדרום לצד המשך היערכות צה"ל 
ראש הממשלה בנימין נתניהו נחת היום  ( שלישי )  בישראל לאחר ששב מפגישתו עם נשיא ארצות הברית דונלד טראמפ .  גורם מדיני מסר כי נתניהו עודכן במהלך הטיסה כל העת . " ההנחיה לרמטכ"ל היתה להמשיך לתקוף ,  לא היתה שום הסכמה על הפסקת אש .  זה יצא מהטלוויזיה של חמאס ",  נמסר .
 לפי אותו גורם , " חילופי האש האחרונים היו בשעה 3:30 ,  אנחנו תקפנו אחרונים .  הם לא הגיבו .  המכות שהם ספגו היו הקשות ביותר מבחינת תשתיות מאז 'צוק איתן' .  משרדים ,  לשכות ,  מפעלים זה כולל גם את הלשכה המדינית של הנייה ,  בניין שכלל הרבה מנגנונים של חמאס .  היו מכות קשות ,  רואים את זה בקריסת הבניינים ,  זה מזכיר את הסוף של 'צוק איתן' ".  עוד נמסר כי  " אנחנו ערוכים לתת עוד יותר .  מכאן ראש הממשלה נוסע לקריה להערכת מצב .  זה עוד לא נגמר ונראה לאן זה מתפתח ". 
עוד בנושא:כוחות צה"ל ערוכים בגבול רצועת עזה - השקט המתוח נשמרלמרות הסבירות הנמוכה :  בצה"ל נערכים לתמרון קרקעי נגד חמאסמנהרות ,  מתחמים צבאיים ולשכתו של הנייה :  היעדים שהתקיף צה"ל 
ראש הממשלה אמר הלילה טרם המראתו ארצה כי  " חמאס צריך לדעת שלא נהסס להיכנס לעשות את כל הצעדים הדרושים ".  לדבריו ,  לתקיפות צה"ל ביממה האחרונה  " אין קשר לתאריך אלא לצרכים של ביטחון ישראל ".   
" זה שאתם לא מכסים את זה יותר מדקה זה דבר שיתחשבנו איתכם ",  נזף בתקשורת שלטענתו לא כיסתה מספיק את ההכרה של הנשיא טראמפ ברמת הגולן .  ראש הממשלה התייחס לנושא ההסלמה בדרום רק כאשר נשאל ספציפית על ידי העיתונאים .  
גורם מדיני בכיר הוסיף כי נתניהו הציג לטראמפ תוכנית להוצאת האיראנים מסוריה - אליה הוא מנסה לרתום גם את הנשיא פוטין . " זו אפשרות לפתרון של סוריה שמוציא את איראן משם .  זה רעיון שמצא חן בעיני פוטין ,  זה מצא חן בעיני טראמפ .  מחברים את פוטין ואת טראמפ ",  מסר הגורם .
 עוד אמר כי  " ההכרה בגולן חשובה מבחינה היסטורית ומדינית .  אחד ,  אנחנו בעימות עם איראן וזה דבר שארה"ב נותנת לנו גיבוי מוחלט ומעצמתי .  הדבר השני ,  הוא קובע עיקרון .  כולם אומרים שאי אפשר להחזיק בשטח כבוש והנה כן אפשר ".  
צה"ל תקף במהלך הלילה עשרות יעדי טרור ברצועת עזה ,  בין המטרות שהותקפו היו מתחמים צבאיים של חמאס והג'יהאד האסלאמי הפלסטיני בצפון הרצועה .  בנוסף ,  הותקפו לשכתו של ראש הלשכה המדינית של חמאס הנייה ,  מטה סודי המשמש את המודיעין הכללי והצבאי של הארגון בצברא ,  ומשרדי ביטחון הפנים ברימאל .
 דובר צה"ל אישר כי יותר מ-60 רקטות נורו מרצועת עזה ,  אף על פי שבחמאס הודיעו אמש כי הושגה הפסקת אש אחרי שבכלי תקשורת פלסטיניים דווח על  " מאמצים קדחתניים "  מצד מצרים למניעת הסלמה .  כמה מהרקטות יורטו על ידי מערכת  " כיפת ברזל ",  אחת הרקטות פגעה בבית בשדרות ,  אך לא דווח על נפגעים ,  והשאר נפלו בשטח פתוח .  כ-210 אלף תלמידים מרשויות בדרום יישארו בבתיהם ולא יצאו ללימודים .  

גורם מדיני :  לא הייתה הסכמה על הפסקת אש ,  אנחנו ערוכים לתת יותר
ראש הממשלה נתניהו שב לישראל לאחר פגישתו עם טראמפ בארצות הברית ,  ויקיים התייעצות ביטחונית .  גורם מדיני הבהיר כי  " ההנחיה לרמטכ"ל הייתה להמשיך לתקוף - אנחנו תקפנו אחרונים ".  הגורם הבכיר הוסיף כי  " נתניהו הציג לטראמפ תוכנית להוצאת איראן מסוריה "
 
