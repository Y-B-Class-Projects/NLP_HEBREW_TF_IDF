נתניהו : " מסע מתוזמר - מייצרים תיק חדש כל שעתיים "
 ראש הממשלה התייחס להתפתחויות בפרשות גרסטל ובזק .  בסרטון וידאו שפרסם אמר : " זה פשוט טירוף מערכות ,  שערורייה .  מביאים שתי טענות הזויות ,  שקריות ,  במסגרת מסע הרדיפה נגדי ונגד משפחתי "
 ראש הממשלה ,  בנימין נתניהו ,  פרסם הערב  ( יום שלישי )  הצהרה מצולמת ובה התייחס לפרשת בזק ולפרשת השוחד לשופטת הילה גרסטל . " מה שקורה ביומיים האחרונים זה פשוט טירוף מערכות .  שערורייה .  מביאים שתי טענות הזויות ,  שקריות ,  במסגרת מסע הרדיפה נגדי ונגד משפחתי שמתנהל כבר שנים ". 
בסרטון וידאו שפרסם פירט נתניהו את עמדתו באשר להתפתחויות בשתי הפרשות . " קודם כל לגבי בזק :  כל ההחלטות בבזק מתקבלות על ידי ועדות מקצועיות ,  על ידי גורמי המקצוע ,  בפיקוח משפטי צמוד .  אין פה מערב פרוע .  אין פה החלטות פרטיות .  כל ההחלטות שקופות ומבוקרות .  ולכן הטענה שפעלתי לטובת בזק על חשבון שיקולים ענייניים היא פשוט מופרכת מיסודה ".  
באשר לפרשת גרסטל אמר נתניהו כי מדובר בטענה הזויה ומרושעת . " אני מעולם לא פניתי לניר חפץ בעניין הזה ,  הוא מעולם לא הציע לי דבר בעניין הזה ,  ואתם יודעים מה ?  אני לא מאמין שהוא העלה את האפשרות הזאת עם מישהו ".  
" כבר אי אפשר להתעלם מהמסע המתוזמר .  כשהאוויר יוצא מ-1000 ומ-2000 ,  כשמתברר שב-3000 בכלל לא היה אוויר ,  אז מייצרים תיקים חדשים .  מייצרים תיק חדש כל שעתיים .  מביאים מקורבים ,  חוקרים אותם ,  כל מקורב נחקר ,  מיד מבול של הדלפות כוזבות ".  לטענת נתניהו ,  מטרת התיקים  " לייצר בכוח עננה ציבורית מעל ראשו של ראש הממשלה ".  
הערב פורסם כי מתקיימים מגעים מתקדמים להפיכת מנכ"ל משרד התקשורת שלמה פילבר לעד מדינה בפרשת בזק .  על פי הפרסום בחדשות 2 ,  פילבר צפוי לחתום על ההסכם עוד הערב ,  ולהפליל את ראש הממשלה בנימין נתניהו ,  שהוא ממקורביו .  עיקר הפרשה בחשד המשטרה כי נתניהו פעל בתקופה שבה החזיק בתיק התקשורת בתחילת כהונת הממשלה הנוכחית להטות החלטות רגולטריות לטובת בזק .  
בשעות הצהריים הוארך בשישה ימים מעצרו של אלי קמיר ,  יועץ בכיר שהעניק שירותי ייעוץ לבזק .  הוא נחשד במעורבות בפרשה אחרת ,  שבמסגרתה נחקרים חשדות לגבי עסקה שהוצעה לשופטת הילה גרסטל על ידי יועצו של ראש הממשלה ,  ניר חפץ ,  ובתיווך קמיר .  על פי העסקה ,  בתמורה לסגירת תיק המעונות שבו נחשדה רעיית ראש הממשלה שרה נתניהו ,  היא תמונה ליועץ המשפטית לממשלה .  
בדיון בערעור המשטרה על שחרורו של קמיר אמרה נציגת המשטרה כי קמיר חשוד כי  " הוא בעצמו לקח את הצעת השוחד והוציא אותה אל הפועל ".  לדבריה ,  קמיר נמצא  " בלב האירוע .  מדובר בהצעת שוחד שהחשוד הביא לשולחן ,  ולכן ממש לא נמצא במעגל השני אלא בלב העבירה ". 
נציג הפרקליטות בדיון ,  יהונתן תדמור ,  שעוסק גם בתיקי ראש הממשלה ,  אמר כי מדובר ב"אירוע יוצא דופן ".  לדבריו , " ככל שהחשדות נכונים ,  מדובר באירוע חמור מאין כמותו עם פוטנציאל השחתה של אחת המשרות הבכירות ביותר בשירות הציבורי ".  

נתניהו : " מסע מתוזמר - מייצרים תיק חדש כל שעתיים "
 ראש הממשלה התייחס להתפתחויות בפרשות גרסטל ובזק .  בסרטון וידאו שפרסם אמר : " זה פשוט טירוף מערכות ,  שערורייה .  מביאים שתי טענות הזויות ,  שקריות ,  במסגרת מסע הרדיפה נגדי ונגד משפחתי "
 
