נתניהו מגיב לדו"ח המבקר : " אפעל לתיקון הליקויים "
 ראש הממשלה ,  בנימין נתניהו ,  התייחס היום  ( רביעי )  לדו"ח מבקר המדינה ,  מיכה לינדנשטראוס ,  על אסון הכרמל לפני כשנה וחצי . " ראש הממשלה לומד את ממצאי הביקורת של מבקר המדינה .  חלק מהליקויים עליהם מצביע המבקר תוקנו כבר מיד אחרי האסון בכרמל :  הוקמה טייסת כיבוי שכיבתה בשנה האחרונה יותר ממאה שריפות ,  לרבות שריפת הענק בירושלים .  מערך הכיבוי הועבר ממשרד הפנים למשרד לביטחון הפנים והוקצו לו עוד מאות מיליוני שקלים לטובת פתיחת שמונה תחנות כיבוי אש ,  גיוס עוד 300 לוחמי אש ,  ורכישת עוד 89 רכבי כיבוי ",  נמסר בתגובת ממשרד ראש הממשלה . " בנוסף מציין מבקר המדינה בדו"ח כי 'למעורבותו האישית של ראש הממשלה להשגה דחופה של אמצעי כיבוי מחו"ל ,  תוך ניצול מערכת קשריו עם מנהיגי המדינות שהביעו נכונות לסייע בכיבוי ,  היתה תרומה חיובית וחשובה' .  זאת בהתייחסו לכך שזמן קצר אחרי פרוץ השרפה פעל ראש הממשלה להבאת 38 כלי טיס ,  מטוסים ומסוקים מ-12 מדינות שונות .  ללא מטוסי הכיבוי האווירי שהובאו מחו"ל לא ניתן היה להתמודד בהצלחה עם האש .  ראש הממשלה מודה למבקר המדינה על עבודתו והוא ימשיך לפעול לתיקון הליקויים ".  

נתניהו מגיב לדו"ח המבקר : " אפעל לתיקון הליקויים "
 nan
