נתניהו : " הנגב הוא השקעה נהדרת ,  נבטיח את עתידו כמרכז של ישראל "
 ועידת הנגב השמינית התמקדה במימוש הפוטנציאל העצום הגלום בעיירות הפיתוח ובתושביהן .  השר לפיתוח הפריפריה ,  הנגב והגליל אריה דרעי : " הגיעה העת שממשלת ישראל תתייצב להכיר תודה ולהעלות על נס את התרומה של העלייה הצפון אפריקאית "
 ועידת הנגב השמינית עמדה בסימן הצדעה לעיירות הפיתוח ,  והתמקדה במימוש הפוטנציאל העצום הגלום בהן ובתושביהן .  ממשלת ישראל ערכה את ישיבתה השבועית בעיר דימונה ובהיכל התרבות בעיר התארחו ראש הממשלה בנימין נתניהו ,  שר הפנים והשר לפיתוח הפריפריה ,  הנגב והגליל אריה דרעי ,  ויו"ר האופוזיציה יצחק הרצוג .  
מדינת ישראל משקיעה 50 מיליארד שקלים בפרויקטים הרבים אותם היא מקדמת בנגב ,  והמשרד לפיתוח הפריפריה ,  הנגב והגליל הקים מספר מיזמים חברתיים וכלכליים שחותרים למצוינות ולקידום התושבים ,  בכללם פרויקט  " מצוינגב "  שנועד לעודד את המצוינות בחינוך ולפתח תכניות מקומיות ואזוריות ,  פרויקט  " ביזבנגב "  לשיפור יכולות העסקים הקטנים והבינוניים ומיפוי רחובות ושילוטם ביישובי הפזורה הבדואית .
" שילוב של השקעה ממשלתית נרחבת ותשתיות לאומיות ,  עם טיפוח של יוזמה פרטית ,  משקיעים ואנשי ונשות עסקים - השקיעו בנגב ,  הנגב הוא השקעה נהדרת ,  זאת השקעת העתיד ",  אמר ראש הממשלה נתניהו . " היעד המרכזי של ההשקעה הכבירה שלנו בתשתיות התחבורה הוא בשלב א' לקרב את הפריפריה למרכז הארץ ,  ובשלב ב' לבטל את הפריפריה - לא יהיה מרכז הארץ .  אנחנו מקדמים את הקמתו של בית חולים חדש בבאר שבע ,  יחד נקדם את הנגב ,  יחד נביא אותו לפסגות חדשות ונבטיח את עתידו כמרכז של מדינת ישראל ".  
השר דרעי : " החלטתי שהגיעה העת שממשלת ישראל תתייצב להכיר תודה ולהעלות על נס את התרומה של העלייה הצפון אפריקאית לישראל ולחברה הישראלית .  בסוכות ,  משרדי יממן באופן מלא אירוע בירושלים שיצדיע לעלייה של שנות החמישים ויצדיע לבוני הנגב והגליל ". 
אריאל משעל ,  מנכ"ל המשרד לפיתוח הפריפריה ,  הנגב והגליל : " המשרד בראשות השר דרעי מניף בגאווה את דגל החינוך הלא פורמלי ,  מרכזי מצוינות למדעים ,  תכנית 'מצוינגב' בה לומדים רובוטיקה ,  מוזיקה ,  ספורט וטכנולוגיה ,  תכנית 'נגבסל'ללימוד כדורסל ,  שיעורי בגרות מקוונים לכיתות י"א-י"ב .  מעל הכול אנחנו משתדלים להעניק חכות לילדים היקרים ".  
במהלך הוועידה חולקו אותו למייסדי הנגב ,  הבמאי והיוצר דוד דרעי דיבר על הסדרה התיעודית שלו  " סלאח ,  פה זה ארץ ישראל ",  פאנל בהנחיית ד"ר הני זוביידה דן בערי הפיתוח ופאנל בהנחיית קרן אוזן דן בחזון הכלכלי החדש לנגב .  את האירוע ליווה הזמר והפייטן ליאור אלמליח יחד עם התזמורת האנדלוסית .  

נתניהו : " הנגב הוא השקעה נהדרת ,  נבטיח את עתידו כמרכז של ישראל "
 ועידת הנגב השמינית התמקדה במימוש הפוטנציאל העצום הגלום בעיירות הפיתוח ובתושביהן .  השר לפיתוח הפריפריה ,  הנגב והגליל אריה דרעי : " הגיעה העת שממשלת ישראל תתייצב להכיר תודה ולהעלות על נס את התרומה של העלייה הצפון אפריקאית "
 
