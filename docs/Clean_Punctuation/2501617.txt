הממשלה צפויה להאריך הפטור לחרדים מצה"ל בשנה
הלחץ על ראש הממשלה נתניהו מצד השרים ברק וליברמן עבד :  לאחר שהביעו התנגדות נחרצת להארכה נוספת של החוק ב-5 שנים ,  צפויה הממשלה להאריך את  " חוק טל "  בשנה אחת בלבד
ראש הממשלה ,  בנימין נתניהו ,  חזר בו היום  ( רביעי )  מכוונתו לאשר בממשלה בשבוע הבא את הארכת  " חוק טל ",  המכשיר מענק פטור לתלמידי ישיבות מגיוס לצה"ל ,  בחמש שנים . " נתניהו הודיע כי 'חוק טל' לא יוארך בחמש שנים ",  נמסר בהודעה רשמית מלשכתו של ראש הממשלה , " נתניהו ידון עם השותפות הקואליציות במשך זמן הארכתו ,  ולאחר מכן יביאו לאישור הממשלה ".  החלטתו של נתניהו התקבלה לאחר לחץ שהפעילו עליו שר הביטחון ,  אהוד ברק ,  ושר החוץ ,  אביגדור ליברמן ,  שלא להאריך את תוקפו של החוק ,  שאף אמרו כי לא יתמכו בהארכה .  
עם זאת ,  גורמים בלשכת ראש הממשלה הדגישו כי נתניהו מתנגד לאלטרנטיבות שהוצעו לחוק בימים האחרונים .   ? מדובר בהצעות פופוליסטיות ",  מסרו הגורמים . " לא ריאלי לשנות את המציאות הקיימת מאז קום המדינה מקצה לקצה ולקחת אנשים במכוניות משטרה לבקו ? ם ?  .  כמו כן ,  הדגישו הגורמים ,  כי בתקופה בה יוארך מחדש חוק טל ,  הוא ייבחן מחדש לאור השינויים החברה הישראלית .  
שלשום ,  בטרם הופעל הלחץ ,  היה נתניהו נחרץ יותר בכל הנוגע להארכת תוקפו של החוק ואמר כי  " ביום ראשון חוק טל יובא לאישור הממשלה להארכה .  עמדת הממשלה תהיה להאריכו .  היעד ל-2011 היה 2,400 לשירות צבאי ואזרחי .  הגיעו ל-2361 ,  1282 מתוכם לשירות צבאי .  זה עליה של 40 אחוז בגיוס החרדים מהשנה הקודמת ,  ולמעשה אחוז גיוס החרדים עלה בפי שלושה מאז 2008 ". 
שר הביטחון ביקש לצנן את ההתלהבות . " החוק לא עמד במה שציפינו ממנו ,  ונכון להאריך אותו רק למשך שנה ובמהלך השנה הזאת לעשות סדר בנושא כולו ",  הסביר מנגד ברק והוסיף שעשיית סדר בנושא משמעה  " לאפשר לצה"ל לגייס לגיוס חובה את מי שצה"ל בוחר ,  ובאותו זמן לקבוע שכל מי שאיננו נקרא לשירות בצה"ל יעשה שירות לאומי-אזרחי בקהילה במקרה הצורך ולאחר מכן יתפנה לשוק העבודה ".  
עוד אמר ברק כי על פי ההצעה החדשה , " אלה שמתגייסים לצה"ל ,  על פי בחירתו של צה"ל ,  מעבר לשנה הראשונה ,  יקבלו שכר ,  שבהדרגה על פני כמה שנים יתקרב אל שכר המינימום ,  בטח לגבי לוחמים ,  כדי לאפשר להם לאחר השנתיים הנוספות שהם משרתים להיכנס לחיים ,  ללמוד ,  לרכוש מקצוע או להיכנס לחיים הצעירים שלהם ברגל ימין .  אני חושב שהדבר הזה יאפשר במציאות המורכבת שלנו גם את מימוש העיקרון לפיו כולם חייבים בשירות ,  בהשתתפות במאמץ בנשיאה בנטל ,  וגם תגמול הולם והוגן לאותם אלה שנקראים ולוקחים יותר סיכון ומעמיסים על עצמם יותר את השירות הצבאי ואחר כך בהמשך גם את שירות המילואים ואנחנו חייבים להם הרבה ".  
אם יוארך החוק ,  תהיה זו הפעם השלישית שתוקפו מוארך מאז נחקק ב-2002 . " חוק טל "  נתן הכשר חוקי ,  הלכה למעשה ,  לפטור שמוענק לתלמידי ישיבות מגיוס לצה"ל .  מאז נחקק התעצמה הביקורת נגדו ,  בעיקר לנוכח ההסדר החוקי של אי השוויון בנטל בין חרדים לחילונים ,  בקרב חיילים מילואים וכן במערכת הביטחון .  בשנת 2006 בג"ץ קבע כי החוק סותר את כבוד האדם של המשרתים בצה"ל ואינו מהווה תכלית ראויה המצדיקה פגיעה בזכויות המשרתים ,  אולם נמנע מלפסול אותו .
 עוד על הארכת  " חוק טל"ברק מתנגד ל"חוק טל ":   " להאריך בשנה אחת בלבד"דו"ח ביניים קובע : " חוק טל נכשל "
 לפניות לכתבים:טל - tal_sh@walla.net.ilאמיר - amirbohbot@walla.com 

הממשלה צפויה להאריך הפטור לחרדים מצה"ל בשנה
הלחץ על ראש הממשלה נתניהו מצד השרים ברק וליברמן עבד :  לאחר שהביעו התנגדות נחרצת להארכה נוספת של החוק ב-5 שנים ,  צפויה הממשלה להאריך את  " חוק טל "  בשנה אחת בלבד

