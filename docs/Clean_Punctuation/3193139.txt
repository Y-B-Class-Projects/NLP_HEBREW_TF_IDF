נתניהו :  חוק הגיוס טוב ועליו לעבור ;  צריך לשמר את הקואליציה
ראש הממשלה התייחס למשבר חוק הגיוס שעלול להוביל לבחירות מוקדמות ואמר כי  " צריך לשים אותו מאחורינו ".  לדבריו , " אני לא צריך תירוץ לבחירות ".  על המתיחות בעזה אמר : " אנחנו קרובים מאוד לפעילות מסוג אחר ברצועה ".  ישיבת ראשי הקואליציה נדחתה עד להחלטת מועצת גדולי התורה
ראש הממשלה ,  בנימין נתניהו התייחס היום  ( ראשון )  בפתח ישיבת הממשלה למשבר חוק הגיוס שעשוי להוביל לבחירות מוקדמות ואמר כי הוא  " חוק טוב לציבור החרדי וצריך לשים אותו מאחורינו ".  נתניהו קרא למועצת גדולי התורה לקבל את  " ההחלטה הנכונה "  ולאשר את החוק . " אני לא צריך תירוץ לבחירות ,  יש מלא .  הקואליציה הזו טובה מאוד .  צריך לשמר אותה ". 
עוד התייחס נתניהו למתיחות הגוברת ברצועה ורמז על פעילות קרובה . " החמאס לא הבינו את המסר .  אם הם לא יפסיקו את ההתקפות הם יופסקו בדרך אחרת והיא תהיה כואבת מאוד ".  נתניהו הוסיף כי  " אנחנו קרובים מאוד לפעילות מסוג אחר שתכלול מכות חזקות מאוד .  אם יש לו שכל הוא יפסיק ".  בתוך כך הקבינט המדיני ביטחוני יתכנס בשעות הקרובות לדיון השבועי שנקבע מראש בנושא .
 ישיבת ראשי הקואלציה שהיתה אמורה להתקיים היום נדחתה ,  זאת לאחר שראש הממשלה הציע להזיז אותה עד לאחר ישיבת מועצת גדולי התורה הערב .  
עוד בוואלה !  NEWS  " עשרות חתכו את הגדר ":  התצפיתנית שסיכלה את החדירה בעזה משחזרת 64% מהסטודנטים לא מוכנים לשוק התעסוקה :  שנת הלימודים האקדמית נפתחת  " כך נראית הדרת נשים ":  השרים ידונו בהחמרת ענישת משחיתי מודעות 
מועצת גדולי התורה של 'אגודת ישראל' צפויה להתכנס אחר-הצהריים כדי להכריע האם לקבל או לדחות את חוק הגיוס בנוסח הנוכחי .  בין האדמו"רים קיימים חילוקי דעות ,  ויש מהם שסבורים כי צריך להגיע להסכמות על החוק בכפוף לשינויים מינוריים .  למרות זאת ,  הקו המילטנטי שהשמיעו אדמו"רים נוספים נגד נוסח החוק הוא זה ששולט ,  וההערכה כי ההנהגה הרוחנית של הסיעה תדחה את נוסח החוק ,  ותורה על נציגי הסיעה לא להצביע בעד .  
במפלגות החרדיות נרשמו בחודשים האחרונים חילוקי דעות על החוק שנועד להעניק פטור מגיוס לחרדים שלומדים תורה .  בעוד ב'אגודת ישראל' התנגדו לנוסח החוק ,  בש"ס ובדגל התורה דווקא השמיעו עמדה מתונה יותר ,  והביעו תמיכה בנוסח שהוצע .  מדובר בפעם הראשונה שבה נרשמים חילוקי דעות בתוך המפלגות החרדיות על נושא שנחשב עבורם עקרוני ,  והויכוח על כך עורר מתיחות גדולה בתוך יהדות התורה וש"ס .  
גורם ביהדות התורה העריך כי  " הסיכויים לפתרון נמוכים ",  לאור התבצרותו של סגן השר יעקב ליצמן ,  העומד בראש אגודת ישראל ,  בעמדה הקיצונית לפיה החוק נחשב מחמיר מדי .  עמדת ליצמן שונה מזו של שאר הסיעות החרדיות - ש"ס ודגל התורה סבורים כי יש לקדם את החוק בהקדם ,  היות והוא נחשב  " הרע במיעוטו ".  נוסף לכך ,  קיימת מתיחות בין הסיעות החרדיות ברקע הבחירות לרשויות המקומיות ,  שתקשה ככל הנראה על ההסכמות במשבר הגיוס .  

נתניהו :  חוק הגיוס טוב ועליו לעבור ;  צריך לשמר את הקואליציה
ראש הממשלה התייחס למשבר חוק הגיוס שעלול להוביל לבחירות מוקדמות ואמר כי  " צריך לשים אותו מאחורינו ".  לדבריו , " אני לא צריך תירוץ לבחירות ".  על המתיחות בעזה אמר : " אנחנו קרובים מאוד לפעילות מסוג אחר ברצועה ".  ישיבת ראשי הקואליציה נדחתה עד להחלטת מועצת גדולי התורה

