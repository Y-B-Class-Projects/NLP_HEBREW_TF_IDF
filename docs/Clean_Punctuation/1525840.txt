פונו עובדי ערוץ 10 שהפגינו מול ביתו של נתניהו
שבעה מעובדי הערוץ הגיעו למשמרת מחאה מול ביתו של ראש הממשלה ,  מאבטחי השב"כ הזעיקו את המשטרה שדרשה מהם להתפנות לתחילת הרחוב
משמרת המחאה של עובדי ערוץ 10 מול בית ראש הממשלה בנימין נתניהו בקיסריה פונתה הבוקר על ידי השב"כ והמשטרה ונדרשה לעבור לקצה הרחוב .  קבוצה של שבעה מעובדי הערוץ הגיעה היום  ( שישי )  בשעות הבוקר המוקדמות אל בית ראש הממשלה לקיים משמרת מחאה נוספת על רקע סכנת הסגירה של הערוץ .  בין המשתתפים היו סמנכ"ל ההפקה זיוית דוידוביץ ,  סמנכ"ל הסחר והמכירות דן רון ,  היועצת המשפטית של חברת החדשות עו"ד איילת בן חיים-גת ואחרים .  זמן קצר לאחר מכן הזעיקו מאבטחי השב"כ שנכחו במקום ניידות משטרה שפינו את העובדים .  כעת יושבים כ-15 מעובדי הערוץ בקצה הרחוב בו גר ראש הממשלה .
 זיוית דוידוביץ סיפרה לוואלה !  ברנז'ה : " הגענו בשבע וכנראה לא ידעו שאנחנו באים .  הגענו עד הבית של ראש הממשלה והמאבטח שהיה שם הזעיק ניידת והגיעו שלוש ניידות .  אנחנו פרסנו את כל השלטים ,  ישבנו מאוד בשקט והשכנים לא הרגישו שאנחנו שם .  ביקשו מאיתנו תעודות מזהות ,  לקחו אותן ואמרו שאם לא נתפנה יעצרו אותנו .  לקח בערך שעה עד שהכל קרה ". 

פונו עובדי ערוץ 10 שהפגינו מול ביתו של נתניהו
שבעה מעובדי הערוץ הגיעו למשמרת מחאה מול ביתו של ראש הממשלה ,  מאבטחי השב"כ הזעיקו את המשטרה שדרשה מהם להתפנות לתחילת הרחוב

