אובמה : " אם נתניהו מחפש את הדרך למנוע מאיראן גרעין - זו הדרך "
 נשיא ארצות הברית התייחס במסיבת עיתונאים מיוחדת בבית הלבן להבנות שגובשו בין הצדדים ,  בתום סבב השיחות בלוזאן . " אין לי אחריות גדולה יותר מהבטחת ביטחונה של ארה"ב .  אין לי ספק שההסכם יהפוך את העולם למקום בטוח יותר "
 נשיא ארצות הברית ברק אובמה התייחס הערב  ( חמישי )  להבנות שהושגו בין איראן למעצמות בתום סבב שיחות אינטנסיבי בעיר לוזאן שבשווייץ ,  והבהיר : " אם ראש ממשלת ישראל מחפש את הדרך הטובה ביותר למנוע מאיראן נשק גרעיני  זו הדרך ".  בדברים שנשא במסיבת עיתונאים מיוחדת בבית הלבן ,  הוסיף אובמה כי ישוחח היום עם ראש הממשלה בנימין נתניהו ,  כמו גם עם בכירי בית הנבחרים בוושינגטון ,  שהביעו התנגדות חריפה להסכם המסתמן .
" היום ,  ארצות הברית ,  יחד עם שותפותיה ,  הגיעה להבנה היסטורית עם איראן ",  אמר אובמה . " אין לי אחריות גדולה יותר מהבטחת ביטחונה של ארצות הברית .  אין לי ספק שההסכם יהפוך את המדינה ,  את בעלות בריתנו ואת העולם למקום בטוח יותר ".  לדבריו ,  איראן הייתה מוכנה לבוא לשולחן המשא ומתן בעקבות  " הסנקציות החמורות ביותר שהוטלו "  בהיסטוריה .  
עוד בוואלה חדשות:הסכמות בין איראן למעצמות :  הסנקציות יוסרו בכפוף לפיקוח ,  יכולת ההעשרה תוגבלאיראן על שיחות הגרעין :  יש התקדמות רבה ,  קרובים להסכםהסכם ב-1 באפריל ?  התאריך השנוא על ג'ון קרי מכה שנית 
אובמה הבהיר כי איראן עמדה בכל התחייבויותיה מהסכם הביניים ,  שנחתם בחודש נובמבר 2013 .  ההבנות שהושגו היום , " עונות על כל מטרותינו ,  ותבטל כל דרך אפשרית עבור איראן להפיק נשק גרעיני ",  הוסיף . " איראן הסכימה לפיקוח הכי פולשני שהיה אי פעם .  ההסכם לא מבוסס על אמון ,  אלא על פיקוח ".  
הנשיא פירט נקודות מתוך ההבנות שאליהן הגיעו הצדדים .  לדבריו ,  ליבת כור המים הכבדים באראק תפורק ,  והדלק הגרעיני יועבר למדינה אחרת .  כמו כן ,  איראן לא תורשה להקים כור מים כבדים חדש ,  ולא תעבד מחדש דלק גרעיני מהכור .  
בנוסף ,  שני שלישים מהצנטריפוגות  ( סרכזות )  שברשות איראן יפורקו ,  והאיראנים לא יורשו להעשיר אורניום בפורדו .  בדומה לדיווחים נוספים מהשיחות בלוזאן ,  אובמה הוסיף כי מרבית מאגר האורניום של איראן ידולל . 
" גם אם איראן תפר את ההסכם ,  לפחות במשך העשור הקרוב ,  היא תהיה במרחק של שנה מנשק גרעיני ",  הצהיר אובמה ,  והבהיר כי ההגבלות על בניית אתרים חדשים יימשכו 15 שנים ,  בעוד שהפיקוח הבינלאומי יימשך לפחות 20 שנים .  סעיפים מסוימים בהסכם בין הצדדים יהיו ללא תאריך סיום .  
אובמה הבהיר כי לעולם תהיה גישה  " חסרת תקדים "  לכל שרשרת האספקה של תעשיית הגרעין האיראנית . " אם איראן תרמה ,  העולם יידע זאת ",  אמר . " אם נראה משהו חשוד ,  נבחן זאת .  יהיה יותר פיקוח על איראן מאשר כל מדינה בעולם .  אם איראן תפר את ההסכם ,  הסנקציות יוכלו לחזור תוך רגע ".  
הנשיא הבהיר כי  " בכל פעם שהוחרפו הסנקציות ,  איראן רק התקדמה בתכנית הגרעין שלה ",  והוסיף כי  " הפצצת אתרי הגרעין אינה יעילה ".  לגורמים שהביעו ביקורת על ההסכם המסתמן ,  קרא : " נראה לכם שההסכם הזה ,  בגיבוי המעצמות הגדולות בעולם ,  גרוע יותר מהסיכון של מלחמה נוספת במזרח התיכון ?  תמיד אמרתי שאעשה הכול כדי למנוע מאיראן נשק גרעיני .  האופציה הדיפלומטית היא הטובה ביותר ".  
" ההסכם נותן לאיראן את ההזדמנות להוכיח כי תכנית הגרעין שלה אכן למטרות שלום ,  ולהצטרף בחזרה למשפחת האומות ",  הוסיף .  עם זאת ,  אמר : " העסקה לבדה לא תסיים את חוסר האמון החריף בין המדינות שלנו .  יש לנו היסטוריה קשה .  הדאגות שלנו יישארו כל עוד איראן תמשיך לתמוך בטרור במזרח התיכון ופעילותה נגד בעלות בריתנו ,  כמו ישראל .  נמשיך לעמוד לצד בעלות בריתנו ".  

אובמה : " אם נתניהו מחפש את הדרך למנוע מאיראן גרעין - זו הדרך "
 נשיא ארצות הברית התייחס במסיבת עיתונאים מיוחדת בבית הלבן להבנות שגובשו בין הצדדים ,  בתום סבב השיחות בלוזאן . " אין לי אחריות גדולה יותר מהבטחת ביטחונה של ארה"ב .  אין לי ספק שההסכם יהפוך את העולם למקום בטוח יותר "
 
