גורם בסביבת נתניהו : " לא רצה את סער במקום הראשון - והצליח "
 מהגורם נמסר כי  " ראש הממשלה מאוד מרוצה מתוצאות הפריימריז ,  וכלל היעד שהגדיר הושגו בהצלחה ",  זאת בתום ספירת מרבית מהקלפיות בפריימריז בליכוד ,  ועל רקע התברגותו של גדעון סער במקום הרביעי ברשימה
בעוד תוצאות הפריימריז של מפלגת הליכוד ממשיכות לזרום ,  אמר היום  ( רביעי )  גורם בסביבת ראש הממשלה בנימין נתניהו כי  " הוא לא רצה את גדעון סער במקום הראשון - והצליח .  ראש הממשלה נתניהו מאוד מרוצה מהתוצאות המסתמנות של הפריימריז ".  הגורם הוסיף כי ראש הממשלה הגדיר שלושה יעדים לפריימריז הללו : " רשימה חזקה ואיכותית ,  שגדעון סער לא יעמוד בראש הרשימה ,  שהצעתו לשריונים תתקבל ברוב גדול - כל היעדים האלה הושגו בהצלחה ". 
שר הפנים לשעבר גדעון סער הודה היום למתפקדי הליכוד ,  זאת לאחר שהצליח להתברג למקום הרביעי ברשימת המפלגה בתום ספירת 85% מהקלפיות בפריימריז . " אני מבקש להודות לחברי הליכוד על שנתנו בי אמון מחודש ואחרי ארבע שנים של פסק זמן מהחיים הציבוריים - בחרו בי מחדש להנהגת הליכוד ",  אמר . " אני מודה להם על תמיכתם ואהבתם ועל כך ששמרו לי אמונים כפי שאני שמרתי אמונים לליכוד גם בימים הקשים ביותר ". 
בחירות 2019 - סיקור מיוחד בוואלה !  NEWSגדעון סער הודה למתפקדים : " ההישג הפוליטי הגדול ביותר שלי"גדעון סער :  נתניהו מנהל מסע רדיפות נגדי ואני מבליג בשל האחריותמתקרבים לסיום הספירה :  קרב צמוד על המקום הראשון ברשימת הליכוד 
מלחמת נתניהו-סער הגיעה לנקודת רתיחה כשביום ראשון האחרון גורם בסביבת נתניהו אמר כי ראש הממשלה פועל על מנת שסער לא יוביל את רשימת הליכוד .  אותו גורם הדגיש כי  " מעבר לכך נתניהו לא מתערב בדירוג השרים וחברי הכנסת ". 
בנוסף ,  הופיע ביום ראשון ראש הממשלה בשידור חי בעמוד הפייסבוק של הליכוד וטען כי סער רקם מזימה מאחורי גבו ,  במסגרתה נשיא המדינה ראובן ריבלין יטיל את מלאכת הרכבת הממשלה - על סער ולא על נתניהו , " לא המצאתי ,  באו אליי אנשים בליכוד ואמרו לי שגדעון פנה אליהם ואמר 'אחרי הבחירות לא יטילו את ההרכבה על נתניהו ,  יגידו שהוא בשימוע ולכן אני מבקש את תמיכתכם'- אני חושב שהתרגיל הזה לא יצליח ".  
גדעון סער התייחס שלשום למתקפה של נתניהו נגדו ולדבריו  " טענותיו הן שקר וכזב מוחלט .  אני עומד מאחורי נתניהו ואמליץ לנשיא על הרכבת הממשלה על ידו ".  בריאיון לחדשות 12 הדגיש סער כי לא רק שלא יזם תרגיל שכזה ,  אלא שהוא נאמן לתנועת הליכוד ולמועמד מטעמה . " נתניהו הוא המועמד שלנו .  רק אם בעתיד אבחר ,  אז ארכיב ממשלה .  כל עוד שזה לא קורה - אני נאמן להכרעות של התנועה ואני חייל של הליכוד ",  אמר .
 סער גם האשים את נתניהו בניהול מסע רדיפה , " ראש הממשלה ובני משפחתו מנהלים מסע רדיפה נגדי .  הם מאיימים על פעילי שטח של הליכוד ועל ח"כים שמעיזים להגיע לכנסים שלנו .  אני הבלגתי על כל אלה - כי יש לי אחריות .  אני מכבד את ראש הממשלה והאמת תנצח את השקרים ".  

גורם בסביבת נתניהו : " לא רצה את סער במקום הראשון - והצליח "
 מהגורם נמסר כי  " ראש הממשלה מאוד מרוצה מתוצאות הפריימריז ,  וכלל היעד שהגדיר הושגו בהצלחה ",  זאת בתום ספירת מרבית מהקלפיות בפריימריז בליכוד ,  ועל רקע התברגותו של גדעון סער במקום הרביעי ברשימה

