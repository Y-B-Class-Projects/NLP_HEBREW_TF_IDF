לפי עדותו :  לרה"מ נודע על המשט אחרי התקשורת
לפי עדותו של רה"מ בוועדת טירקל היום ,  נודע לו על המשט רק בסוף חודש אפריל .  אולם הדיווחים בתקשורת על קיומו של המשט ,  על סדרי הגודל שלו ועל הכוונה להגיע לחיכוך התפרסמו כבר בינואר
בעיות זיכרון או הירדמות בשמירה ?  ראש הממשלה בנימין נתניהו אמר היום  ( שני )  בעדותו בפני ועדת טירקל כי המידע לגבי המשט הטורקי ,  ובעיקר על הספינה  " מאווי מרמרה "  התקבל החל בסוף אפריל ובתחילת חודש מאי .  אלא שמבדיקת וואלה !  חדשות עולה כי בפועל ,  המידע היה קיים בצורה פומבית הרבה קודם לכן ,  ומארגני המשט אף הודיעו במספר הזדמנויות על כוונתם להגיע לנמל עזה ,  וזאת  " בכל מחיר ",  כולל עימות עם כוחות חיל הים .  
על פי עדותו של נתניהו היום בוועדת טירקל ,  כאמור ,  המידע על המשט הגיע לידיו רק כחודש ימים לפני ההשתלטות על המשט שהתקיימה ב-31 במאי . " התקבל מידע והובן שמדובר במספר ספינות וכן בספינה טורקית גדולה ",  אמר נתניהו , " משט שאורגן על ידי ארגון טורקי רדיקלי שהוצא מחוץ לחוק בישראל .  כוונתן המוצהרת הייתה לפרוץ את הסגר בעזרת פרובוקציה ולהגיע לחיכוך מתוקשר עם צה"ל ובכך לגרום ללחץ בינלאומי להסרת הסגר על זה ".  
אלא שבפועל נראה שהמידע אודות המשט ,  כולל מספר הפעילים וכוונות מארגניו היו ידועות לכל הרבה קודם לכן .  כך למשל ,  כבר בינואר 2010 הצהיר מחמד צולאחה ,  פעיל חמאס בכיר בבריטניה שהיה מעורב במשטים קודמים לאתר האינטרנט של חיזבאללה כי  " במשט הבא ,  העימות יהיה ישירות עם האויב הציוני עצמו בלב ים ".  המרכז למורשת מודיעין  ( מל"מ )  אף אסף החל מחודש ינואר 2010 מידע לגבי כוונות ארגונים שונים באירופה וכן ה-IHH הטורקי להוציא משט באזור חודש מאי לישראל .  
ב-2 באפריל אף כינס ארגון ה-IHH מסיבת עיתונאים בו הכריז כי יוציא 8 ספינות לכיוון עזה ,  ובהם למעלה מ-500 נוסעים מ-20 מדינות שונות . " נשתמש בפעולה זו כדי לעורר את העולם ולהראות לו על הפשעים שישראל מבצעת נגד העם הפלסטיני .  התנגדות ישראל למשט תחשב כהכרזת מלחמה על המדינות מהן הגיעו הפעילים ",  אמר אז יו"ר ארגון ה-IHH בולנט יילדרים .
 שלושה ימים לאחר מכן הצהיר ג'אמל אל-חצ'רי ,  העומד בראש ה"וועדה העממית למאבק במצור "  שארגן ביחד עם הטורקים את המשט ,  כי הם נערכים לקראת אפשרות שישראל תנסה למנוע את הגעת המצור .  הוא הוסיף כי המשט יסוקר בקמפיין תקשורתי ,  ושעל הספינות יהיו אישים פולטיים ממדינות מערביות .  המשט כונה מספר פעמים כ"אינתיפאדת הספינות ".  בנוסף ,  אף פורסם בתחילת אפריל נתיב הנסיעה הצפוי של הספינות .
 
לפי עדותו :  לרה"מ נודע על המשט אחרי התקשורת
לפי עדותו של רה"מ בוועדת טירקל היום ,  נודע לו על המשט רק בסוף חודש אפריל .  אולם הדיווחים בתקשורת על קיומו של המשט ,  על סדרי הגודל שלו ועל הכוונה להגיע לחיכוך התפרסמו כבר בינואר

