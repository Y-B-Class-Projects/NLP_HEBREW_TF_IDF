 " לא לתקוף את שרה ":  דוח המבקר מטריד בעיקר את הרצוג
בתום יום סוער ,  ודיבור על כסף שבוזבז על טייק-אווי ואיפור ,  בליכוד מודים שחששו מגרוע יותר ,  ומעריכים שהזעזוע לא יפגע בתמיכה במפלגה .  דווקא במחנה הציוני סבורים שהתעסקות בדוח תצטייר כעניין פוליטי ,  ומנסים להסיט את הדיון אל השיח הביטחוני
בסיכומו של יום סוער שיחררו אמש  ( שלישי )  בליכוד אנחת רווחה . " היה יכול להיות הרבה יותר גרוע ",  אמרו גורמים במפלגה , " אבל מאחר שמבקר המדינה קבע כי אין כאן עניין פלילי ,  קשה לראות איך הסיפור ישפיע ".  
המבקר נגד ראש הממשלה - דוח מיוחד
לטענתם ,  הדוח לא צפוי לשנות את דעת הציבור על בני הזוג מרחוב בלפור בירושלים . " מי שלא אהב את נתניהו קודם לא יאהב אותו עכשיו ,  ומי שאהב אותו - דעתו לא תשתנה .  הטענות על 'ראש ממשלה נהנתן' זה משהו שדנו בו רבות בעבר ".  עם זאת ,  הודו במפלגה : " ברור שהדוח לא נעים ,  אבל ריבוי הפרשות ,  כמו לדוגמה פרשת הבקבוקים ,  המאיסה את התקשורת על הציבור ". 
לקריאה נוספת:דוח המבקר המלא על הוצאות מעונות ראש הממשלהפרשנות משפטית :  שפירא הלך על ביציםמהצריף לקיסריה :  הצניעות שנעלמה בקרב ראשי הממשלה 

אתמול בשעת הצהריים תדרך נתניהו במעונו את חברי הסיעה כיצד להופיע בתקשורת .  כל אחד מדוברי המטה הופקד על כלי תקשורת אחר ,  והתבקש לשלוח דוח קשבות על אופן הדיווח בו .  חברי הסיעה שאלו את נתניהו שאלות על הדוח ,  והתמקדו במיוחד בנתון שלפיו הזמין חשמלאי ביום כיפור .  נתניהו ,  כך לדברי אדם שנכח בתדרוך ,  דחה זאת מכל וכל . " מעולם לא עשינו יום כיפור בקיסריה - אנחנו תמיד בירושלים ,  בבתי הכנסת ".  מההופעות הפומביות של חברי כנסת כמו יריב לוין ,  זאב אלקין או גלעד ארדן ,  ניכר שהם היו מתואמים אחד לאחד עם דף המסרים ושידרו חזית אחידה . 
" לאנשים נמאס .  לפי התגובות שמגיעות אליי ,  יש לדוח המבקר אפקט הפוך ",  אמר חבר כנסת מהליכוד שביקש לשמור על אנונימיות .  לדבריו , " זה נראה מוגזם מדי .  במקום לדבר על הבעיות האמתיות ,  מדברים על זה ".  הוא הוסיף : " אין ספק שהם היו צריכים להתנהל אחרת .  קצת צמצומים לא יזיקו ,  ואכן נראו שינויים בשנתיים האחרונות ".  
עם זאת ,  גורמים אחרים במפלגה הדגישו אמש : " מוקדם להעריך איך זה ייגמר .  זה יכול להשפיע על שלושה-ארבעה מנדטים של קולות צפים ".  
חבר כנסת בסיעה הוסיף על כך : " אם הוא היה מנחם בגין ומצטייר כסגפן ,  זו היתה פגיעה תדמיתית מאוד קשה .  אבל מי שתומך בנתניהו לא חושב שהוא סגפן שמסתפק במועט .  אנשים אומרים 'שיאכל גם שמונה ארוחות ביום' ,  אבל שידאג גם לביטחון המדינה ולנושאים החשובים ".  
מנגד ,  במחנה הציוני החליטו להתרחק מהדוח כמו מאש .  זה לא שבמטה המפלגה לא חיככו ידיהם בהנאה למשמע חלק מהממצאים ,  אבל ההחלטה האסטרטגית שהתקבלה שם היא להמעיט ככל הניתן מלתקוף את נתניהו על הדוח עצמו .  זאת ,  כדי שהדבר לא יראה כמו עניין פוליטי ,  מה שיכול לחזור אל המפלגה כבומרנג .  
בדף מסרים פנימי של המפלגה ,  שהגיע לידי וואלה חדשות ,  נכתב מפורשות : " למקד את הביקורת רק על נתניהו ,  לא באישתו ".  עוד תידרך מטה המפלגה את חברי הכנסת שהתראיינו לתקשורת ,  כי צריך להתייחס לכהונת נתניהו ולא לפרטים שעלו בדוח המבקר . " זה לא החורים בשטיח ,  אלא החורים בחשבון הבנק של הזוגות הצעירים שלא גומרים את החודש ",  נכתב .  
במקביל ,  הנחו יו"ר המפלגה יצחק הרצוג והאסטרטג הראשי ראובן אדלר את המטה לחדול מלהתבטא בעניין הדוח ,  ולא להתראיין יותר לתקשורת בעניין .  החל מאתמול ינסו במטה המחנה הציוני לעבור לשיח ביטחוני ,  ויקיימו לשם כך שורה של אירועים וסיורי שטח .  
גם ביתר המפלגות התרחקו מדוח המבקר והשתדלו שלא להתייחס לממצאים .  משה כחלון ,  לדוגמה ,  בחר בתגובה לקונית שהתמקדה גם היא בסדר היום שהוא מנסה לקדם ,  במקרה הזה מינהל מקרקעי ישראל .
" ראוי שבמקום שראש הממשלה יעסוק בדירת השרד שלו ובכספי הציבור ,  היוצאים על מנת לתחזק אותה ,  הוא יפעל ביתר צניעות לפירוק מונופול מינהל מקרקעי ישראל ,  בכדי שכל אזרח ואזרחית במדינה יוכלו לרכוש דירה ",  נכתב בהודעה .
 לפניות לכתב עמרי נחמיאס :  omri_n@walla.net.il
 ( עדכון ראשון 21:29 )   

" לא לתקוף את שרה ":  דוח המבקר מטריד בעיקר את הרצוג
בתום יום סוער ,  ודיבור על כסף שבוזבז על טייק-אווי ואיפור ,  בליכוד מודים שחששו מגרוע יותר ,  ומעריכים שהזעזוע לא יפגע בתמיכה במפלגה .  דווקא במחנה הציוני סבורים שהתעסקות בדוח תצטייר כעניין פוליטי ,  ומנסים להסיט את הדיון אל השיח הביטחוני

