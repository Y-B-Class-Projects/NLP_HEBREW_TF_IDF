סקר :  הרפובליקנים מעריצים את נתניהו ,  הדמוקרטים מתרחקים מישראל
סקר מקיף בנושא יחסי ישראל-ארה"ב מציג קיטוב מפלגתי הולך וגובר .  בשעה שרפובליקנים ובמיוחד נוצרים-אוונגליסטים תומכים מאוד בישראל ובראש הממשלה ,  בקרב הדמוקרטים 49% תומכים בנקיטת קו קשוח מאוד נגד ההתנחלויות ,  עד כדי סנקציות כלכליות
 ( קרי נואם בפורום סבן ,  אתמול )  
סקר מקיף על יחסי ישראל-ארה"ב שפרסם בסוף השבוע מכון ברוקינגס ,  אחד ממכוני המחקר המובילים בוושינגטון ,  הראה כי קיים פער שהולך וגדל בין דמוקרטים לרפובליקנים בארצות הברית ביחס למדינת ישראל .  כך לדוגמה ,  הסקר הצביע על פופולריות גבוהה מאוד של ראש הממשלה בנימין נתניהו בקרב המצביעים הרפובליקנים במדינה ,  בדגש על האוכלוסייה הנוצרית-אוונגליסטית .  כמו כן ,  49% מתומכי המפלגה הדמוקרטית שהשתתפו בסקר ,  אמרו כי הם מעוניינים בכך שהממשל האמריקני יגיב בצורה תקיפה יותר לבנייה ישראלית בהתנחלויות ,  עד כדי הטלת סנקציות כלכליות על ישראל .
 בסקר ,  שהתפרסם לרגל  " פורום סבן "  השנתי לדיאלוג ישראלי-אמריקני ,  השתתפו יותר מ-1,700 נשאלים אמריקנים ,  מהם 863 הזדהו כנוצרים אוונגליסטים ,  שבקרבם תומכים רבים בישראל .  אחד הממצאים העיקריים בו היה כי  " אחרי שנה בכותרות ,  החלוקה המפלגתית בארצות הברית בנוגע לנתניהו ,  התחדדה באופן דרמטי ".  
כשהנשאלים התבקשו לבחור את המנהיגים הנערצים עליהם ביותר בעולם ,  16% מהנוצרים האוונגליסטים ו-12% מהרפובליקנים ציינו את נתניהו - יותר מאשר כל דמות אחרת בעולם .  הנוצרים האוונגליסטים מהווים לפי רוב ההערכות כ-25% מאוכלוסיית ארצות הברית כיום ,  על אף שחלקם באוכלוסייה נמצא בירידה קלה בעשור האחרון .  לעומת זאת ,  בקרב הדמוקרטים רק אחוז אחד מהנשאלים ציין כי הוא מעריץ את נתניהו .
 עוד בוואלה !  NEWS:מעלה בצפת ,  שלוש בבירה :  ישראל מתעוררת לבוקר הכי הקר מתחילת החורףגבר שיסף גרונו של נוסע ברכבת בלונדון - וצעק : " זה בשביל סוריה"קרי מזהיר : " המצב הנוכחי מוביל למדינה דו-לאומית ,  בישראל מבינים את זה ?  "  
16% מהנשאלים בסקר אמרו שאובמה הוא המנהיג הנערץ עליהם ביותר בעולם ,  כאשר אחריו הגיעו הנשיא לשעבר רייגן עם 7% ,  ונתניהו במקום השלישי ,  עם 6% מהנשאלים שציינו אותו כמנהיג הנערץ עליהם ביותר .  נתניהו מקדים את האפיפיור פרנציסקוס שניצב במקום הרביעי עם 5% ,  הישג מרשים במדינה בה אחוז הקתולים גבוה בצורה משמעותית משיעור היהודים .  
מחברי הסקר סיכמו כי  " באופן כללי אמריקנים מבוגרים מעריצים את נתניהו הרבה יותר מאשר הצעירים .  כמו כן ,  בשעה שלרוב הרפובליקנים יש תדמית חיובית שלו ,  לדמוקרטים יש תדמית שלילית של המנהיג הישראלי ,  ואחוזי חוסר-האהדה לנתניהו בקרב מפלגה זו עלו בצורה משמעותית בשנה האחרונה ,  מ-22% ל-34% ".  בנוסף לכך ,  מהסקר עולה כי בשנה הקודמת ל-25% מהדמוקרטים שנסקרו הייתה דעה חיובית על נתניהו ואילו כעת רק 18% מחזיקים בדעה כזו .  בקרב הרפובליקנים ,  אחוזי התמיכה בנתניהו עלו מעט ,  מ-49% ל-51% ,  וגם אחוזי חוסר התמיכה עלו בשיעור שאינו משמעותי ,  מ-9% ל-13% .  
לאחר השאלות הנוגעות לנתניהו ,  הופיעו בסקר גם כמה שאלות הנוגעות למדינת ישראל .  למשל ,  הנסקרים נשאלו לגבי מידת ההשפעה שיש לדעתם לישראל על הפוליטיקה האמריקנית .  44% השיבו  " בדיוק במידה הנכונה ",  18% השיבו  " מעט מדי ",  ו-37% השיבו  " יותר מדי ".  בקרב הדמוקרטים הנתונים חיוביים פחות :  49% אמרו כי יש לישראל יותר מדי השפעה על הפוליטיקה האמריקנית ,  ואילו 36% אמרו שההשפעה היא  " בדיוק במידה הנכונה ".  האחוז הנמוך ביותר של נסקרים שסברו כי לישראל יש  " מעט מדי השפעה ",  היה בגילאי 18-24 .  
שאלה נוספת עסקה בדרך שבה על ארצות הברית להגיב לבנייה של ישראל בהתנחלויות .  גם בהקשר הזה ,  החלוקה המפלגתית בולטת מאוד :  49% מהדמוקרטים סבורים שעל ארצות הברית לנקוט בצעדי תגובה  " רציניים מאוד "  ואפילו להטיל סנקציות כלכליות על ישראל ,  בעוד 46% סבורים שעל המדינה להסתפק במחאה מילולית או לא לעשות דבר .  בציבור הכללי ,  התמונה יותר נוחה לישראל - 31% ממליצים שארצות הברית תגנה במילים את הבנייה ,  27% סבורים שעל ארצות הברית לא לעשות דבר ,  ואילו 37% תומכים בצעדי תגובה קשים ,  כשמתוכם 27% תומכים בהטלת סנקציות כלכליות .  
עורכי הסקר שאלו גם לגבי האפשרות שמועצת הביטחון של האו"ם תצביע בעניין הקמת מדינה פלסטינית ,  תסריט שמדאיג את ישראל לקראת שנת 2016 .  45% טענו כי על ארצות הברית להימנע בהצבעה - צעד שלמעשה יבטיח את העברתה במועצת הביטחון ,  שכן משמעותו היא ויתור על זכות הווטו האמריקנית .  27% אמרו כי על ארצות הברית לתמוך בהקמת מדינה פלסטינית ,  ו-26% אמרו כי עליה להתנגד .  כצפוי ,  גם בנושא הזה התגלו פערים משמעותיים בין תגובת הרפובליקנים לתגובת הדמוקרטים .
 שאלה אחרת הייתה :  עד כמה אתה מחשיב את עמדתו של פוליטיקאי לגבי ישראל בשיקולי ההצבעה שלך בבחירות .  בכלל הציבור האמריקני ,  26% אמרו כי הדבר חשוב להם מאוד ,  33% אמרו כי הדבר חשוב להם באופן יחסי ,  ו-40% אמרו כי הוא לא חשוב להם כלל או חשוב מעט מאוד .  בקרב הרפובליקנים ,  40% השיבו כי זה שיקול  " חשוב מאוד "  מבחינתם ,  לעומת 14% בלבד מהדמוקרטים ,  שכמעט 50% מהם אמרו שהדבר לא חשוב להם או חשוב מעט מאוד .  

סקר :  הרפובליקנים מעריצים את נתניהו ,  הדמוקרטים מתרחקים מישראל
סקר מקיף בנושא יחסי ישראל-ארה"ב מציג קיטוב מפלגתי הולך וגובר .  בשעה שרפובליקנים ובמיוחד נוצרים-אוונגליסטים תומכים מאוד בישראל ובראש הממשלה ,  בקרב הדמוקרטים 49% תומכים בנקיטת קו קשוח מאוד נגד ההתנחלויות ,  עד כדי סנקציות כלכליות

