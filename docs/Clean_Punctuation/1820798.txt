מחשש שייעצר :  האלוף לוקר ביטל נסיעתו ללונדון
המזכיר הצבאי של רה"מ ביטל את הצטרפותו לביקור שמקיים נתניהו בבריטניה .  זאת בשל חשש שיוצא נגדו צו מעצר על רקע חלקו במבצע  " עופרת יצוקה ".  צה"ל : " צווי המעצר ממניעים פוליטיים "
 המזכיר הצבאי של ראש הממשלה בנימין נתניהו ,  האלוף יוחנן לוקר ,  לא התלווה לביקורו של ראש הממשלה בבריטניה מחשש שיוצא נגדו צו מעצר ,  כך נודע אמש  ( רביעי )  .  לוקר ,  שמצטרף באופן תדיר לנסיעות ראש הממשלה בעולם ,  ביטל את ביקורו בלונדון על רקע החשש כי ארגונים פרו-פלסטינים יוציאו נגדו צו מעצר בשל חלקו במבצע  " עופרת יצוקה ".  ראש הממשלה העלה את הנושא בפני ראש ממשלת בריטניה ,  דיוויד קמרון ,  בפגישתם הערב בדאונינג 10 .
 בדובר צה"ל אישרו את הפרטים ומסרו כי על בסיס הערכת הסיכונים המשפטית ומכלול הנסיבות הנוגעות לעניין הוחלט שלא לקיים את נסיעת המזכיר הצבאי של ראש הממשלה לאנגליה . " קיימים ניסיונות מתמשכים של גורמים שונים ליזום הליכים משפטיים כנגד קצינים בכירים בצה"ל במדינות שונות - וזאת ממניעים פוליטיים וככלי לניגוחה של מדינת ישראל ולעיתים גם להבכתה של המדינה המארחת .  החוק האנגלי עדיין מאפשר לגורמים פרטיים ליזום הליכים משפטיים ללא צורך באישור רשויות התביעה והניסיון מלמד שגורמים שונים באנגליה פועלים על מנת לנצל לרעה אפשרות זו ". 
לוקר מצטרף לשורה של בכירים ישראלים שנמנעו מלהגיע לבריטניה על רקע חשש דומה .  כך לדוגמא ,  דובר צה"ל עד לא מכבר ,  תא"ל  ( במיל' )  אבי בניהו אמר בראיון שהתפרסם לאחרונה בכתב העת האמריקאי לענייני ביטחון  " Defence News ",  כי נאלץ להיכנס לבריטניה תחת זהות בדויה .
 בשנתיים האחרונות נמנעו מלבקר בבריטניה בכירים ישראלים שהיו מעורבים במבצע  " עופרת יצוקה ",  הן בצה"ל והן במערכת הפוליטית ,  בגלל החשש שייעצרו ויישפטו על  " פשעי מלחמה ".  בין היתר ,  הוצא בדצמבר 2009 בבריטניה צו מעצר נגד שרת החוץ בזמן המבצע ,  ציפי לבני - ובגללו היא אכן ביטלה ביקור מתוכנן בממלכה .
  ( עדכון ראשון :  22:20 ,  04.05.11 ) 

מחשש שייעצר :  האלוף לוקר ביטל נסיעתו ללונדון
המזכיר הצבאי של רה"מ ביטל את הצטרפותו לביקור שמקיים נתניהו בבריטניה .  זאת בשל חשש שיוצא נגדו צו מעצר על רקע חלקו במבצע  " עופרת יצוקה ".  צה"ל : " צווי המעצר ממניעים פוליטיים "
 
