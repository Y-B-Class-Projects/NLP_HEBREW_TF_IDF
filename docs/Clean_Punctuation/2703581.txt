איש השלג של קרי מתמוסס
ג'ון קרי לא נכנע לפגעי מזג האוויר ונפגש גם בסוף השבוע האחרון עם רה"מ בנימין נתניהו ועם יו"ר הרשות הפלסטינית ,  אבו מאזן .  אבל בסביבתו הקרובה כבר יש מי שמדמה את התוכנית הביטחונית ,  שבה הוא מנסה לשכנע את שני הצדדים ,  לאיש השלג :  מרחוק ,  בעיקר בעזרת הגזר באמצע הפרצוף ,  הוא נראה כאדם ,  אבל בימים הבאים פשוט יימס .
 הניסיון להציג זאת כ"רעיונות "  של הגנרל אלן ,  ולא כתוכנית ביטחונית שהאמריקנים מציעים לשני הצדדים - כשל .  הצד הישראלי רואה בהצעה בסיס לדיון ,  שיש לתקן בו שורה ארוכה של דברים ,  ואילו הצד הפלסטיני רואה בה תוכנית ישראלית במסווה אמריקני ,  המעלה רעיונות ששום מנהיג פלסטיני לא יוכל להשלים איתם .  אף אחד אינו רוצה לפגוע באמריקנים ,  וכל צד ינסה להטיל את אשמת דחייתה של התוכנית על זולתו ,  אבל מדובר ,  ככל הנראה ,  בטעות פטאלית של התיווך האמריקני .
 הבעיה בצד הפלסטיני אינה רק הדרישה לכך שבמשך עשר שנים מחתימת ההסכם ישהה כוח ישראלי משמעותי על אדמת המדינה הפלשתינית בבקעת הירדן ,  אלא שבתום תקופה זו יעזוב הכוח את השטח רק אם יעמדו הפלסטינים במבחן הביצוע ;  מכיוון שלא נאמר מי יקבע אם הצליחו הפלסטינים במשימתם ,  ברור להם כי מדובר בכך שתפקיד השופט יוענק לישראל .  לכאורה ,  יוכל הכוח הישראלי לשהות לנצח בפלסטין ,  אם ישראל לא תפגין שביעות רצון מן הביצועים הפלסטיניים .  הצד הישראלי אינו מאושר מכך שהתוכנית מדברת על כך שגורם צבאי רב ? לאומי ישהה בפלסטין ,  אף שמדובר על כך שכל תפקידו יצטמצם בהכשרת כוחות האבטחה הפלסטיניים .  הוא גם אינו מרוצה מהגבלת שהייתו של צה"ל בבקעה לעשר שנים ,  מחשש שבתום התקופה יהיה לחץ בינלאומי כבד להוציא את החיים מן האזור .  
קרי לא הצליח לשכנע את הפלסטינים לקבל את ההצעה לאחד את שני מהלכי שחרור האסירים ,  ולדחות אותם למועד שבו היה אמור להתקיים השחרור האחרון .  הם סבורים כי מדובר בכוונה להתנות את השחרור של שתי הקבוצות  ( בקבוצה האחרונה נמצאים הפלסטינים תושבי ישראל )  בחתימה על הסכם המסגרת ,  זאת כאשר מבחינתם שחרור האסירים הוא תמורה לעצם חזרתם לשולחן המו"מ ללא הקפאת הבנייה בשטחים ,  ולא תמורה לחתימה על הסכם עם ישראל .  בסופו של דבר ,  חזר בו קרי מן הרעיון .
 אבל שיא המתח בין קרי לאבו מאזן היה כאשר בתום השיחה בין השניים סיפר מזכיר המדינה לנשיא הפלסטיני כי בכוונת נתניהו לבנות עוד כ ? 2,000 יחידות דיור ,  על חשבון הדירות שבנייתן הוקפאה ב ? 2010 .  אבו מאזן חייך בתחילה וחשב כי מדובר בהלצה בלתי מוצלחת ,  אבל כשהבין שקרי מעביר מסר רציני ,  הוא אמר כי זוהי שבירת כלים מוחלטת .
 מה עכשיו ?  קרי מסיים את הסיבוב ה ? 11 שלו כשהוא מותיר אחריו צדדים המתרחקים זה מזה .  מכיוון שאין שום סיכוי להגיע להסכם קבע מפורט בין הצדדים עד לאביב הקרוב ,  הוא חייב להחליט בין הסתפקות ב"הסכם מסגרת "  המטפל בכל הסוגיות ברמה עקרונית ואינו נכנס לפרטים מסוג תוכנית הביטחון של אלן ,  לבין מהלך מדורג לקראת הסכם קבע ,  שבו תהיה תוכנית אלן הסדר זמני ,  לצד מדינה פלסטינית בגבולות זמניים .  

איש השלג של קרי מתמוסס
nan
