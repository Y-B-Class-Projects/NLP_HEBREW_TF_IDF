אובמה התקשר לנתניהו : " נשלח עוד ציוד וכוח אדם "
 נשיא ארצות הברית התקשר לראש הממשלה ממטוסו ,  והבטיח סיוע מלא לכיבוי שריפת הענק בכרמל .  אובמה הביע את תנחומים למשפחות ההרוגים .  המשלוחים צפויים להתחיל להגיע היום
נשיא ארצות הברית ברק אובמה שוחח הלילה  ( שבת )  עם ראש הממשלה בנימין נתניהו בטלפון ,  והבטיח לשלוח סיוע נוסף למאבק בשריפת הענק ,  שיכלול ציוד כוח אדם מאומן .  אובמה הביע את תנחומיו  " למשפחות ההרוגים ולכל עם ישראל "  וכן אמר כי הסיוע יועבר במהירות האפשרית .  השניים שוחחו במהלך טיסתו של הנשיא האמריקאי חזרה מעירק והדברים נמסרו מפי דובר המועצה האמריקאית לביטחון לאומי ,  בן רודס ,  השוהה עמו על המטוס .
 רודס סיפר כי  " הנשיא אמר לראש הממשלה נתניהו כי מחשבותיו ותפילותיו נמצאים עם העם בישראל ".  הוא הוסיף כי נתניהו ואובמה סיכמו כי צוותי החירום של שתי המדינות ישארו בקשר מתמיד , " על מנת לוודא שלישראל תהיה את תמיכתה מלאה של ארצות הברית בהתמודדות עם הטרגדיה הנוראית הזו ". 
הפנטגון ,  יחד עם הסוכנות האמריקאית לפיתוח בינלאומי ,  הקציבו לישראל משלוחי חומרים מעכבי בערה וכן כלים נוספים לכיבוי אש .  המשלוחים צפויים להתחיל להגיע החל מהבוקר .  בנוסף ,  ארצות הברית שולחת צוות מומחים המונה שלושה אנשים מסוכנות החירום של רשות היערות במדינה ,  הצפויים להגיע ארצה בזמן הקרוב .
 מזכ"ל האו"ם באן קי-מון שיגר הלילה איגרת לראש הממשלה בנימין נתניהו ,  בה הוא הביע צער עמוק על אובדן החיים ,  העקירה מבתים של תושבים והנזק לטבע ,  שגרמה השריפה בכרמל .  הוא כתב כי מדובר בטרגדיה נוראה ושלח את תנחומיו למשפחות ההרוגים .  לדבריו ,  הוא שואב השראה מהאומץ של כחוחות ההצלה הישראלים ומהעזרה הבינלאומית שישראל קיבלה בתוך שעות ספורות מאז פרוץ השריפה .  הוא הוסיף ואמר כי האו"ם יהיה מוכן להושיט יד לעזרה לישראל בכל דרך אפשרית ,  באמצעות העברת סיוע נוסף מהמדינות החברות בו .  בקול ישראל דווח ,  כי שגריר ישראל באו"ם ראובן מירון צילצל למזכ"ל והביא את תודתו על האיגרת התמיכה .
 בתוך כך ,  ראש הממשלה בנימין נתניהו ערך הערב מספר שיחות עם מנהיגי המדינות נורבגיה ,  בלגיה ,  הולנד וגרמניה במטרה לגייס מטוסי כיבוי נוספים לסיוע בכיבוי האש המשתוללת זה היום השני ברכס הכרמל ,  כך נמסר ממשרד ראש הממשלה .
 השיחות שביצע ראש הממשלה נועדו לתגבר את מטוסי הכיבוי והמסוקים שכבר נשלחו מיוון ,  בריטניה ,  טורקיה ,  קפריסין ,  שכבר משעות הבוקר השתתפו במאמצי הכיבוי בניסיון להשתלט על האש .
 מוקדם יותר הודה ראש הממשלה למנהיגי המדינות הזרות שנרתמו לסייע למאמצים ,  בהם ראש ממשלת יוון ג'ורג' פפנדראו ,  ראש ממשלת בריטניה דיוויד קמרון וראש ממשלת טורקיה רג'פ טייפ ארדואן . " אני מבקש להודות לארדואן שהציע וקיבלנו בברכה שני מטוסים מטורקיה שנמצאים כאן ",  הצהיר נתניהו .  
ראש הממשלה הוסיף : " אני רוצה להודות גם לראש ממשלת בולגריה ,  ששלח מאה כבאים שכבר הגיעו הנה .  אני רוצה להודות לולדימיר פוטין ששלח מטוס רוסי גדול מאוד ,  אולי הגדול מסוגו בעולם .  המטוס בדרך לכאן והוא יגיע אחר הצהרים .  כמו כן קיבלנו סיוע והצעות לעזרה ממצרים ואזרבייג'ן ,  מספרד ,  מקרואטיה ,  מצרפת ומירדן ששלחה לכאן כבאים ,  עזרה מאוד משמעותית .  הם הגיעו כבר .  אני חושב שהדבר הזה מסמל היענות חסרת תקדים לפנייתנו לסיוע בינלאומי ". 
במהלך היום הגיעו לישראל 20 כלי טיס זרים על מנת לסייע בהשתלטות על השריפה .  מסוקי ומטוסי הכיבוי הראשונים הגיעו מיוון ,  טורקיה ,  ספרד  ,  צרפת ,  אזרבייג'ן ,  ירדן ומצרים ,  זאת בשל פנייה מוקדמת של ראש הממשלה למספר מדינות בבקשה שיסייעו בטיפול בשריפה .  יוון שלחה ארבעה מטוסי כיבוי ,  קפריסין שלחה מטוס ומסוק כיבוי ,  רוסיה - שני מטוסים ומסוק ,  מצרים - שני מסוקים ,  איזרבייג'אן - שני מסוקים ,  ספרד - שני מטוסים ,  קרואטיה - מטוס אחד ,  צרפת - שני מטוסים ,  רומניה - מסוק ,  ובריטניה - שלושה מסוקים ,  ושני מטוסים מטורקיה .  כמו כן ,  ירדן ובולגריה הביעו נכונות לשלוח צוותי כיבוי .  כלי הטיס הזרים יחלו לנחות בשדה התעופה רמת דוד בארבע לפנות בוקר .
 
אובמה התקשר לנתניהו : " נשלח עוד ציוד וכוח אדם "
 נשיא ארצות הברית התקשר לראש הממשלה ממטוסו ,  והבטיח סיוע מלא לכיבוי שריפת הענק בכרמל .  אובמה הביע את תנחומים למשפחות ההרוגים .  המשלוחים צפויים להתחיל להגיע היום

