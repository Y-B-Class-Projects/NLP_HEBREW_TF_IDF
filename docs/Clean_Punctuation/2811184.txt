הפלסטינים עשויים לדחות הפנייה לאו"ם לטובת היוזמה המרוככת
שר החוץ הפלסטיני ,  ריאד אל-מאלכי ,  אמר לסוכנות  " מען "  כי הרשות תתמוך בהצעה הצרפתית להכרה במדינה פלסטינית ,  בכפוף להכנסת הסתייגויות .  מקורות פלסטיניים :  אחרי הפגישה עם קרי נחליט אם לגשת מחר לאו"ם
 ( נתניהו במהלך ביקורו ברומא ,  אתמול )  
שר החוץ הפלסטיני ,  ריאד אל-מאלכי ,  אמר היום  ( שלישי )  לסוכנות הידיעות  " מען "  כי אם צרפת תסכים להוסיף את ההסתייגויות הפלסטיניות להצעת החלטה המרוככת שמבקשת צרפת להעביר במועצת הביטחון של האו"ם בנוגע להכרה במדינה פלסטינית ,  הרשות תתמוך בהצעתה .  הההצעה הצרפתי מבקשת לקרוא להקמת מדינה פלסטינית בתוך שנתיים ,  על בסיס קווי 1967 עם חילופי שטחים .  אל-מאלכי הבהיר כי סוגיה זו תעמוד במוקד פגישתם של שרי החוץ של הליגה הערבית עם שר החוץ של צרפת ,  לורן פביוס ,  בלונדון .
 במקביל ,  ייפגשו היום שרי החוץ של מדינות ערב עם שר החוץ של ארצות הברית ,  ג'ון קרי .  מקורות פלסטיניים אמרו ל"מען "  כי בהתאם לתוצאות הפגישה יוחלט אם לדחות את הפנייה לאו"ם ,  שמתוכננת למחר .  
בשבוע שעבר שוחח בנושא ראש הממשלה ,  בנימין נתניהו ,  עם נשיא צרפת ,  פרנסואה הולנד ,  וביקש ממנו לחדול מקידום הצעת ההחלטה להכרה במדינה פלסטינית .  אתמול הוא נפגש ברומא עם שר החוץ קרי .  השניים מעוניינים להכשיל את המהלך באו"ם להכרה במדינה פלסטינית ,  אבל מתקשים להסכים על הדרך הנכונה לעשות זאת .  
תהליך השלום | עוד כותרות:נתניהו נפגש עם קרי : " הניסיון לכפות תנאים ידרדר את המצב"הפנייה הפלסטינית לאו"ם :  אבו מאזן משחק שחמט מול נתניהו60% מהיהודים בארץ בעד פשרה טריטוריאלית עם הפלסטינים 
בשעה שישראל דורשת מארצות הברית להטיל וטו על כל הצעה מסוג זה ,  האמריקנים חוששים שהטלת וטו על ההצעה הפלסטינית תפגע ביחסים בין ארצות הברית לבין מדינות ערב ,  שתומכות במהלך הפלסטיני .  לכן ,  מנסה קרי לקדם הצעת החלטה חלופית להצעה הפלסטינית ,  שגם בה יוזכרו גבולות 1967 ,  אך הניסוח הכללי שלה יהיה נוח יותר לישראל .  
נתניהו ,  מצדו ,  מסרב להתרשם מההצעה החלופית שארצות הברית מגבשת יחד עם מדינות אירופה .  אף שההצעה הזו כוללת סעיפים החשובים לישראל כגון חילופי שטחים ,  סידורי ביטחון והכרה בזהותה היהודית של ישראל ,  נתניהו מתנגד לכל הצעת החלטה שכוללת בתוכה את גבולות 1967 .  הוא מנסה לשכנע את האמריקנים לדחות את הדיון בנושא עד לאחר הבחירות בישראל .  
בתום פגישתו אמש עם קרי הדגיש נתניהו כי הוא  " מאוד מעריך את המאמצים של שר החוץ למנוע הידרדרות באזור ".  לדבריו , " אמרתי בפגישה שהניסיונות של הפלסטינים ושל כמה מדינות באירופה לכפות תנאים על ישראל רק ידרדרו את המצב באזור ויסכנו את ישראל ולכן נתנגד לזה בתוקף ".  
לפניות לכתב אבי יששכרוף :  aviissacharoff@walla.com 

הפלסטינים עשויים לדחות הפנייה לאו"ם לטובת היוזמה המרוככת
שר החוץ הפלסטיני ,  ריאד אל-מאלכי ,  אמר לסוכנות  " מען "  כי הרשות תתמוך בהצעה הצרפתית להכרה במדינה פלסטינית ,  בכפוף להכנסת הסתייגויות .  מקורות פלסטיניים :  אחרי הפגישה עם קרי נחליט אם לגשת מחר לאו"ם

