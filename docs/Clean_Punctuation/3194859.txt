אחרי 24 שנים :  ירדן הודיעה על ביטול חלק מהסכם השלום עם ישראל
אחרי לחץ ציבורי על המלך עבדאללה להשיב את הריבונות לשטח ירדן במלואה ,  הוא אמר כי בכוונתו  " לקחת את כל ההחלטות שישרתו את הירדנים "  ולבטל את החכרתם של שני אזורים לישראל .  נתניהו :  נדון עם ירדן על הארכת הנספחים
עבדאללה מלך ירדן אמר היום  ( ראשון )  כי עמאן תבטל כמה מהנספחים בהסכם השלום עם ישראל ,  בעקבות לחץ ציבורי כבד .  ראש הממשלה בנימין נתניהו אמר כי הוא יקיים מגעים עם הממלכה להארכתם .  לשני הצדדים יש שנה לדון בכך ,  לפני כניסת ההחלטה לתוקף .  
במסגרת הסכם השלום ,  שנחתם באוקטובר 1994 נחתם גם נספח הקובע כי על ירדן לאשר מחדש לאחר 25 שנה את החכרתם של שני אזורים לישראל - אי השלום בנהריים בצפון ,  ומובלעת צופר בדרום .  השטחים עצמם הם מובלעות ישראליות בשטח בריבונות ירדנית ,  ומאז שנחתם ההסכם ישראלים יכולים להיכנס ולצאת מהם בקלות ,  ולעבד שם שטחים חקלאיים .  
עוד בוואלה !  NEWSכשרבין פיתח נחישות ,  וקירב את שלושת הקליעים בכיכרבגלל העומס ברכבת :  נוסעת התעלפה - פקח הגיע רק אחרי 15 דקותרגב מתייצבת לצד יאיר נתניהו : " אופירה אסייג אישה רעה"אחרי דחיית פינוי חאן אל-אחמר :  מבוי סתום בין נתניהו לבנט בקבינט 
בחודשים האחרונים ישנו לחץ ציבורי על המלך עבדאללה לבטל את הסעיפים ,  ולהשיב את הריבונות בשטח לירדן במלואה . " ההחלטה שלנו לבטל את הנספחים היא מתוך התלהבותנו לקחת את כל ההחלטות שישרתו את ירדן והירדנים ",  כתב המלך עבדאללה בחשבון הטוויטר שלו .  
בטקס בטקס האזכרה הממלכתי לראש הממשלה יצחק רבין ,  שחתם על ההסכם עם ירדן ,  אמר נתניהו : " ההסכם הוא נכס חשוב ויקר והוא מצטרף לשלום עם מצרים .  שני הסכמי השלום האלו מתבלטים כעוגנים יציבים באזור .  ישראל ניצבת איתם כחזית אחת נגד האיום האיראני ונגד האסלאם הקיצוני ".  
ח"כ עפר שלח  ( יש עתיד )  ,  החבר בוועדת החוץ והביטחון ,  האשים את נתניהו במשבר מול ירדן . " חוסר המעשה המדיני של נתניהו עולה לישראל ביוקר ",  אמר ח"כ שלח .  לדבריו ,  ההודעה  " מצערת וממחישה את מה שאנחנו אומרים כבר זמן רב :  חוסר המעשה המדיני של נתניהו עולה לישראל ביוקר ".  הוא הוסיף : " חלון ההזדמנויות שנפתח באזור בגלל המאבק המשותף נגד איראן ודאעש הולך ונסגר ,  וביבי לא ניצל אותו כדי לקדם את המעמד והאינטרסים של ישראל במזרח התיכון ".  
אלי ארזי ,  מנציגי ישראל בוועדת הקבע הישראלית-ירדנית לענייני מובלעות ,  הסביר את המצב ואמר כי  " ההסכם בין המדינות אומר שמדי 25 שנה ,  אם אחת המדינות לא מחדשת באופן אוטומטי את נספחי הסכם השלום ,  צריך לשבת ולדבר .  זה מה שקרה היום .  הירדנים העבירו מסר שאין חידוש אוטומטי של הנספחים ".  ארזי הוסיף כי  " יש בין שתי המדינות מערכת יחסים רצינית ועמוקה ,  ויש לי עשרות פגישות עם הירדנים .  לפני שיוצאים בכותרות ,  צריך לקרוא את הסכם השלום על נספחיו .  אני מבין שמדובר בעניין פנימי ירדני ,  ולאף צד אין עניין לא לחדש את הנספחים .  כמו כן ,  יש לזכור שהשטח מוגדר תחת 'משטר מיוחד' ,  שזכות הקניין שלו ישראלית והריבונות שלו ירדנית ,  על כן ההחלטות יתקבלו במשותף ".  
ראש מועצה אזורית הערבה התיכונה ,  אייל בלום ,  התייחס להודעה הפתאומית של מדינת ירדן התקבלה במשרד החוץ בעניין הלאמת שטחים בערבה ,  ואמר כי  " השטחים החקלאיים במובלעת צופר הינם משמעותיים מאוד מבחינת ביטחון האזור ,  המדינה ,  הפרנסה וענף החקלאות בערבה התיכונה .  המשמעות הינה קריסה של 30 משקים חקלאיים בשטח של כ 1,400 דונם ".  בלום הוסיף כי "  לא מתקבל על הדעת כי לאחר שנים רבות ישתנו סדרי עולם .  אני קורא לראש ממשלת ישראל לפתור את המשבר הזה באופן מידי שכן מלבד חשיבות השטחים לחקלאות ,  הם מהווים חייץ בין האזורים המיושבים בערבה ,  לבין מדינת ירדן והנם קריטיים לביטחון המדינה ".  עוד הוסיף בלום : " מדינת ישראל נמצאת בקשרים של מסחר ,  ותעשייה עם ירדן ואף מעבירה אליה מיליוני קוב מים לתושביה .  אנו מצפים מממשלת ישראל לפעול על מנת שהמצב הקיים יישמר ובוודאי שלא נשקוט עד שנעביר החלטה לא הגיונית זו מעל סדר היום ".  

אחרי 24 שנים :  ירדן הודיעה על ביטול חלק מהסכם השלום עם ישראל
אחרי לחץ ציבורי על המלך עבדאללה להשיב את הריבונות לשטח ירדן במלואה ,  הוא אמר כי בכוונתו  " לקחת את כל ההחלטות שישרתו את הירדנים "  ולבטל את החכרתם של שני אזורים לישראל .  נתניהו :  נדון עם ירדן על הארכת הנספחים

