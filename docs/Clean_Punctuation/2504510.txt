 " הצבעה על חוק טל ?  לא במושב הכנסת הנוכחי "
 לאחר שנתניהו החליט לגלגל את האחריות בנוגע להארכת החוק השנוי במחלוקת לכנסת ,  ושלא הממשלה היא שתחליט ,  גורמים בקואליציה מעריכים כי הכנסת כלל לא תבצע מהלך משמעותי בנושא
על רקע המחאה הציבורית בנושא  " חוק טל "  ובעוד  " מחנה הפראיירים "  הפגין הבוקר  ( ראשון )  מול משרד ראש הממשלה ,  בכירים בקואליציה העריכו כי הכנסת לא תבצע מהלך משמעותי בנוגע לחוק לפני הכרעת הממשלה בעניין .  זאת בניגוד לאמירותיו של ראש הממשלה ,  בנימין נתניהו ,  לפיהם הכנסת היא שתכריע בנוגע להארכת החוק במקום הממשלה .
" במושב החורף הנוכחי לא יקרה שום דבר משמעותי בנוגע לחוק טל ",  אמרו הבכירים בשיחה עם וואלה !  חדשות .  אך בכל מקרה ,  השבוע לא צפוי להיות דיון דרמטי בעניין .  לנתניהו לא רק בעיה מול המתנגדים לחוק ,  מבחינת החרדים  אי הכרעה בממשלה ,  כמוה כהכרעה נגד החוק .  גם בהנהלת הקואליציה וגם במליאת הכנסת צפוי להיות רוב נגד הארכת החוק בחמש שנים ,  אלא אם הממשלה תכריע אחרת .
 עוד באותו נושא:מילואמיניקים הקימו  " מחנה פראיירים ":   " חוק טל - קומבינה"כחלון :  חלוקת הנטל לפי  " חוק טל "  היא אסון לכולנוביום חמישי :  נתניהו מחשק את ברק ?  הממשלה לא תדון בחוק טלנתניהו מזגזג :  הממשלה צפויה להאריך הפטור לחרדים מצה"ל בשנה 
במעין טריק פרוצדורלי ,  יו"ר הכנסת ,  ראובן ריבלין ,  פתח ביום שלישי שעבר את הדיון בחוק ,  זאת בשל העובדה שהכנסת חייבת להתחיל לדון בכך חצי שנה לפני פקיעת תוקף החוק  בתחילת אוגוסט .  אבל כאמור היה זה דיון עקר וכרגע היועץ המשפטי לכנסת בודק האם בכלל המליאה תצטרך להצביע כבר בשלב זה על הדיון המתקיים בו .  
השלב הבא הוא העברת החוק לוועדת הכנסת ,  שתחליט איזו ועדה תדון בחוק  כמובן שהדבר יהיה תלוי במה שהממשלה תרצה :  אם הממשלה תבקש להאריך את החוק ,  יהיה כדאי לה להעביר את הנושא לדיון בוועדת העבודה והרווחה של חיים כץ מהליכוד .  אופציה אחרת היא ועדת החוץ והביטחון בראשותו של ח"כ שאול מופז  ( קדימה )  ,  שלא מן הנמנע שינסה לעכב את ההליך .  רק לאחר ההכרעה בוועדה הרלוונטית ,  הנושא יגיע לאישור סופי במליאת הכנסת  מה שכנראה יקרה במושב הקיץ ,  לאחר פגרת הפסח .
 בשבועיים האחרונים נתניהו זגזג פעם אחר פעם בנושא החוק .  ביום שני לפני שבועיים הוא הודיע בישיבת ועדת החוץ והביטחון של הכנסת כי בכוונתו להביא לאישור הממשלה את הארכת חוק טל בחמש שנים .  לא חלפו כמה שעות ושר הביטחון ,  אהוד ברק ,  הודיע בישיבת סיעת העצמאות שהוא יתמוך בהארכת החוק בשנה אחת בלבד .  יומיים לאחר מכן הצטרפו למתנגדים גם המשנה לראש הממשלה משה יעלון ושרי ישראל ביתנו .  
48 שעות בלבד נדרשו כדי שנתניהו יישר קו והוא הודיע שהחוק לא יוארך בחמש שנים וכי ידון עם השותפות הקואליציוניות על משך הארכתו .  גם הבטחתו שהחוק יעלה ביום ראשון שעבר לא קוימה וחלף שבוע נוסף .  ביום חמישי האחרון הוא הגדיל לעשות וניסה לברוח מאחריות ,  כאשר ביקש להעביר את ההכרעה לדיון בוועדות הכנסת .  כעת ,  מסתבר כפי הנראה ,  כי למרות הכל ,  הממשלה היא זאת שתצטרך להכריע בעניין . 

" הצבעה על חוק טל ?  לא במושב הכנסת הנוכחי "
 לאחר שנתניהו החליט לגלגל את האחריות בנוגע להארכת החוק השנוי במחלוקת לכנסת ,  ושלא הממשלה היא שתחליט ,  גורמים בקואליציה מעריכים כי הכנסת כלל לא תבצע מהלך משמעותי בנושא

