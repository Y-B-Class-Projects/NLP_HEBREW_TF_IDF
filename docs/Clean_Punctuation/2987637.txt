נתניהו : " ישראל דואגת יותר לפלסטינים מאשר המנהיגים שלהם "
 בסרטון שפרסם ראש הממשלה כחלק מסדרת קטעים הנושאים מסרים לקהילה הבינלאומית ,  אמר כי  " לפלסטינים מגיע יותר ".  על כספי הסיוע לעזה שהוסטו לשימוש חמאס : " סיוע נמנע מילדים מוכי עוני ,  השתמשו בו למכונת מלחמה שתרצח יהודים "
  ( בווידאו :  סרטון ההתנצלות שפרסם נתניהו לערביי ישראל ,  לפני שבועיים )   
" אני ,  ראש ממשלת ישראל ,  דואג יותר לפלסטינים מהמנהיגים שלהם עצמם "   כך אמר ראש הממשלה בנימין נתניהו בסרטון שפרסם הערב  ( חמישי )  ברשת ,  האחרון בסדרת סרטונים שצילם בשבועות האחרונים הנושאים מסרים לקהילה הבינלאומית . " חלקכם לא תאמינו למה שאני הולך לומר ,  אבל אומר זאת בכל מקרה ,  כי זו האמת ",  אמר נתניהו בסרטון ,  והוסיף : " ישראל דואגת יותר לפלסטינים מאשר המנהיגים שלהם עצמם .  נשמע מדהים ,  נכון ?  ".  
בסרטון מתייחס נתניהו בנוסף לפרשות נוספות שנחשפו בשבוע האחרון ,  ובהן המעילה בכספי הסיוע הבינלאומיים שהגיעו לארגון הסיוע World Vision .  במסגרת הפרשה נחשף כי בכירים בארגון הסיוע ובסוכנות הפיתוח של האו"ם שימשו סוכנים של חמאס וניצלו את עבודתם כדי לקדם אינטרסים של הארגון השולט בעזה . " סיוע חיוני נמנע מילדים מוכי עוני .  החמאס השתמש בכסף הגנוב הזה כדי לבנות מכונת מלחמה שתרצח יהודים ",  אמר נתניהו בסרטון .  
הוא הוסיף כי  " החמאס גנב תמיכה קריטית לילדים פלסטינים כדי שהם יוכלו להרוג את ילדינו שלנו .  אז אני שואל  מי דואג יותר לפלסטינים ?  ישראל ,  שאפשרה סיוע הומניטרי לעזה מדי יום ,  או חמאס שגוזל מהילדים הפלסטינים את אותו סיוע ?  ישראל ,  שמטפלת בפצועים מעזה בבתי החולים שלה ,  או חמאס שמונע מפצועים לקבל טיפול רפואי ?  ".  

נתניהו : " ישראל דואגת יותר לפלסטינים מאשר המנהיגים שלהם "
 בסרטון שפרסם ראש הממשלה כחלק מסדרת קטעים הנושאים מסרים לקהילה הבינלאומית ,  אמר כי  " לפלסטינים מגיע יותר ".  על כספי הסיוע לעזה שהוסטו לשימוש חמאס : " סיוע נמנע מילדים מוכי עוני ,  השתמשו בו למכונת מלחמה שתרצח יהודים "
 
