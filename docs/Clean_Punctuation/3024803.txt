מרד של ח"כית מהליכוד : " לא אגיע לכנסת עד שתיחקר פרשת ילדי תימן "
 נורית קורן מסרה מכתב לנתניהו ,  שבו הדגישה כי לא תשתתף בהצבעות ובדיונים במשכן עד להקמת ועדת חקירה להיעלמותם של בני העולים מתימן .  הח"כית ,  שנמנעה מלהצביע על התקציב ,  טוענת כי ח"כ ביטן  " מערים קשיים ומכשולים "
 ח"כ נורית קורן  ( הליכוד )  הודיעה אתמול  ( רביעי )  לראש הממשלה בנימין נתניהו כי היא לא מתכוונת לשוב לכנסת עד להקמת ועדה מיוחדת לחקר האמת בפרשת ילדי תימן ,  המזרח והבלקן .  קורן לא השתתפה הלילה בהצבעות על התקציב הדו-שנתי והצהירה כי לא תשתתף בעתיד בהצבעות ,  בדיונים או בפעילות בכנסת אם לא תתקבל בקשתה .  
במכתב ששיגרה לנתניהו האשימה קורן את יו"ר הקואליציה דוד ביטן ,  חבר במפלגתה ,  בהערמת  " קשיים ומכשולים שלא מן המניין "  בנוגע להקמת הוועדה .  זאת ,  לדבריה ,  למרות שבפגישה שערכה לאחרונה עם נתניהו , " ראש הממשלה הבין את הצורך הציבורי בהקמת הוועדה ואף אישר את הקמתה בראשותי ".  
" זו תקופה ארוכה שח"כ ביטן מוליך אותי שולל ,  תוך שהוא מציג בפניי מצג שווא לפיו הוא פועל ליישום הקמת הוועדה ",  טענה חברת הכנסת ,  שהוסיפה כי לפני שבועיים הודיע לה ביטן שהוא פועל להקמת ועדה מיוחדת מול הגורמים הרלוונטים - אך התברר לה כי אין אמת בדברים . " הוא ביקש ממני לדבר עם מנכ"ל הכנסת בנושא  וכך עשיתי .  אולם ,  לצערי הרב נוכחתי לגלות כי דבריו הם דברי סרק ולעג ואין לו כל כוונה לפעול בנושא ". 
עוד בוואלה !  NEWS :  בתום לילה ארוך :  הכנסת אישרה את תקציב המדינה הדו-שנתיהחיים החדשים של האסיר קצב :  בלי יציאות בערב ובלי לעזוב את הארץ"סבלה כל כך בחייה הקצרים ":  הרצח המסתורי של וג'דאן בת ה-17 
קורן הדגישה במכתב כי החליטה לעזוב את משכן הכנסת עד שבקשתה תיענה משום שסברה שזו טובת העניין וטובת המשפחות שבשמן היא פועלת . " אין לי כל ברירה ",  כתבה . " לפני צאתי מהכנסת הודעתי גם בלשכתך שאני יוצאת ומבקשת לדבר איתך בדחיפות ,  ובמקביל הודעתי לח"כ ביטן שאני יוצאת מהכנסת ותשובתו המפתיעה הייתה 'תהי בריאה' .  החלטתי שאיני חוזרת למשכן הכנסת עד שתוקם הועדה המיוחדת שאישרת את הקמתה ".  
הח"כית מהליכוד הדגישה כי הקמת הוועדה אינה מצריכה תקציב מיוחד . " לא ביקשתי תקציבים קואליציוניים לנושא זה או אחר ",  כתבה . " בקשתי היחידה הייתה הקמת הוועדה .  אני פועלת מדם ליבי ומבחינתי זהו הנושא החשוב ביותר שעומד על הפרק כרגע ".  
השבוע אישרה ועדת החוקה ,  חוק ומשפט פה אחד את צו ועדות חקירה ,  שמאפשר היתר עיון בחומרי ועדת החקירה הממלכתית בעניין היעלמותם של הילדים בני העולים מתימן בשנים הראשונות של המדינה .  זאת ,  לאחר שבנובמבר האחרון קיבלה הממשלה את ההחלטה להתיר את חשיפת החומרים ,  וכעת ,  נותר רק לראש הממשלה לחתום על הצו לפני חשיפת הפרוטוקולים .  ביוני האחרון מינה ראש הממשלה את השר צחי הנגבי לטיפול בנושא .
 על פי הצו ,  יפורסמו לציבור הפרוטוקולים החסויים של ועד כהן-קדמי משנת 2001 ,  וכן רשימות שנתפסו על ידי הוועדה ,  מידע על התנהלות רשויות הרווחה באותה עת ועוד .  ועדת כהן-קדמי בחנה את הטענה למעורבות ממסדית בהיעלמות ילדי תימן ,  וכן מקרים פרטניים שהובאו לעיונה .  
מתוך 1,053 מקרים שאותם בחנה הוועדה ,  נקבע כי 979 ילדים מתו ,  69 הוגדרו  " עלומים "   ( מקרים שבהם לא נמצאה עדות למיקומם הנוכחי של הילדים )   ש-13 מהם עוד בתימן ,  וחמישה אותרו .  עם זאת ,  משפחות הילדים לא קיבלו את ממצאי הוועדה וטענו כי הילדים לא מתו אלא נחטפו והועברו לאימוץ אצל משפחות אחרות מעוטות או חשוכות ילדים .  

מרד של ח"כית מהליכוד : " לא אגיע לכנסת עד שתיחקר פרשת ילדי תימן "
 נורית קורן מסרה מכתב לנתניהו ,  שבו הדגישה כי לא תשתתף בהצבעות ובדיונים במשכן עד להקמת ועדת חקירה להיעלמותם של בני העולים מתימן .  הח"כית ,  שנמנעה מלהצביע על התקציב ,  טוענת כי ח"כ ביטן  " מערים קשיים ומכשולים "
 
