נוער לקראת גיוס : " רוצים את גלעד בבית "
 כמאה בני נוער צועדים בירושלים בקריאה להשלים את עסקת השבויים ולשחרר את החייל החטוף גלעד שליט . " בתור נוער לפני גיוס ,  אנחנו רוצים לדעת שהממשלה תעשה הכל למעננו "
 אחרי השלמת עסקת הקלטת ,  במטה שליט מבקשים להמשיך את המומנטום ולהגביר את הלחץ על הממשלה במטרה להשיב את החייל החטוף הביתה .  מטה בני הנוער למען גלעד שליט עורך כעת  ( שני )  מסע אלונקות סביב ירושלים ,  שיצא מהר הרצל ,  תחת הכותרת : " ביבי התחלה טובה ,  עכשיו סיים את המלאכה ". 
כמאה בני נוער צועדים כעת בבירה ,  במסלול שצפוי לעבור דרך משרדי הממשלה ,  בנין הכנסת ,  בית המשפט העליון ומעון ראש הממשלה . " אנו קוראים שלא לבזבז זמן ולהביא לשחרורו המיידי של גלעד .  צריך להבין שהשעון דופק וכל יום שחולף הוא משמעותי .  ביבי ,  אנחנו מאחוריך ",  אמר אחד מראשי מטה בני הנוער אמיר גולדשמיט .
 לדברי איתי בן דוד ,  ממובילי מאבק הנוער למען שליט ,  ישנה חשיבות מיוחדת לעובדה שהצועדים הם בני נוער . " אנחנו בתור נוער לפני גיוס ,  רוצים לדעת שאם יקרה לנו חלילה מה שקרה לגלעד ,  הממשלה תעשה הכל למעננו .  הקלטת הוכיחה לספקנים שגלעד חי ובמצב טוב ,  ושצריך לעשות מה שצריך כדי להחזיר אותו ",  אמר בן דוד לוואלה !  חדשות . 
" אנחנו רוצים להגיד לראש הממשלה נתניהו שאנו מודים לו על עסקת הקלטת ,  אבל עכשיו צריך להחזיר אותו הביתה .  אנחנו נמשיך עם הפעילות עד שגלעד חוזר ". 
יו"ר מטה המאבק למען שליט ,  שמשון ליפמן אמר כי בנוסף למסע האלונקות ,  מתכנן מטה המאבק שורה של פעילויות נוספות למען גלעד במהלך החג .  ביום רביעי צפויה להיערך פעילות עיטור צלחות קרמיקה בהנחיית האמנית זהבה נטר בגן החבל בשהם .  ביום שישי מתכננים מאות פעילים להתפרס ב-70 מוקדי בילוי בארץ ולשכנע את המבלים להתפקד לצבא החברים של גלעד .  כמו כן במאהל המחאה בירושלים תיערך עצרת מחאה למען שחרורו המהיר של גלעד .
 
נוער לקראת גיוס : " רוצים את גלעד בבית "
 כמאה בני נוער צועדים בירושלים בקריאה להשלים את עסקת השבויים ולשחרר את החייל החטוף גלעד שליט . " בתור נוער לפני גיוס ,  אנחנו רוצים לדעת שהממשלה תעשה הכל למעננו "
 
