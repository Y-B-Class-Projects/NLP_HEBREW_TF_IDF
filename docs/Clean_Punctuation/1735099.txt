נתניהו לאבו מאזן :  אמור 'כן' למדינה יהודית
רה"מ אמר בנאום וידאו ששודר בכנס ראשי הארגונים היהודיים בארה"ב ,  כי  " אבו מאזן צריך להכיר בריש גלי בישראל כמדינת העם היהודי ".  על הפליטים הפלסטינים : " אין להם מקום בישראל "
" רק תגיד את זה :  אמור 'כן' למדינה יהודית "   כך אמר אמש  ( שני )  ראש הממשלה בנימין נתניהו בנאום וידאו ששודר בפני חברי ועידת הנשיאים של ראשי הארגונים היהודיים בארצות הברית . " אני סבור שאבו מאזן צריך להגיע לידי החלטה ",  אמר נתניהו . " הוא צריך להכיר במדינת ישראל כמדינה יהודית ,  ולהביע זאת באופן חד משמעי ,  לומר זאת לעמו ,  בלשונו ".   
" לפני מספר שבועות פתחנו בשיחות הישירות עם הפלסטינים "  אמר נתניהו בפתח דבריו . " אנו להוטים להמשיך בהן ולהשלימן ".  בדבריו התייחס נתניהו לציפייתו מהרשות הפלסטינית שלא לדרוש ממנו כתנאי מוקדם את המשך הקפאת הבנייה בהתנחלויות ,  אשר צפויה להסתיים ביום ראשון הקרוב . " אנו שמחים שהמגעים הישירים נפתחו בלא תנאים מקדימים ,  ומקווים כי הם גם ימשיכו בלא תוספת תנאים ".  
נתניהו חזר ואמר כי מטרתו היא להשיג  " הסכם שלום בתוך פחות משנה ",  אך הדגיש כי הדבר יקרה רק תוך שמירה על שני עקרונות הבסיס ,  כלשונו :  הכרה במדינת ישראל כמדינה יהודית וכן סוגיית הביטחון . " הגיע הזמן שהפלסטינים יעשו את מה שהם סירבו לעשות מזה 62 שנים ,  והוא :  להגיד 'כן' למדינה יהודית-ריבונית ". 
על רקע התבטאויותיו של שר החוץ אביגדור ליברמן בנושא עתידם של ערביי ישראל ואמונתו בצורך להעלות את הנושא במסגרת המו"מ עם הרשות ,  נתניהו הזכיר בנאומו כי  " למעלה ממיליון אזרחים ערבים נמצאים בישראל ,  והם נהנים משוויון זכויות אזרחי .  אך אין הדבר אומר כי יש להם זכויות לאומיות .  הם רשאים להשתתף במערכת הבחירות ולהיות שותפים שווי זכויות בדמוקרטיה הישראלית ,  אך אין להם זכות להקים מדינה משלהם ". 
נתניהו התייחס גם לסוגיית הפליטים ,  והצהיר כי  " לפליטים הפלסטינים אין כל זכות להיכנס לתחומי מדינת ישראל ".  נתניהו הסביר ,  כי  " בדיוק כפי שישראל אפשרה ליהודים מרחבי העולם לעלות לתחומיה ,  כך גם המדינה הפלסטינית צריכה לעשות בנוגע לפלסטינים ברחבי העולם ". 

נתניהו לאבו מאזן :  אמור 'כן' למדינה יהודית
רה"מ אמר בנאום וידאו ששודר בכנס ראשי הארגונים היהודיים בארה"ב ,  כי  " אבו מאזן צריך להכיר בריש גלי בישראל כמדינת העם היהודי ".  על הפליטים הפלסטינים : " אין להם מקום בישראל "
 
