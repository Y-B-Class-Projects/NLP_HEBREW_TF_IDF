כחלון על הפצת קלטת  " ההטעיה "  של הליכוד : " מעשה שלא ייעשה "
 יו"ר מפלגת כולנו התייחס להודאה של מפלגת השלטון בהפצת הקלטת הישנה שבה נשמע לכאורה קורא להצביע לה . " זאת לא דרך .  זאת לא דמוקרטיה ",  תקף כחלון . " עצוב שהם הגיעו למקום הזה ".  לפיד : " נהיה גדולים יותר מהבחירות הקודמות "
 יו"ר מפלגת כולנו משה כחלון הגיב היום  ( שלישי )  להפצת הקלטת שבו נשמע קורא להצביע למפלגת הליכוד ואמר לוואלה חדשות כי  " השתמשו בהקלטה ישנה ".  לדבריו ,  זה  " מעשה שלא ייעשה .  לא מוסרי ולא ערכי ".  
לפני כן ,  אמר כחלון כי  " זאת לא דרך .  זאת לא דמוקרטיה ".  כחלון ,  שליווה את אמו לקלפי בגבעת אולגה ,  הבהיר כי  " עצוב שמפלגת הליכוד הגיעה למקום הזה .  גם בקמפיין יש גבולות אדומים .  אני שמח שהם הודו ,  אבל עצוב שהם היו צריכים להגיע למקום כל כך נמוך ". 
בליכוד הודו מוקדם יותר בדיון בפני יו"ר ועדת הבחירות ,  השופט סלים ג'ובראן ,  בהפצת הקלטת ,  אולם טענו כי היא אינה מטעה : " בוחר סביר שישמע את ההקלטה יודע היטב ,  שהדברים הנאמרים בה נאמרו על ידי מר כחלון בעבר ,  כשהיה חבר בתנועת הליכוד ולא לקראת ההצבעה בבחירות לכנסת ה-20 ,  שכן אין זה סביר שהעומד בראש רשימה אחת בבחירות לכנסת ,  יקרא להצביע בעד רשימה אחרת שמתחרה ברשימתו ". 
לפיכך ,  קבע השופט ג'ובראן כי נאסר על הליכוד להפיץ את הקלטת וכי המפלגה תצטרך לפצות את  " כולנו "  ב-20 אלף שקלים .  ראש הממשלה בנימין נתניהו התראיין לוואלה חדשות והתייחס להקלטה של כחלון ואמר כי  " אני חושב שהייתה שם טעות טכנית ". 
עוד על בחירות 2015הרצוג באולפן וואלה : " אזמין את כולם לממשלה ,  כולל הליכוד"נתניהו בריאיון לוואלה : " לא אקים ממשלת אחדות "  
מספר 2 במפלגתו של כחלון ,  אלוף  ( במיל' )  יואב גלנט ,  הצביע במושב עמיקם . " זה הזמן לשינוי ",  אמר . " אף אחד עוד לא עזב את המדינה בגלל איראן .  עוזבים את המדינה בגלל שאנשים מיואשים מהמצב הכלכלי והחברתי .  הגיע הזמן לשים את זה בראש ".  
כמו כן ,  יו"ר יש עתיד ,  יאיר לפיד ,  ורעייתו ליהיא ,  הצביעו הבוקר בקלפי ברמת אביב ג' בתל אביב . " אנחנו פה כדי להילחם על מדינת ישראל ",  אמר לפיד . " ישנה אפשרות שבמקום ממשלה טובה שתביא תקווה למדינת ישראל ,  נגמור עם מפלגת בוז'י והחרדים ,  תמכור את כל הנכסים הישראלים ,  תחזיר את התקציבים לישיבות ,  תבטל את השוויון בנטל ותגיע למצב שבו לוקחים כספי ציבור שמיועדים למעונות יום ,  אימהות חד הוריות והורדת הצפיפות בכיתות ,  ויעבירו אותם שוב לסחטנות פוליטית ".  לפיד הוסיף כי  " בשביל זה אנחנו פה ובשביל זה אנחנו מצביעים ". 
בשיחה עם וואלה חדשות התייחס לפיד לביטול הרוטציה בין ראשי המחנה הציוני יצחק הרצוג וציפי לבני ולאפשרות שזה יגרע ממנו מצביעים . " הם מכינים ממשלת אחדות אחת של ביבי ,  בוז'י והחרדים ",  טען לפיד . " הם עושים צעדים נואשים כי הם יודעים שאנחנו במומנטום חזק והם נבהלו .  אבל זה לא מצדיק שישאירו את נתניהו עוד שנתיים להיות ראש ממשלה ".  לטענתו ,  מפלגתו תקבל יותר מנדטים מהמספר הנוכחי שלה - 19 . " אנחנו נהיה יותר גדולים מהפעם הקודמת ".  

כחלון על הפצת קלטת  " ההטעיה "  של הליכוד : " מעשה שלא ייעשה "
 יו"ר מפלגת כולנו התייחס להודאה של מפלגת השלטון בהפצת הקלטת הישנה שבה נשמע לכאורה קורא להצביע לה . " זאת לא דרך .  זאת לא דמוקרטיה ",  תקף כחלון . " עצוב שהם הגיעו למקום הזה ".  לפיד : " נהיה גדולים יותר מהבחירות הקודמות "
 
