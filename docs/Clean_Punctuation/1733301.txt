מיטשל : " נתניהו ואבו מאזן באו לעשות עסקים "
 השליח האמריקאי כינס מסיבת עיתונאים בעקבות השיחות בירושלים וסיפר מנסיונו אודות רצינות המשא ומתן : " בצפון אירלנד לקחו חודשים עד שנגענו בסוגיות הליבה ,  פה רק ימים "
  ( באדיבות הערוץ הראשון )  
" נתניהו ואבו מאזן רציניים ,  הם באו לעשות עסקים ",  כך אמר אתמול  ( רביעי )  השליח האמריקאי למזרח התיכון ,  ג'ורג' מיטשל ,  במסיבת עיתונאים שערך בירושלים בעקבות הפגישות בין ראש הממשלה בנימין נתניהו ויו"ר הרשות הפלסטינית אבו מאזן בבית ראש הממשלה בעיר .
" התהליך התחיל בצורה מהירה מאוד .  אני השתתפתי בעבר בשיחות השלום בצפון אירלנד ,  ועל אף שהנסיבות מאוד שונות ,  המשא ומתן שם נמשך 22 חודשים ,  ולקחו הרבה מאוד חודשים לפני שדנו בנושאים העיקריים והמהותיים שהפרידו בין הצדדים ",  סיפר מיטשל .
" במקרה הזה ,  הדיון בנושאים העיקריים התחיל תוך כמה ימים .  אתמול בשארם א-שייח' והיום כאן ,  המנהיגים דנו באופן ישיר ומעמיק בנושאים הרגישים והקשים ביותר בהם ידונו .  זוהי אינדיקציה חזקה לכנות שלהם ולרצינות שלהם .  עבורי ,  זה מרשים ביותר לראות את שני המנהיגים פועלים כך .  הם רציניים .  הם באו לעשות עסקים ",  הוסיף .  
מיטשל סיפר כי  " צוותי המשא ומתן ייפגשו בקרוב על מנת לתאם פגישה נוספת של המנהיגים ".  הוא התייחס לבנייה בהתנחלויות שצפויה להתחדש בקרוב ואמר כי  " במצבים כאלו יש באופן בלתי נמנע נושאים רבים שיש להמשיך מבלי להתמודד עימם כשהם צצים .  אני לא אכנס לפרטים ספציפיים אולם הבאנו בחשבון את כל הנושאים .  אנחנו מאמינים שהמשא ומתן ,  לאחר שהתחיל ומתקדם בצורה מהירה מאוד לדיונים מעמיקים ורציניים ,  צריך להמשיך .  זאת היתה ועדיין המדיניות שלנו ".  
" אנו מכירים בכך שיש עניינים ואתגרים רציניים שרגישים מאוד מבחינה פוליטית לשני הצדדים ולשני המנהיגים .  אנו מעודדים אותם לדון בנושאים הללו באופן ישיר ונותנים להם את דעתנו כיצד להתמודד בצורה הטובה עם הנושאים הללו ",  הבהיר מיטשל .  
מיטשל הוסיף כי  " יש הרבה הסיטוריה בסכסוך הזה ,  ויש גם הרבה דברים דינמים ומשתנים .  לדוגמא ,  השינוי העצום בגדה המערבית שאירע בשנים האחרונות תחת שלטון אבו מאזן ופיאד .  בגדה היתה התפתחות חשובה מאוד שעשתה את המשא ומתן הריאלי לאפשרי .  אני רוצה לציין שאבו מאזן ופיאד לא קיבלו מספיק קרדיט על השינוי שעשו ,  וכן שמגיע קרדיט גם לממשלת ישראל ,  על ההקלות שהיא מעניקה על מנת לאפשר זאת ". 
מיטשל התייחס לסודיות האופפת את תוכן השחיות ואמר כי  " המשא ומתן הוא פתוח ושקוף ככל שניתן ,  אולם על פרטי השיחות להישאר סודיים לחלוטין .  לא ניתן לומר עוד מבלי לפגוע במשא ומתן .  אני אצא מחר לדמשק לפגוש את אסד ושר החוץ מועלם ",  סיפר מיטשל . " אז ,  אמשיך לבירות וביום שישי אפגש עם חרירי וסולימאן ובכירים מהאו"ם שם .  אני אבקש לגייס את המנהיגים הסורים והלבנונים לתהליך השלום ". 
ראש הממשלה נתניהו קיבל אתמול את פניו של יו"ר הרשות אבו מאזן בבית ראש הממשלה בירושלים .  בספר האורחים של בית ראש הממשלה כתב אבו מאזן  " היום חזרתי לבית זה אחרי תקופה ארוכה של היעדרות על מנת להמשיך בשיחות ובמשא ומתן ,  ומתוך תקווה להגיע לשלום נצחי בכל האזור ובמיוחד לשלום בין העם הישראלי לעם הפלסטיני ".  לאחר שיו"ר הרשות כתב את הדברים ,  החלה הפגישה המרובעת בין נתניהו ,  אבו מאזן ,  מזכירת המדינה האמריקאית הילרי קלינטון והשליח האמריקאי ג'ורג' מיטשל .  
גם בפגישה זו ,  הדגיש נתניהו בפגישתו עם אבו מאזן וקלינטון כי צו ההקפאה יפקע בעוד שבועיים וכי אין בכוונתו להאריכו .  הפגישה המרובעת נמשכה כשעתיים ובסיומה הוזמנו האורחים לארוחת ערב ,  שם נמשכה השיחה ,  ואליה הצטרפו גם ראשי צוותי המו"מ יצחק מולכו וסאיב עריקאת וסגנו של ג'ורג' מיטשל ,  דייוויד הייל .
 בפגישה הוצב לצד דגלי ישראל ודגל ארצות הברית גם דגל אש"ף ,  המהווה סממן שלטוני .  בכיר בלשכת ראש הממשלה התייחס לנושא ואמר כי , " ראש הממשלה נתניהו מארח בביתו את אבו מאזן בידידות ובנדיבות ,  כולל הצבת הדגל ,  אבל בשיחות עצמן הוא עומד בתקיפות על צרכי הביטחון של ישראל .  בנושא הזה אין אצלו פשרות ". 
עדכון ראשון :  21:25

מיטשל : " נתניהו ואבו מאזן באו לעשות עסקים "
 השליח האמריקאי כינס מסיבת עיתונאים בעקבות השיחות בירושלים וסיפר מנסיונו אודות רצינות המשא ומתן : " בצפון אירלנד לקחו חודשים עד שנגענו בסוגיות הליבה ,  פה רק ימים "
 
