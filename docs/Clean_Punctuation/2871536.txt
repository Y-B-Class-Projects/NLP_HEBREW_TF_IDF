נתניהו בבית משפחת מנגיסטו : " מולנו אויב אכזר ,  נחזיר את אברהם "
 ראש הממשלה נפגש לראשונה עם משפחת הצעיר מאשקלון שעבר לעזה ,  הבטיח כי ישנו מאמץ להשיב אותו ואת הישראלי הנוסף והאשים את חמאס ש"מתכחש לחובה להחזיר אזרחים תמימים ".  ליאור לוטן התנצל על הסערה שיצר : " נאמרו דברים שלא היה נכון לאומרם "
 ראש הממשלה בנימין נתניהו הגיע אחר הצהריים  ( שישי )  לבית משפחתו של של אברהם מנגיסטו ,  המחוזק בידי חמאס ברצועת עזה זה עשרה חודשים . " באתי להיות עם משפחת מנגיסטו ודיברנו על אברה .  אנחנו עושים כל מה שביכולתנו להחזירו לארץ ,  כפי שאנחנו נמצאים גם בקשר עם משפחת אזרח ישראלי נוסף במטרה להחזיר אותו לארץ ",  אמר נתניהו בפתח בית המשפחה .
" אנחנו עומדים כאן מול אויב מאוד אכזר שמתכחש לחובה ההומניטרית הבסיסית להחזיר אזרחים תמימים לארצם ",  הוסיף . " נעשה כל מה שצריך כדי להחזיר את האזרחים האלה הביתה ".  
תחילה הזמין נתניהו את בני המשפחה לפגישה בירושלים ,  אולם בני המשפחה ביקשו לדחות את הפגישה משום שהאם אינה חשה בטוב .  לפיכך ,  הוא יצא לבית המשפחה באשקלון . " אנחנו מעריכים את ביקורו של ראש הממשלה ",  נמסר מנציגי המשפחה . " הוא נתן לנו סקירה ושיתף אותנו בכל הידוע למדינה מהיום בו אברה חצה את הגבול ועד למצב כעת ".  כמו כן ,  המשפחה ביקשה מראש הממשלה שיעשה הכל כדי להחזיר את אברה הביתה בשלום ומבקשת מהציבור להמשיך ולשמור על איפוק .
 הישראלים המוחזקים בעזה - סיקור מיוחד בוואלה ! NEWS:שחזור ההסתננות לעזה - רק 4 חודשים אחרי שמנגיסטו עבר את הגבול"החיילים חשבו שמנגיסטו סודאני ":  הכשלים שהובילו להסתננות לעזה"מה הוא שווה לחמאס ?  ":  משפחת הצעיר הבדואי מבקשת להשיבו 
האחראי על השבת הנעדרים ,  אלוף-משנה במיל' ליאור לוטן ,  הגיע אל בית המשפחה היום והביע את התנצלותו אל מול המצלמות ,  לאחר שלדברי המשפחה הוא גם התנצל בשיחה עמם . " בפגישה האחרונה נאמרו על ידי דברים שלא נכון היה לאומרם ובשל כך אני מרגיש צורך עמוק להתנצל בפני המשפחה ",  אמר לוטן . " הדברים שנאמרו אינם משקפים את דרך התנהלותי ,  את ערכיי ואת דרך חשיבתי ,  קל וחומר שאינם משקפים את דעתו של ראש הממשלה ואת הרוח שהוא הגדיר למימוש המשימה ,  כפי שניתן היה לראות מהשיחה שהתקיימה בינו לבין המשפחה .  אני מבטיח למשפחה שאמשיך לפעול בכל דרך ובכל זמן יחד איתם ועם מערכות המדינה כדי להביא להשבתו המדינה ובבריאות של אברה בבריאות למשפחתו ". 
מוקדם יותר הודיעו נציגי המשפחה היא מקבלת את התנצלותו של לוטן ,  על דבריו בשיחה שקיים עמם בימים האחרונים שעוררו סערה . " לאחר פרסום ההקלטה אתמול ,  שנעשתה בלא ידיעת המשפחה ,  שהופתעה מאוד ואינה לוקחת עליה אחריות ,  נערכה שיחה בין הצדדים ,  ובה התנצל לוטן ",  נמסר בהודעה מנציגי המשפחה . " המשפחה קיבלה את ההתנצלות ויושרו ההדורים ".  
יו"ר האופוזיציה יצחק הרצוג התייחס בחשבון הטוויטר שלו לביקור של נתניהו . " ‏כמה שבתות חיכתה משפחת מנגיסטו לחיבוק ,  חיזוק ,  מילה ?  עכשיו יש תקשורת אז באים ?  לו הייתי ראש הממשלה ,  הייתי מחבק ומדבר מההתחלה ",  כתב .  הוא הוסיף לאחר מכן בעמוד הפייסבוק שלו : " שבת נוספת תעבור על משפחת מניגסטו בלי לדעת דבר על מצבו של אברה .  אלא שהפעם עניינם מוכר לכל בית בישראל ".  
רעייתו של לוטן ,  שלומית ,  התייחסה הבוקר לסערה הציבורית שבמרכזה עומד בעלה . " עשו לליאור לינץ' בערוץ 10 .  הם שידרו פגישה אחת שבמקרה הייתה מאוד טעונה ,  ושהרוחות בה להטו שלא לצורך ,  אבל זאת לא הייתה גזענות ולא היו שם איומים .  מי שמכיר את ליאור יודע שהוא לא גזען ,  וגם המשפחה יודעת את זה ",  כתבה לוטן .
 לוטן הוסיפה כי בעלה מבין שפעל באופן שגוי מול משפחת מנגיסטו . " כשבערוץ 10 הציגו אותו אתמול ברגע קשה ,  שהוא מבין שהיה מיותר ולא לעניין ,  הוא התקשר מיד ליאלו ,  אחיו של אברהם ,  שאיתו היה בקשר קרוב כל השנה - והתנצל .  בניגוד למה שהוצג ,  זו לא הייתה הפעם הראשונה שליאור נפגש עם בני המשפחה ,  אלא הפעם השביעית או השמינית בשנה האחרונה ",  הוסיפה .
 לטענת לוטן ,  בעלה  " איבד את הסבלנות כי היו שם אנשים שאינם חלק מהמשפחה .  הם ביקשו שיסביר הכל מההתחלה ולכן זה נשמע כאילו הוא מעדכן אותם בפעם הראשונה - אבל זה כמובן לא נכון .  כשהוא איבד את הסבלנות ,  זה הוצג בערוץ 10 כגילוי של גזענות ואטימות של אדם שנפגש לראשונה עם משפחה רק טורח להגן על הבוס שלו ",  כתבה .  
אתמול בערב עשו לליאור לינץ' בערוץ 10 .  אפשר לפרש את מה ששידרו בהרבה דרכים ,  אבל פה בבית זה הרגיש לי ולרבים שמכירים את ליא ..  .
 אתמול פורסמה בחדשות 10 הקלטה של שיחה בין בני משפחת מנגיסטו ללוטן עוד בטרם הוסר צו איסור הפרסום על פרשת בנם .  בשיחה נשמע לוטן מנסה לשכנע את המשפחה לשמור על פרופיל נמוך ולהימנע מפרסום הפרשה ,  תוך שהוא משתמש באיומים . " תחליטו מה אתם רוצים ,  לעבוד ביחד או לעשות הצגות וקונצים ",  אמר .  בהקלטה נוספת נשמעת שיחת טלפון בין בני המשפחה לבין נתניהו בתיווכו של לוטן ,  שגרמה ללוטן להגיב בצורה זועמת במיוחד .  אחד מנציגי המשפחה פנה לנתניהו ואמר לו כי האב שלח מכתבים ,  אך לא קיבל מענה . " לא הזמנת אותו .  לא דיברת איתו .  הבן שלי זה הבן שלך .  בסך הכול הוא אזרח של מדינת ישראל ",  אמר הנציג מטעם המשפחה לנתניהו .  ראש הממשלה הסביר כי עכשיו כשהפרשה התפרסמה ,  חמאס עלול להעלות את המחיר ,  אך ציין   " אני מעורב בכל פרט ופרט ".  אב המשפחה הודה לראש הממשלה ואמר לו  - " אנחנו סומכים עלייך שתחזיר אותו הביתה ".  נתניהו סיים בכך שביקש  " לא לאבד תקווה ".  
אלא שבתום השיחה לוטן הסביר לבני המשפחה : " יש לכם שתי אפשרויות :  אחת להפנות את האצבע לחמאס ולהגיד 'אתה מחזיק באברהם ,  אתה אחראי לגורלו ,  תחזיר לנו אותו ואנחנו רוצים לדעת שהוא חי' .  אפשרות שנייה היא להפנות את האצבע מחמאס לירושלים ולהגיד 'אתם לא בסדר ,  נתתם לו לעבור ,  לא החזרת לנו מכתבים' ,  אתם תבחרו ותהיו אחראים לתוצאות ". 
האב ,  היילו מנגיסטו ,  שאל : " ראש ממשלת ישראל בנימין נתניהו ,  הוא יילך לממשלת חמאס ?  ",  והאח הבהיר את כוונתו   " הוא שאל האם יתנהל משא ומתן עם חמאס ישירות ?  ".  לוטן התחמק מתשובה וחזר לשיחה הקודמת ,  הביקורת של המשפחה על נתניהו . " אני מתלבט אם לענות כי מה שקרה פה עם ראש הממשלה זה חמור מאוד .  כל כך חמור שאין לי איך לתאר אותו .  הדבר היחיד שראש הממשלה שומע  ( מכם )  זה שהוא לא החזיר תשובה למכתבים .  אני לא יודע אם אני רוצה לענות לכם ,  תלכו למי שאתם רוצים ".  
אמש התנצל לוטן בפני בני המשפחה על דבריו . " הערב דיברתי עם משפחתו של אברה מנגיסטו והתנצלתי בפניהם על התוכן והסגנון של חלק מהדברים שנאמרו במהלך שיחה ארוכה ",  אמר לוטן . " הקשר הטוב שגיבשנו במהלך החודשים שחלפו יימשך בעבודה משותפת עד להשבת אברה לביתו .  אמשיך לפעול בהתנדבות למען החזרת חיילינו ואזרחינו השבויים והנעדרים ".  
נתניהו התייחס אמש לדברי לוטן ואמר כי  " אלו דברים שלא היו צריכים להיאמר ".  על התנצלותו בפני המשפחה הוסיף ראש הממשלה : " טוב שליאור דיבר הערב עם בני המשפחה והתנצל בפניהם .  ליאור פועל יומם וליל בהתנדבות כדי להחזיר את חיילינו ואזרחנו הנעדרים ".  
שר החינוך נפתלי בנט כתב הבוקר בעמוד הפייסבוק שלו כי  " האופנה החדשה במדינת ישראל ,  שבה עוברים מאדם אחד לשני ומשסים בו את הזאבים התקשורתיים - חייבת להיפסק ".  לדבריו , " כולנו טועים ,  כל הזמן .  ליאור  ( לוטן )  טעה והתנצל - וזה קורה .  כוונתו הייתה טובה :  לצמצם חשיפה תקשורתית אשר מעלה מיד את מחיר דרישות חמאס ".   " הלינץ' הציבורי הוא לא טעות ,  הוא מכוון - והוא חייב להיפסק עכשיו ",  הוסיף בנט .
 גם ח"כ עפר שלח  ( יש עתיד )  יצא להגנתו של לוטן בפוסט שהעלה בפייסבוק . " ליאור לוטן הוא חבר שלי .  מזמן ,  מהחיים ,  הכי רחוק מפוליטיקה ,  כי אין רחוק מפוליטיקה ממנו .  הוא איש אמיץ ,  חכם ,  תם וישר ,  ואינו זקוק להגנתי מפני מי שכבר יש להם תובנות מפליגות על אופיו ,  בלי שפגשו אותו מימיהם .  כל מי שפגש בו יודע על מה אני מדבר ",  פתח שלח את דבריו .  לדבריו ,  חילוץ שבויים ובני ערובה הוא  " משימת חייו "  של לוטן והוסיף : " לו זה היה ,  חס וחלילה וחס ,  הבן שלכם ,  לא הייתם רוצים שום אדם אחר למשימה של השבתו הביתה חוץ מליאור לוטן ".  
ח"כ שלח הודה שלוטן עשה טעות ביחסו למשפחת מנגיסטו ,  אך הסביר כי הבעיה התחילה בעובדה שהאדם האחראי על המשא ומתן אינו יכול להיות גם איש הקשר למשפחות . " פניו של הנושא ונותן הן אל האויב ,  ועליו להיות אכזר וממוקד כמוהו .  הוא צריך להיות מנותק מהעול הרגשי הכבד של מי שרואה את פני האם והאב ,  שהנעדר הוא כל עולמם .  בישראל איש אחד עושה את כל זה ",  הסביר .
 על הטענות שלפיהן אופן הדיבור של לוטן למשפחה היה מושפע מהיותם בני העדה האתיופית ,  כתב שלח : " הוא דיבר אליהם בדיוק כפי שהיה מדבר אל משפחת שליט או גולדין ,  מפני שבשנה האחרונה הוא היחיד שמבחינתו הם בדיוק אותו דבר :  הוא פוגש אותם ,  מלווה אותם ,  דואג להם .  מי שמעמיס עליו דברים שאינם ממין העניין הזה עושה לו עוול ". 
 ( עדכון ראשון :  10:20 )  

נתניהו בבית משפחת מנגיסטו : " מולנו אויב אכזר ,  נחזיר את אברהם "
 ראש הממשלה נפגש לראשונה עם משפחת הצעיר מאשקלון שעבר לעזה ,  הבטיח כי ישנו מאמץ להשיב אותו ואת הישראלי הנוסף והאשים את חמאס ש"מתכחש לחובה להחזיר אזרחים תמימים ".  ליאור לוטן התנצל על הסערה שיצר : " נאמרו דברים שלא היה נכון לאומרם "
 
