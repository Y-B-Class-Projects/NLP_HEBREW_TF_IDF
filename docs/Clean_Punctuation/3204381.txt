הטבה לאלוביץ' במיליארד שקל | פרטים חדשים מחקירת תיק 4000
עשרות עדויות ,  שני עדי מדינה - ושורה של חשודים שהמשטרה ממליצה להעמיד לדין .  פרטים נוספים מחקירת תיק 4000 ,  שהחלה ברשות לניירות ערך ,  והסתיימה בהמלצה להעמדה לדין של ראש הממשלה ורעייתו ,  ושל בני הזוג אלוביץ'
- המשטרה ממליצה להגיש כתב אישום נגד רה"מ בגין לקיחת שוחד- תשתית ראייתית נגד שרה נתניהו בגין לקיחת שוחד בצוותא ושיבוש מהלכי חקירה- המשטרה : " בני הזוג אלוביץ' השפיעו על פרסומים בוואלה בעד תמורות רגולטוריות "-  נתניהו : " ההמלצות חסרות מעמד משפטי "  
אחרי פרסום ההמלצות להעמדה לדין ,  במשטרה מצביעים על כך שההטבה אותה קיבל שאול אלוביץ' בפרשת 4000 עומדת על מיליארד שקל ,  אותה קיבל בשתי פעימות .  המשטרה המליצה היום להעמיד לדין את ראש הממשלה בנימין נתניהו בגין עבירות שוחד במסגרת התיק המכונה פרשת בזק .  המלצות דומות פורסמו גם בנוגע לרעיית ראש הממשלה שרה נתניהו ,  וכן שאול אלוביץ' ,  מחזיק השליטה לשעבר בקבוצת בזק ובאתר וואלה !  NEWS ,  ורעייתו איריס .
 במשטרה גבו 180 עדויות והודעות בתיק החקירה .  הם גייסו שני עדי מדינה ,  שלמה פילבר וניר חפץ .  אבל מעבר לכך הם שמו יד על הקלטות ,  הודעות טקסט ,  ווטסאפים ,  מיילים ,  האזנות סתר ועוד ראיות שכולן הובילו ,  לשיטת החוקרים ,  לגיבוש ההמלצות לתשתית ראיות נגד החשודים המרכזיים של שוחד מרמה וקבלת דבר במרמה בנסיבות חמורות ועבירות נוספות במדרג .  
עוד בוואלה !  NEWS:תיק 4000 :  המשטרה ממליצה להעמיד לדין את בני הזוג נתניהו בחשד לשוחדפרסום ראשון :  שאול אלוביץ' נחקר בלהב 433 בהשלמות חקירה בתיק 4000עבר או לא עבר ?  קרב הגרסאות על בדיקת הפוליגרף של אדרי 
עוד סבורים החוקרים כי שרה נתניהו והזוג אלוביץ' שיבשו את החקירה בכך שמחקו הודעות והעלימו שני מכשירי טלפון .  
החקירה החלה ברשות לניירות ערך בתחילת 2017 .  חצי שנה לאחר מכן ,  מנכ"ל וואלה !  NEWS אילן ישועה זומן למסור גרסה ,  התיישב מול חוקרי הרשות והעביר מידע שצבר במשך התקופה . 
" רק אז התברר גודל ועומק הפרשה היועץ המשפטי לממשלה הבין שאין מנוס מלהרחיב את החקירה ולערב את המשטרה ",  אמר גורם משטרתי בנושא .  החקירה הסמויה שנמשכה עד חודש פברואר חיזקה אצל החוקרים את החשדות שעלו .  החוקרים סימנו במפת החקירה כמה דברים עיקריים כדי לפצח את התיק :  ניר חפץ ושלמה פילבר סומנו כאנשי מפתח שיש לגייס כעדי מדינה .  השניים נכללו בין שמונת החשודים מתוך 13 החשודים שנעצרו בפרוץ החקירה הגלויה .  
חלק מהחשודים מצאו עצמם מופתעים לנוכח עומק החקירה וכמות הראיות שנאספו ,  המצביעים על שוחד שניתן לכאורה מנתניהו לאלוביץ' ,  תמורת סיקור מיטיב באתר וואלה !  NEWS .  במשטרה הדגישו כי ההטבות בסיקור נתניהו לא עסקו בהיבט הפוליטי ,  אלא בסיקור משפחתו .  

הטבה לאלוביץ' במיליארד שקל | פרטים חדשים מחקירת תיק 4000
עשרות עדויות ,  שני עדי מדינה - ושורה של חשודים שהמשטרה ממליצה להעמיד לדין .  פרטים נוספים מחקירת תיק 4000 ,  שהחלה ברשות לניירות ערך ,  והסתיימה בהמלצה להעמדה לדין של ראש הממשלה ורעייתו ,  ושל בני הזוג אלוביץ'

