בכיר פלסטיני :  שליחי טראמפ מנסים להפיל את הרשות הפלסטינית
בריאיון לרדיו קול פלסטין אמר סאיב עריקאת ,  יו"ר הוועד הפועל של אש"ף ,  כי מטרת ביקורם של ג'ארד קושנר וג'ייסון גרינבלט היא לשנות את השלטון המדיני והפוליטי בגדה ולפגוע באונר"א .  השניים צפויים להיפגש הערב בשנית עם נתניהו
יו"ר הוועד הפועל של אש"ף סאיב עריקאת אמר היום  ( שבת )  כי ביקורם של שליחי נשיא ארצות הברית דונלד טראמפ למזרח התיכון ,  ג'ארד קושנר וג'ייסון גרינבלט באזור מטרתו לחסל את ההנהגה הפלסטינית .  לדברי עריקאת ,  מקורבו של יו"ר הרשות אבו מאזן ,  מדובר בניסיון לשנות את השלטון המדיני והפוליטי בגדה המערבית ולפגוע בסוכנות הסעד והתעסוקה של האו"ם לפליטים פלסטינים  ( אונר"א )  .  
בריאיון לרדיו קול פלסטין אמר עריקאת כי השניים רוצים לבטל את אונר"א דרך ההצעה להעביר את כספי התמיכה ישירות למדינות שמארחות פליטים .  עוד אמר כי השליחים מנסים לסדר עסקה כספית בסך מיליארד דולרים לרצועה ,  שמטרתה הקמת פרוייקטים ללא קשר לאונר"א ,  תחת מה שהם מכנים  " פתרון המשבר ההומניטרי ".  
אתמול נפגשו גרינבלט וקושנר עם ראש הממשלה בנימין נתניהו .  בפגישה ,  שארכה כארבע שעות ,  דנו השלושה בקידום התהליך המדיני ,  בהתפתחויות באזור ובמצב הביטחוני וההומניטרי ברצועה .  בהודעת לשכת ראש הממשלה אחרי הפגישה נאמר כי  " נתניהו הביע הערכה לנשיא טראמפ על תמיכתו בישראל ".  השלושה צפויים להיפגש היום פעם נוספת .
 עוד בוואלה !  NEWS :" יד ושם "  ומשחק כדורגל ביפו :  הנסיך ויליאם מגיע לביקור בישראלח"כ יצחק הרצוג נבחר לתפקיד יו"ר הסוכנות היהודיתטראמפ יצא מארגון צבוע שאינו ראוי לשמו - והתייצב שוב לצד ישראל 
קושנר וגרינבלט הגיעו לישראל בתום מסעם במזרח התיכון ,  לאחר שביקרו בכמה מדינות באזור .  בכמה הזדמנויות פורסם כי השניים מתכוונים להציג את יוזמת השלום עליה עבדו בשנה האחרונה עם תום חודש הרמדאן ,  אולם כעת נדמה כי המועד יידחה במעט וכי מדובר בשלבי הגיבוש הסופיים של התכנית .
 הפלסטינים מצדם מחרימים את התיווך האמריקני והודיעו כי לא יסכימו לקבל את ארצות הברית בתור מתווכת ,  וזאת לאחר החלטת הנשיא טראמפ להעביר את השגרירות לירושלים .  בחודשים האחרונים חלה הידרדרות משמעותית ביחסים בין ארצות הברית והרשות הפלסטינית .  בין היתר ,  החרימו הפלסטינים את ביקור סגן הנשיא מייק פנס באזור בחודש ינואר השנה .  טראמפ ,  מצידו ,  הורה לקצץ במחצית את התקציב המועבר לאונר"א .
 בשבוע שעבר דווח ב"ניו יורקר "  כי ממשל טראמפ וראש הממשלה בנימין נתניהו פועלים כדי ליצור קרע בין מדינות המפרץ לפלסטינים .  בתחקיר רחב היקף על מדיניותו של נשיא ארצות הברית במזרח התיכון ,  דווח כי נתניהו מתכנן להשתמש בתכנית השלום שמגבש הממשל כדי לפלג בין מדינות ערב הסוניות לבין הפלסטינים .  זאת ,  כיוון שלפי הדיווח ראש הממשלה מניח שאבו מאזן ידחה אותה בעוד שמנהיגי ערב הסעודית ואיחוד האמירויות הערביות יאמצו אותה וכך יתקרבו לישראל ,  לנוכח החשש המשותף שלהן מפני איראן .  

בכיר פלסטיני :  שליחי טראמפ מנסים להפיל את הרשות הפלסטינית
בריאיון לרדיו קול פלסטין אמר סאיב עריקאת ,  יו"ר הוועד הפועל של אש"ף ,  כי מטרת ביקורם של ג'ארד קושנר וג'ייסון גרינבלט היא לשנות את השלטון המדיני והפוליטי בגדה ולפגוע באונר"א .  השניים צפויים להיפגש הערב בשנית עם נתניהו

