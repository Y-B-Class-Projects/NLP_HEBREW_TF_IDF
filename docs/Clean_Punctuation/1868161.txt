ארה"ב :  התכנית להכשרת מאחזים פוגעת במאמצי השלום
מחלקת המדינה פרסמה גינוי תקיף לתכנית שמקדם ראש הממשלה נתניהו  " להלבין "  את המאחזים שנבנו על קרקעות פלסטיניות פרטיות ביהודה ושומרון : " אין לתת לגיטימציה לפעולות ההתנחלות ",  נמסר
ארצות הברית מגנה בתוקף את כוונת ישראל להעניק תוקף חוקי למאחזים שנבנו על קרקעות פלסטיניות פרטיות בשטחי יהודה ושומרון .  מחלקת המדינה בוושינגטון פרסמה לפנות בוקר  ( חמישי )  הצהרה נגד בניית 2,610 יחידות דיור בגבעת המטוס שבמזרח ירושלים ,  בה נכתב כי לארצות הברית יש  " מדיניות ברורה מאוד ,  לפיה אין לתת לגיטימציה להמשך פעולות ההתנחלות של ישראל ".  עוד נכתב כי וושינגטון מתנגדת להפיכת המאחזים לחוקיים וכי מדובר בצעד שאינו מסייע לתהליכי השלום שמקדמת ארצות הברית . " הדבר סותר את התחייבויותיה של ישראל ואת הבטחותיה ",  נפסק .
 מלשכת ראש הממשלה שבו ואמרו בתגובה ,  כי  " ראש הממשלה החליט להקים וועדה שתבחן כלי מדיניות ועקרונות לפעולה ביחס לבנייה שמעמדה אינו מוסדר ביהודה ושומרון ,  על מנת לגבש המלצות לפעולה בסוגיות העולות בין השאר בבג"ץ ".  
עוד בנושא המאחזיםתכנית נתניהו :  יכשיר מאחזים בגלל הלחץלקראת הפינוי - בליכוד לוחצים על נתניהובג"ץ הורה לפנות ,  השרה לבנת לא מסכימה
זו ההתייחסות הראשונה של ארצות הברית לתכנית שמקדם בתקופה האחרונה ראש הממשלה ,  בנימין נתניהו ,  ברקע לחץ שמופעל עליו בליכוד .  במסגרת התכנית ,  מוקם  " צוות עוקף פרקליטות ומנהל אזרחי ",  שיבחן אפשרות  " להלבין "  את המאחזים הבלתי-חוקיים ,  באמצעות משפטנים מתונים שיגוייסו למשימה .  ככל הנראה ,  הם יגישו חוות דעת הפוכה מזו שנקבעה בדו"ח המאחזים של עו"ד טליה ששון ,  שהוגש לממשלה לפני כעשר שנים .
 התכנית של נתניהו מקודמת למרות שכבר בחודש פברואר נקבע שהמדינה תהרוס את כל המאחזים היושבים על קרקעות פלסטיניות פרטיות .  במסגרתה ,  תינתן התייחסות בעיקר לארבעה מאחזים נתונים במחלוקת ,  שבג"ץ הורה לפנותם בחצי השנה הקרובה :  גבעת אסף ,  מגרון ,  האולפנה בבית אל ועמונה .  במשרד ראש הממשלה סירבו להתייחס לפרסום בשעתו ,  והסתפקו באמירה כי המדיניות הקבועה לא השתנתה .  שר הביטחון אהוד ברק אמר כי הקמת הצוות לא מוכרת לו ,  אך הוסיף כי במקומות שבהם נעשתה בנייה על קרקע פלסטינית פרטית  " אין שום דרך אלא להשיב אותה לבעליה ". 
יו"ר הקואליציה ,  זאב אלקין מהליכוד ,  אמר כי  " לא נאפשר לפרקליטות ולמשרד הביטחון לגרור את המדינה להרס והוצאה מהבית בכוח של עשרות משפחות ,  כאשר קיימים פתרונות אלטרנטיביים שמיישמים אותם גם ביהודה ושומרון וגם בתוך השטח הריבוני של מדינת ישראל ".  מזכ"ל שלום עכשיו ,  יריב אופנהיימר ,  אמר כי  " כשחולה לא מרוצה מהתוצאה ,  הוא נוטה להחליף את הרופא - וכשנתניהו לא מרוצה מהמצב בו מאות מבנים נבנו על אדמות פרטיות ,  הוא מבקש להחליף את הפרקליטות בצוות משפטנים למתנחלים בלבד ". 
השתתפה בהכנת הכתבה :  טל שלו ,  כתבתנו המדינית

ארה"ב :  התכנית להכשרת מאחזים פוגעת במאמצי השלום
מחלקת המדינה פרסמה גינוי תקיף לתכנית שמקדם ראש הממשלה נתניהו  " להלבין "  את המאחזים שנבנו על קרקעות פלסטיניות פרטיות ביהודה ושומרון : " אין לתת לגיטימציה לפעולות ההתנחלות ",  נמסר

