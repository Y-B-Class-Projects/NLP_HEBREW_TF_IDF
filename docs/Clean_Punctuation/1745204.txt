כמה החרדים תובעים מתקציב המדינה ? 
סיעת ש"ס ויהדות התורה דורשות מראש הממשלה תקציב בסך של 4.27 מיליארד שקל .  הכסף נועד לסייע בדיור לצעירים ולהחזרת הקצבאות לבארכים . " תקציב המדינה יפול אם לא יינתנו פתרונות בנושא הדיור "
 תביעותיהן של סיעות ש"ס ויהדות התורה בתקציב הדו שנתי ,  2011-2012 ,  שיונח היום על שולחן הכנסת ,  מסתכמות בכ-4.27 מיליארד שקל .  ש"ס ויהדות התורה מתנות את תמיכתן בהצבעה בעד התקציב בקריאה השנייה והשלישית בהיענות של משרד האוצר להגדיל את הסיוע לזוגות צעירים ברכישת דירה  ( העלות - 2 מיליארד שקל )  ובחקיקת חוק עוקף בג"ץ המחזיר את קצבאות הבטחת הכנסה לאברכים  ( העלות - 270 מיליון שקל )  .  כמו כן דורשות הסיעות תקציב של 2 מיליארד שקל לישיבות .  על פי הערכות בקואליציה ,  תביעותיהן ייענו .  
היום יוצגו חוק התקציב וחוק ההסדרים במסיבת עיתונאים על ידי שר האוצר יובל שטייניץ ,  סגן שר האוצר יצחק כהן ,  מנכ"ל האוצר חיים שני והממונה על התקציבים אודי ניסן .  ביום שלישי בשבוע הבא תתקיים בכנסת ההצבעה בקריאה הראשונה ,  ובסוף דצמבר ההצבעה ההבצעה בקריאה השנייה והשלישית . " תקציב המדינה עלול ליפול בקריאה השנייה והשלישית על נושא הדיור ",  אמר חבר ועדת הכספים ח"כ יצחק וקנין  ( ש"ס )  , " המדינה צריכה לסייע לזוגות צעירים ברכישת דירה ".  יו"ר ועדת הכספים ,  ח"כ משה גפני  ( יהדות התורה )  ,  ויו"ר סיעת יהדות התורה ,  ח"כ מנחם מוזס ,  איימו אף הם במשבר קואליציוני אם לא תיפתר בעיית הדיור של הזוגות הצעירים .  
וקנין מציע לחוקק חוק שישיאפשר מתן מענק מקום לזוגות צעירים אשר ירכשו דירה באזורי העדיפות הלאומית .  כמו כן הוא תובע לסייע לזוגות צעירים באמצעות סבסוד משכנתאות .  במשרד האוצר הובעה באחרונה התנגדות לתת סבסוד משכנתאות לזכאים ולהעניק מענקי מקום לזוגות צעירים ,  בטענה כי צעדים אלה יובילו להעלאת מחירי הדירות .  כיום ריבית המשכנתאות המוצעת על ידי משרד השיכון גבוהה מהריבית המוצעת בבנקים .
 בשבוע שעבר נפגש שר הפנים ,  אלי ישי ,  עם ראש הממשלה ,  בנימין נתניהו ,  והודיע לו כי ש"ס לא תתמוך בתקציב הדו שנתי ,  אם לא יועבר חוק עוקף בג"ץ שיכשיר את קצבת הבטחת ההכנסה לאברכים .  לפי הערכות ,  ישי הודיע לנתניהו כי יקדם את החוק עוקף הבג"ץ בנושא הבטחת ההכנסה לאברכים בשני מסלולים :  הצעת חוק ממשלתית ,  והצעת חוק פרטית של ח"כ וקנין וח"כ אורי מקלב  ( יהדות התורה )  .  זאת ,  כדי שניתן יהיה לממש את המהלך גם אם יידחה בהצבעה בממשלה .  לפי דרישת ישי ,  תשלום קצבאות הבטחת ההכנסה לחרדים יבוצע באמצעות המוסד לביטוח הלאומי ולא באמצעות משרד הדתות .  
בקואליציה מעריכים כי בהצבעה בקריאה הראשונה בשבוע הבא יושג רוב בעד התקציב וחוק ההסדרים .  עם זאת ,  עד להצבעות בקריאה השנייה והשלישית ,  שייערכו בסוף דצמבר 2010 ,  תידרש הממשלה להכניס שינוים בחוק בהיקף של כמיליארד שקל למען סיוע לזוגות צעירים לרכישת דירה ,  וכן לתמוך בהצעת החוק למתן קצבאות הבטחת הכנסה לאברכים באמצעות המוסד לביטוח לאומי .  בכנסת מעריכים כי גם דרישת החרדים להעלות את תקציב הישיבות ליותר ממיליארד שקל תיענה בחיוב .  
ההערכות הן כי החרדים אינם מבקשים לפרק את הקואליציה בהצבעות על התקציב ,  וכי מאבקם יסתכם רק בעלות כספית לקופת המדינה .  להערכת מקורות בקואליציה ,  אם לא יחולו התפתחויות מדיניות מרחיקות לכת ,  התקציב יתקבל בכנסת בסוף דצמבר .
 
כמה החרדים תובעים מתקציב המדינה ? 
סיעת ש"ס ויהדות התורה דורשות מראש הממשלה תקציב בסך של 4.27 מיליארד שקל .  הכסף נועד לסייע בדיור לצעירים ולהחזרת הקצבאות לבארכים . " תקציב המדינה יפול אם לא יינתנו פתרונות בנושא הדיור "
 
