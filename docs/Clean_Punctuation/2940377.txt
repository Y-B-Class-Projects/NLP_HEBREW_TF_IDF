יו"ר הרשימה המשותפת : " החזרת גופות היא מעשה מוסרי "
 ח"כ איימן עודה לא מתנצל על דעותיו ועל דרכו ,  משוכנע שהתקשורת מחפשת את הפרובוקציות ושביקור משפחות המחבלים היה מעשה מוסרי .  ואיך יחסיו עם ליברמן ?   " פעם אחת אמרתי לו שלום והוא לא ענה ",  אמר בריאיון לאולפן וואלה !  NEWS .  שנה לבחירות - פרויקט מיוחד 
" אנחנו 20% מהאוכלוסייה בישראל ,  בלעדינו אי אפשר ,  אבל כשאני בכנסת המטרה היא לדבר לכולם ,  וכשאני מגיע לאולפן וואלה !  NEWS אני פונה גם לציבור היהודי .  אם 30% מהיהודים יקשיבו ,  נשיג את המטרה ",  כך אמר יו"ר הרשימה המשותפת ,  ח"כ איימן עודה ,  בריאיון מיוחד לרגל שנה לבחירות 2015 . 
" אני בן העם שלי בכל רמ"ח איבריי ,  ומהמקום הכי טבעי אני פונה לציבור היהודי ומדבר אליו .  אם הייתי רוצה לדבר רק לציבור הערבי ,  הייתי יכול להישאר בוועדות המעקב לאוכלוסיות הערביות .  כשאני כאן ,  בוואלה !  NEWS ,  אני חייב לדבר לכלל האוכלוסייה ",  אמר עודה .
 שנה לבחירות - פרויקט מיוחד בוואלה !  NEWS 
עודה התייחס לסערה שאפפה את שלושת חברי רשימתו ,  אלה שמשתייכים לבל"ד ,  בבואם למשפחות מחבלים שלצדם עמדו דקת דומייה . " אני בורח מפרובוקציות ,  החזרת גופות היא מעשה מוסרי ",  אמר ,  אך הודה כי הדרך הייתה שגויה : " פרסום התמונות האלה זו טעות ,  אבל מהותית - זה מעשה מוסרי ".   
" הממשלה אורבת לנו והעומד בראשה משתלח בנו כל הזמן .  אני רוצה שהציבור הישראלי יבין זאת .  כשנתניהו היה יו"ר האופוזיציה בתקופת רבין ,  הוא תהה באיזו זכות הערבים מחליטים על המדינה היהודית .  בשנת 96' הפער היה עשרות אלפי קולות ,  הערבים בהחלט יכולים להחליט מי יהיה ראש הממשלה .  נתניהו לא תופס את זה ,  הוא רק מסית ומשתלח בציבור שלם בלי להבין שמדובר ב-20% מהאוכלוסייה ",  אמר עודה . 
" יש מיעוטים בעולם שבחרו לבנות פרלמנט במיוחד עבורם .  אנחנו לא רוצים עוד פרלמנט ,  אלא בוחרים להיות במגרש הכללי .  אנחנו רוצים פרלמנט של פלסטינים בירושלים המזרחית ,  שם צריכה לקום מדינה פלסטינית לצד ישראל - ולא על חשבונה ",  הוסיף עודה .  בהמשך ,  הסביר כי חזרת השמאל לשלטון תלויה לא מעט במצביעים הערבים : " מה שאני יודע על כוחה של האוכלוסייה הזאת ,  יודעים גם במרצ וביש עתיד .  אם במחנה הציוני יחשבו קצת ,  הם יבינו שבלי האוכלוסייה הערבית הם אף פעם לא יגיעו לשלטון ". 
כשנשאל עודה באשר להכתבת הטון במפלגה ,  הוא משוכנע כי קולו נשמע חזק מכולם . " התקשורת מחפשת פרובוקציות ,  זה מעגל שמזין את עצמו .  הקול שלי דמוקרטי ,  פתוח ונאור .  אני לא רואה אפשרות שהרשימה תתפצל ,  נרוץ שוב ונגיע ל-15 מנדטים פעם נוספת ",  אמר .  
באשר ליחסיו עם חברי הכנסת מהימין ,  עודה מסביר כי הוא ביחסים תקינים עם כולם ,  למעט אחד . " ליברמן הוא היחיד שאני לא מדבר איתו .  אני לא 'אבו-עלי' ,  הוא יושב לידי ופעם אחת אמרתי לו שלום והוא לא ענה ,  מאז לא דיברנו .  הוא גזען ,  הוא בחר לא לדבר וזו בעיה שלו .  אני מדבר עם כולם ,  כי אדם שבטוח בעצמו ובצדקת דרכו צריך לדבר עם כולם .  יש ביני לבין בני בגין תהום ,  אבל הוא דמוקרט ,  הוא לא מחפש קולות בפריימריז על חשבון הכלל ". 
 ( עדכון ראשון :  19:25 )  

יו"ר הרשימה המשותפת : " החזרת גופות היא מעשה מוסרי "
 ח"כ איימן עודה לא מתנצל על דעותיו ועל דרכו ,  משוכנע שהתקשורת מחפשת את הפרובוקציות ושביקור משפחות המחבלים היה מעשה מוסרי .  ואיך יחסיו עם ליברמן ?   " פעם אחת אמרתי לו שלום והוא לא ענה ",  אמר בריאיון לאולפן וואלה !  NEWS .  שנה לבחירות - פרויקט מיוחד

