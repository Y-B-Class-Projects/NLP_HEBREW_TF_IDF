 " ישראל היא לא מלוכה ":  סערת חוק החסינות שיגן על נתניהו
חשיפת וואלה !  NEWS על הצעת החוק של ח"כ זוהר הקובעת כי חסינות חבר כנסת תוסר רק באמצעות דרישה מוועדת הכנסת עוררה זעם בקרב חברי האופוזיציה . " אסור להישאר אדישים לחוקים שמנסים להגן על 'המלך' "
 הפרסום על הצעת החוק החדשה של יו"ר ועדת הכנסת ח"כ מיקי זוהר  ( הליכוד )  ,  עוררה הבוקר  ( שלישי )  זעם בקרב חברי האופוזיציה .  לפי הצעת החוק שעשויה למנוע הגשת כתב אישום נגד ראש הממשלה בנימין נתניהו ,  הסרת חסינות של חבר כנסת תצריך דרישה מיוחדת מוועדת הכנסת .  
המצב כיום קובע כי היועמ"ש יכול להגיש כתב אישום נגד חבר כנסת ,  ורק לאחר הגשתו ,  עומדת לו האפשרות לבקש מהכנסת להותיר לו את החסינות .  לפי החוק החדש ,  החסינות תיוותר על כנה ,  ותוסר רק בדרישה מיוחדת .
" נתניהו לא יושב על כס המלוכה ,  אסור להישאר אדישים לחוקים שמנסים להגן על 'המלך' ",  קרא יו"ר המחנה הציוני ומרכז האופוזיציה ח"כ יואל חסון ,  שטען כי מהלך זה הוא  " פרומו "  בחירות . " ראש הממשלה מנסה לקדם דרך השליחים שלו את שינוי חוק החסינות ,  זו הסיבה המרכזית מדוע אנחנו עדיין לא בבחירות ולא פוזרה הכנסת ",  הוסיף חסון .  
אם ההצעה תאושר בתקופה הקרובה ,  היא עשויה להשפיע באופן דרמטי לא רק על נתניהו אלא גם על שניים נוספים ממפלגתו של זוהר החשודים בפלילים - השר חיים כץ וח"כ דוד ביטן . " הוועדה משמשת בשנים האחרונות כלי בידי הקואליציה להעברת כל החלטה שהיא רוצה .  אין שום דיון אמיתי ",  הסביר ח"כ אלעזר שטרן  ( יש עתיד )  . " קיימת סיבה טובה לכך שיש בישראל הפרדת רשויות ,  אין זה מתפקידם של חברי הכנסת לשפוט מי ראוי לחסינות ומי לא ",  הוסיף .  
ח"כ איילת נחמיאס ורבין  ( המחנה הציוני )  עקצה את ח"כ זוהר , " חבל שחברי הכנסת של הליכוד הולכים סחור וסחור במקום פשוט להניח חוק שייקבע כי בנימין נתניהו יהיה ראש הממשלה עד שיגיע ל-120 ,  ואם יתאפשר לו ,  גם אחרי ".  לטענתה ,  מטרת שינוי החוק ב- 2005 הייתה מצד אחד להותיר על כנה את החסינות החיונית לחברי הכנסת לצורך ביצוע עבודתם ,  אבל לא נועדה לכסות על עבירות פליליות ככל שאלו נעברו .
 ח"כ עיסאווי פריג'  ( מרצ )  הודיע כי יקדם הצעת חוק לביטול  " חוק החסינות ",  בה ייכתב כי  " החשש הוא שהשימוש שיעשה בסעיף יהיה פוליטי ,  כשכל קואליציה לה יש רוב בוועדת הכנסת ובמליאה ,  תשתמש בו כדי להגן בצורה לא עניינית על אנשיה ,  בשעה שדווקא חסינות של חברי כנסת מהאופוזיציה תוסר במהירות וללא התנגדות הוועדה .  על הפרק עומד החשש לפעילות שלא בתום לב של התביעה הכללית והיועמ"ש ,  אל מול חשש לחוסר תום לב של הוועדה ".  
" מעניין לדעת האם היה טורח ח"כ זוהר להניח הצעת חוק כזו ,  אלמלא היה ראש הממשלה עצמו שקוע בחקירות ",  אמרה נחמיאס ורבין .  פעם היה מבחן 'בוזגלו' ,  היום עבור הח"כים של הליכוד יש רק את מבחן 'הנאמנות לנתניהו'  ,  ושום אינטרס ציבורי לא מעניין אותם ", הוסיפה .  
גם ח"כ מיקי רוזנטל  ( המחנה הציוני )  קרא נגד היוזמה ואמר  " לא יהיה .  מושחתים הביתה ".  
" היצירתיות של חברי הקואליציה להצלת 'המלך ביבי' ראויה להערכה ",  אמר ח"כ סאלח סעד  ( המחנה הציוני )  . " חבל שהם לא מתאמצים באותה מידה לטובת הציבור .  בגדי החייט זוהר לא יועילו כי המלך הוא עירום ". 
סגנית יו"ר הכנסת ,  ח"כ רויטל סויד  ( המחנה הציוני )  אמרה כי  " עושי דברו של נתניהו מפנימים שכתב האישום בדרך ,  והם עושים הכול כדי להציל את עורו .  ההצעה היא ניסיון נואש לזרוק חבל הצלה לראש ממשלה שחשוד בעבירות מרמה .  עצוב לראות כיצד בליכוד טוענים היום שעבירות של שוחד והפרת אמונים הן עבירות  " קנטרניות וזוטי דברים ".  הגבלת החסינות של ח"כ נועדה לשמור עליו מטעמים עניינים ומקצועיים ולא פליליים ." 
ח"כ מיקי זוהר אשר יזם את הצעת החוק טען כי הצעה זו נועדה  " להשיב את המצב לקדמותו "  ולהביא לכך שנבחרי ציבור יהיו מוגנים מפני  " רדיפה פוליטית "  כיוון שכתב אישום יוכל להיות מוגש נגדם רק באישור ועדת הכנסת . " אין חולק שהדמוקרטיה הישראלית חייבת להבטיח קודם כל את רצון העם ולמנוע מגורמים לא אובייקטיבים לפגוע ברצונו ,  רק העם יקבע מי יהיו נבחרי הציבור שלו ורק בידיו יהיה להחליט מי ראוי ומי לא ",  אמר ח"כ זוהר . " על כן ,  לעניות דעתי ,  כתב אישום בזוטי דברים ,  ובמיוחד כשהוא קנטרני ולא הוגן המגיע עקב לחץ תקשורתי או פוליטי כלפיי נבחר ציבור מוטב לו שיוכרע רק על ידי הציבור ",  הוסיף .  
לדבריו ,  הצעת חוק זו מגיעה הינה דעתו בלבד ונועדה להגן על כל חברי הכנסת מימין ומשמאל  " ואין לראש הממשלה כל נגיעה ליוזמה החשובה הזו ".  
חוק חסינות חברי הכנסת קובע כיום כי כתב אישום נגד ח"כ מוגש באישור היועץ המשפטי לממשלה ,  והוא מוסר עותק מכתב האישום לח"כ ,  ליו"ר הכנסת וליו"ר ועדת הכנסת .  לאחר מסירת כתב האישום כאמור ,  רשאי הח"כ לבקש תוך 30 יום כי הכנסת ,  על פי החלטה של ועדת הכנסת ,  תקבע כי תהיה לו חסינות בפני דין פלילי ,  לגבי האשמה שמופיעה בכתב האישום בשל אחת או יותר מהעילות הקבועות בחוק .  
בהצעת החוק שמקדם זוהר ,  הוא מבקש להחזיר את המצב לנוסח המקורי של החוק עד התיקון לפני 2005 .  לפיו ,  חבר כנסת לא יועמד לדין פלילי בשל אשמה שנעברה בזמן היותו בתפקיד או לפני שהיה לחבר כנסת ,  אלא לאחר שניטלה ממנו החסינות .  המשמעות היא כי לצורך הסרת החסינות והגשת כתב האישום יהיה על היועץ המשפטי לממשלה להגיש בקשה לוועדת הכנסת ,  וזו תדון בבקשה ותצביע עליה .  רק אם נמצא רוב ,  הבקשה תועבר למליאה לצורך הסרתה של החסינות .
" ההצעה היא להשיב את המצב המשפטי שהיה קיים טרם תיקון החוק בשנת 2005 ",  נכתב בהצעה של ח"כ זוהר , " ולקבוע כי לצורך הגשת כתב אישום נגד חבר הכנסת יהיה צורך בהסרת החסינות על ידי הכנסת ,  על פי הצעת ועדת הכנסת ".  במידה והחוק יאושר ,  לזוהר המכהן כיו"ר ועדת הכנסת תהיה השפעה דרמטית על גורל חברי הכנסת ,  ייתכן וגם על גורלו המשפטי והפוליטי של נתניהו .
 לזוהר תהיה אפשרות להחליט על פי שיקול דעתו על המועד שבו תתכנס ועדת הכנסת כדי לדון בהסרת החסינות של חבר הכנסת .  אם החוק יאושר והיועמ"ש ירצה להגיש כתב-אישום נגד נתניהו ,  זוהר לא ימהר לכנס את הוועדה ,  כל עוד בג"ץ לא יחייב אותו לעשות זאת קודם . 

" ישראל היא לא מלוכה ":  סערת חוק החסינות שיגן על נתניהו
חשיפת וואלה !  NEWS על הצעת החוק של ח"כ זוהר הקובעת כי חסינות חבר כנסת תוסר רק באמצעות דרישה מוועדת הכנסת עוררה זעם בקרב חברי האופוזיציה . " אסור להישאר אדישים לחוקים שמנסים להגן על 'המלך' "
 
