מפנה מקום :  ראש המטה של נתניהו במשרד התקשורת עוזב
לאחר שאנשיו של ארדן עזבו את משרד התקשורת ,  ולאחר שמונה מנכ"ל למשרד ,  הודיע היום עו"ד איתן צפריר ,  האיש של נתניהו במשרד שיסיים את תפקידו בקרוב
נמשכים השינויים במשרד התקשורת :  עו"ד איתן צפריר ראש המטה של בנימין נתניהו במשרד ,  הודיע היום כי הוא יסיים את תפקידו בתקופה הקרובה .  על עזיבתו של צפריר הוחלט לאחר שאושר מינויו של מנכ"ל המשרד שלמה פילבר .
 עו"ד צפריר נכנס לתפקידו בדצמבר האחרון ,  לאחר שהשר גלעד ארדן עזב את המשרד .  עו"ד צפריר היה הגורם המקשר בין נתניהו בתפקידו גם כשר התקשורת לבין הדרג המקצועי .  לפני שהגיע למשרד התקשורת עו"ד צפריר שימש במספר תפקידים תחת נתניהו ,  בהם יועץ בכיר למזכיר הממשלה ויועץ תכנית המורשת במשרד ראש הממשלה .
" נקראתי לדגל על ידי ראש הממשלה על מנת לסייע ,  עשיתי זאת בלא היסוס כי ראיתי בכך שליחות ,  והיום אני מבקש לסיים את שירות המילואים במגזר הציבורי ולחזור לשוק הפרטי "  הסביר עו"ד צפריר והוסיף כי הוא הוא מבקש להודות לראש הממשלה על הזכות לעבוד במחיצתו ועל האמון שנתן בו . 
" אני מודה לאיתן צפריר על תרומתו המקצועית המצוינת והמסורה בתקופה לא פשוטה .  צפריר סייע בכישרון ובאחריות בנושאים שעמדו לפתחי כשר התקשורת "  אמר ראש הממשלה .
 מאז שנכנס נתניהו למשרד התקשורת ,  מלבד חילוף המנכ"ל והמינוי של פילבר ,  עזב את משרד התקשורת עו"ד ניר אוגולניק ,  היועץ המקצועי ,  שהיה מזוהה ,  כמו המנכ"ל המפוטר אבי ברגר עם ארדן .  

מפנה מקום :  ראש המטה של נתניהו במשרד התקשורת עוזב
לאחר שאנשיו של ארדן עזבו את משרד התקשורת ,  ולאחר שמונה מנכ"ל למשרד ,  הודיע היום עו"ד איתן צפריר ,  האיש של נתניהו במשרד שיסיים את תפקידו בקרוב

