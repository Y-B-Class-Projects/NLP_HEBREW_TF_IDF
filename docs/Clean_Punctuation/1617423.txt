 " לא קונים את המילים היפות של נתניהו "
 המתנחלים לא מתרשמים מצפירת ההרגעה של ראש הממשלה ,  שאמר מוקדם יותר כי  " הקפאת הבנייה היא חד פעמית וזמנית ".  ראש מועצת הר חברון : " לא עשו אותנו באצבע ,  נמשיך בקו הפעולה הנוכחי "
  ( צילום :  טל אנגלנדר ,  עריכה :  לירז ליבנה )  
" ביבי אומר שהצו הוא זמני ?  אצלנו המתנחלים יודעים היטב שהזמני הופך לקבוע ",  כך אמר אמש ( שלישי )  צביקי בר חי ,  ראש מועצת הר חברון בתגובה לדברי נתניהו הערב לפיהם הקפאת הבנייה בהתנחלויות היא זמנית וחד פעמית .  
בר חי הוסיף כי  " אין לנו שום כוונה לקבל את כל המילים היפות של נתניהו .  הרי מישהו חושב שבעוד עשרה חודשים ברק יגיד לביבי 'יאללה ,  לך לבנות' ?  לא עשו אותנו באצבע .  אנחנו בוגרי תעלולי שרון וההחלטה היחידה שצריכה להתקבל היא ביטול הצו הזה .  כל עוד הצו יישאר על תילו ,  אחנו נמשיך בקו הפעולה הנוכחי .  אנשים צריכים להבין שזה לא מאבק על הבית שלנו ,  אלא על הבית הלאומי .  הקפאת הבנייה תביא בסופו של דבר לכך שתקום מדינת טרור בלב ליבה של מדינת ישראל ,  שעלול להביא חס וחלילה לאיום מוחשי על תל אביב וחדרה .  אם ראש הממשלה רוצה ,  שיעביר את הצו בחקיקה מסודרת ". 
מוקדם יותר התייחס ראש הממשלה בכנס  " כלכליסט "  להקפאת הבנייה ביהודה ושומרון ואמר כי  " הקפאת הבנייה ביהודה ושומרון היא זמנית וחד פעמית ,  ונחזור לבנות בסופה ". 
עוד אמר נתניהו אמר כי  " בשבוע שעבר קיבל הקבינט החלטה יוצאת דופן :  להשהות את הבנייה החדשה ביהודה ושומרון למשך 10 חודשים .  קיבלנו את ההחלטה הזאת מתוך השיקולים הלאומיים הרחבים ביותר וכן מתוך רצון להתניע ,  להתחיל מחדש ,  את המו"מ לשלום עם הפלסטינים ".   
" אני מבקש להבהיר שבהחלטה הזו לא התכוונו לעצור את המשך החיים הסדירים ביו"ש ,  ולכן ההחלטה הזו אינה חלה על 2,500 יחידות דיור שכבר נמצאו בבנייה והיא גם אינה חלה על 500 יחידות דיור נוספות שאישרנו את בנייתן לאחרונה .  ההחלטה הזו גם אינה חלה על כיתות ,  גני ילדים ,  בתי כנסת ומבני ציבור אחרים שייבנו תוך כדי התקופה ". 
נתניהו הוסיף כי  " אני יודע שההחלטה לא לאשר בנייה חדשה היא החלטה לא קלה .  היא לא קלה למתיישבים ,  היא לא קלה לי ,  אפילו קשה .  המתיישבים ביו"ש הם חלק אינטגרלי מהעם שלנו ,  הם תורמים ,  הם משרתים ,  הם מתנדבים ,  הם אחינו ואחיותינו ,  ולכן אני מבקש להבהיר להם ולכלל אזרחי ישראל ,  לשכנינו הפלסטינים ולכל הקהילה הבינ"ל דברים שאמרתי בצורה מפורשת למנהיגי העולם :  ההחלטה הזו היא חד פעמית והיא זמנית ,  בדיוק כפי שכתוב בהחלטת הקבינט וכפי שהבהרתי גם בפורומים סגורים וגם בפורומים פתוחים - אנחנו נחזור לבנות בתום ההשהיה ". 
עוד אמר ראש הממשלה כי  " עתיד ההתיישבות ביו"ש ייקבע אך ורק בהסדר הקבע לשלום ,  ולא יום אחד לפני כן .  אנחנו צריכים להתחיל במו"מ לשלום כדי להשלים אותו ,  ואני מקווה שהפלסטינים יפסיקו את סירובם לפתוח בשיחות שלום .  הם זקוקים לשלום הזה לא פחות משאנו זקוקים לו ". 
מוקדם יותר היום רשמו פקחי המנהל האזרחי עשרה צווי הפסקת עבודה למתנחלים שהחלו בבנייה בניגוד לצו ההקפאה .  הפקחים ביקרו ב-45 יישובים ברחבי יהודה ושומרון .
 לפני כשבוע הכריז נתניהו על הקפאת הבנייה בהתנחלויות לתקופה של עשרה חודשים .  במסיבת עיתונאים שקיים בלשכתו אמר נתניהו כי  " זה צעד לא קל ,  כואב ,  ואנחנו נוקטים אותו מתוך שיקולים לאומיים כדי להתקדם בנתיב השלום .  הבהרתי פעמים רבות שבכוונתי לפעול בנחישות עם שותפינו האמריקאים כדי להשיג הסכם שלום ". 
מזכ"ל שלום עכשיו יריב אופנהיימר תקף הערב את הצהרת ראש הממשלה נתניהו לפיה הקפאת הבניה בהתנחלויות היא חד פעמית וזמנית . " דבריו של נתניהו מרוקנים מתוכן את הקפאת ההתנחלויות והופכים את המהלך לבלתי רלוונטי מבחינה מדינית .  שום גורם מתון ברשות הפלסטינית לא יכול לקבל בברכה את הצהרת נתניהו :  להמשיך ולבנות בהתנחלויות במהלך ההקפאה ולאחריה ". 
עדכון ראשון :  18:35 

" לא קונים את המילים היפות של נתניהו "
 המתנחלים לא מתרשמים מצפירת ההרגעה של ראש הממשלה ,  שאמר מוקדם יותר כי  " הקפאת הבנייה היא חד פעמית וזמנית ".  ראש מועצת הר חברון : " לא עשו אותנו באצבע ,  נמשיך בקו הפעולה הנוכחי "
 
