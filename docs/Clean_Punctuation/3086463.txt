בכיר בקואליציה : " הסכם עד המדינה עשוי להיות נקודת מפנה פוליטית "
 בקואליציה שומרים על שתיקה ,  אך ההתפתחויות בחקירות ראש הממשלה - הודאת המשטרה כי הוא חשוד בשוחד וגיוס איש סודו ארי הרו לעד מדינה - מהוות תפנית גם ובעיקר עבור הסיעות המרכיבות את הממשלה . " השיח עלול להשתנות מעכשיו ,  זה מקרין על המערכת הפוליטית ",  אמר הגורם
בתום שבוע של כותרות יומיומיות על שלל החקירות והעדים הקשורים בפרשות הפליליות ,  סוף השבוע של ראש הממשלה נפתח בשתי התפתחויות דרמטיות :  ההודאה הרשמית של המשטרה כי הוא נחקר בחשד לעבירות שוחד ,  מרמה והפרת אמונים ,  וההודעה הרשמית על החתימה על הסכם המדינה עם איש סודו ארי הרו ,  שהיה בעבר ראש הסגל שלו .
 המערכת הפוליטית ,  שרבים מחבריה מבלים כעת בחופשת הקיץ המשפחתית בארץ ובניכר ,  טרם עיכלה את האירועים ,  אך צמד המלים  " מסה קריטית "  הולך ונפוץ בשיחות הסגורות שמקיימים בכיריה .  בכיר בקואליציה אמר לוואלה !  NEWS כי ההודעה על ההסכם עם הרו עשויה להיות  " נקודת מפנה "  מבחינה פוליטית .
 עד כה ,  רק מהאופוזיציה נשמעו קריאות ישירות להתפטרותו של נתניהו או לחבריו לקואליציה לפעול להכרזת נבצרות .  יו"ר מפלגת העבודה ,  אבי גבאי ,  צייץ אתמול : " מנתניהו כבר אין לנו ציפיות ,  אבל איפה שותפיו לממשלה ?  אלה שאמורים לומר לו 'עד כאן' ?  זה הרי לא עניין של ימין ושמאל ".  דברים דומים נשמעו אמש מראש הממשלה לשעבר אהוד ברק ,  שפרסם פוסט בפייסבוק ובו קרא לנתניהו להתפטר אם יוחלט להגיש נגדו כתב אישום ,  וביקר את חברי הקואליציה שאינם דורשים את התפטרותו . " הם נראים כמו ארנבות שקפאו מול הפנסים .  אנחנו ביחד נצטרך לטלטל אותם ,  ומוטב שעה אחת ,  קודם זה החיים של כולנו ".  
בשעות הצהריים ,  אחרי החתימה על הסכם עד המדינה עם ארי הרו ,  סיעת המחנה הציוני פירסמה הודעה פומבית הקוראת לשותפות הקואליציוניות להודיע על פירוק הממשלה והליכה לבחירות .
 בקואליציה ,  לעומת זאת ,  מלבד צוות הסנגוריה הליכודיניקי של נתניהו שנשלח לאולפנים כדי להציג את הכול כקנוניה של השמאל ,  שומרים עד כה על שתיקה .  היחיד שהעז להתבטא בצורה ערכית כלפי החשדות שנחשפו במסמך המשטרתי היה ח"כ אבי דיכטר ,  שאמר אמש בראיון לרשת בה כי  " ראש ממשלה או שר ביטחון שמוגש נגדם כתב אישום - דרך המלך אומרת שעליהם לעזוב את תפקידם ",  אך הוסיף מיד כי הוא  " מקווה שזה לא יקרה ".  מחוץ לליכוד - חברי הקואליציה ממלאים פיהם מים .  
לפי ההערכה הרווחת ,  לאף אחת מהשותפות הקואליציוניות אין אינטרס בזעזועים פוליטיים ,  בטח לא לפני הכרעה חד משמעית של היועץ המשפטי בדבר הגשת כתב אישום ,  וגם אז - אין כל הכרח חוקי שנתניהו יפנה את כסאו ,  כפי שאמרה השבוע שרת המשפטים איילת שקד .  עם זאת ,  פירוט החשדות הרשמי של המשטרה נגד נתניהו ,  כמו גם חתימת הסכם עד המדינה עם ארי הרו ,  ראש הסגל ואיש סודו לשעבר של נתניהו ,  עשויים לשנות את התמונה . 
" ההסכם עם הרו עשוי להיות נקודת מפנה ",  אמר לוואלה !  NEWS גורם בכיר בקואליציה . " עד עכשיו אנשי הבית היהודי אמרו שתלוי מה יהיה בכתב האישום ביחס לצורך שלו לפרוש ,  מעכשיו השיח עלול להשתנות וזה מקרין על המערכת הפוליטית ".  ככל שהתקשורת והשיח הציבורי ימשיכו לעסוק בפרשיות ובחשדות נגד נתניהו ,  העריך גורם פוליטי בכיר אחר ,  הלחץ יקרין גם על השותפות הקואליציוניות , " כי יגיע היום שישאלו אותן איך הן נותנות לזה גב בלי להגיד כלום ".  

בכיר בקואליציה : " הסכם עד המדינה עשוי להיות נקודת מפנה פוליטית "
 בקואליציה שומרים על שתיקה ,  אך ההתפתחויות בחקירות ראש הממשלה - הודאת המשטרה כי הוא חשוד בשוחד וגיוס איש סודו ארי הרו לעד מדינה - מהוות תפנית גם ובעיקר עבור הסיעות המרכיבות את הממשלה . " השיח עלול להשתנות מעכשיו ,  זה מקרין על המערכת הפוליטית ",  אמר הגורם

