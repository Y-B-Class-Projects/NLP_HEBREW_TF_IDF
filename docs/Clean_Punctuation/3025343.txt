מחכים לטראמפ :  כל ההשלכות האפשריות של החלטת האו"ם נגד ההתנחלויות
בירושלים הביעו זעם על ההחלטה נגד ההתנחלויות שאושרה במועצת הביטחון של האו"ם ,  והפנו את עיקר האשמה כלפי ממשל אובמה .  ההחלטה עשויה לעודד סנקציות נגד ההתנחלויות בעתיד ,  אבל יישומה בפועל תלוי בעיקר בקו שיוביל הממשל החדש
בפברואר 2011 הצביעה מועצת הביטחון של האו"ם על הצעת החלטה שקידמו מדינות ערב נגד ההתנחלויות .  14 מדינות מתוך ה-15 שחברות במועצה ,  הצביעו בעד ההחלטה ,  וראש הממשלה בנימין נתניהו צפוי להתייחס לכך הערב  ( שבת )  .  ארצות הברית ,  תחת הנהגתו של ברק אובמה ,  הייתה המדינה היחידה שהתנגדה ובכך הביאה לעצירת ההחלטה ,  באמצעות זכות הווטו שלה .  בתום ההצבעה ,  נשאה השגרירה האמריקנית באו"ם באותה תקופה ,  סוזן רייס ,  נאום תקיף נגד מדיניות ממשלת ישראל בשטחים .
 מי שהקשיב אז לנאומה של רייס ,  היום היועצת לביטחון לאומי של אובמה ,  יכול היה להבין די בקלות שהממשל האמריקני לא הטיל את הווטו ברצון .  כל הממשלים האמריקניים מאז שנות השבעים ועד היום התנגדו להתנחלויות בשטחים וקראו לישראל להימנע מהרחבתן .  אלא שהנשיא אובמה היה סבור בשנת 2011 ,  שעדיין קיים סיכוי לפתור את הסכסוך הישראלי-פלסטיני באמצעות משא ומתן ,  ולכן הדבר עדיף על פני פעילות במועצת הביטחון של האו"ם .  בחלוף חמש שנים ,  התסכול שהביעה רייס בשם הממשל אחרי ההצבעה ב-2011 בא לידי ביטוי בהחלטה הדרמטית של אובמה להימנע אמש בהצבעה על הצעת ההחלטה נגד ההתנחלויות ,  שעברה ברוב גורף במועצה ,  עם 14 מדינות שהצביעו בעד .  

מחכים לטראמפ :  כל ההשלכות האפשריות של החלטת האו"ם נגד ההתנחלויות
בירושלים הביעו זעם על ההחלטה נגד ההתנחלויות שאושרה במועצת הביטחון של האו"ם ,  והפנו את עיקר האשמה כלפי ממשל אובמה .  ההחלטה עשויה לעודד סנקציות נגד ההתנחלויות בעתיד ,  אבל יישומה בפועל תלוי בעיקר בקו שיוביל הממשל החדש

