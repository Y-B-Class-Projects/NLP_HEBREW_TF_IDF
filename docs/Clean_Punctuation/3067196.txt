הנשיא סיכם את ביקורו : " השמדת ישראל ?  לא בעידן דונלד ג'יי טראמפ "
" קשרו של העם היהודי לארץ הקדושה הוא נצחי ",  אמר טראמפ במוזיאון ישראל בירושלים .  נתניהו פנה אליו ואמר : " יחד נביס את כוחות הטרור ".  המיליארדר שלדון אדלסון ורעייתו נכחו בקהל ,  לצד שרי ממשלה ובכירי מערכת הביטחון
  " קשרו של העם היהודי לארץ הקדושה הוא נצחי "   " נתניהו ואבו מאזן הראו לי שפניהם לשלום "   " הקונפליקט לא יכול להימשך ,  אפשר להתגבר על המחלוקות "  נתניהו : " יחד נביס את האסלאם הקיצוני וכוחות הטרור " 
" מנהיגי איראן קוראים להשמיד את ישראל .  לא בעידן דונלד ג'יי טראמפ ",  כך אמר היום  ( שלישי )  נשיא ארצות הברית דונלד טראמפ בנאומו המרכזי במוזיאון ישראל בירושלים ,  כשהוא מסכם את ביקורו במזרח התיכון .  באירוע נשא דברים גם ראש הממשלה בנימין נתניהו ,  ונכחו בו המיליארדר שלדון אדלסון ורעייתו ,  שרי הממשלה ובכירים במערכת הביטחון .
" אנחנו מאשרים את הקשר החזק בין ארצות הברית וישראל ",  הדגיש טראמפ בנאומו ושלח תנחומים לקורבנות הפיגוע במנצ'סטר . " עשרות אנשים חפים מפשע ,  אנשים צעירים ויפים ,  נרצחו בפראות בהתקפה הזו על האנושות .  אני חוזר ואומר שצריך להביס את הטרור ולחסל את האידיאלוגיה המרושעת הזו ,  ולהגן על האזרחים שלנו ועל אזרחי העולם .  על כל האומות להתאחד בדבר הזה ". 
ביקור טראמפ - סיקור מיוחד בוואלה !  NEWS:אורן חזן לא ויתר על סלפי עם טראמפ - ויצר מבוכה בשטיח האדוםטראמפ לאבו מאזן : " אי אפשר לקדם שלום ובמקביל לממן טרור"על השטיח האדום בנתב"ג :  מלניה סירבה להחזיק בידו של טראמפ .  צפו  
" ירושלים היא עיר קדושה ,  היופי ,  ההדר והמורשת שלה לא ניתנים להחלפה ",  המשיך טראמפ . " הקשרים של העם היהודי לארץ הקדושה הם עתיקים ונצחיים ,  והולכים אחורה אלפי שנים ,  לזמני דוד המלך ,  שסמלו מתנוסס על דגל ישראל .  אתמול ביקרתי בכותל המערבי ,  והתפעלתי מהנוכחות של האל וההתמדה של האדם מולו .  הנחתי את היד שלי על הכותל והתפללתי במקום הזה לחוכמה מאלוהים ".  
" ביקרתי גם בכנסיית הקבר ,  הקדושה לנוצרים בכל העולם ",  סיפר טראמפ על מסעו . " הנחתי זר ב'יד ושם' ,  וכיבדתי וזכרתי את ששת המיליונים שנרצחו בשואה .  הבטחתי מה שאני מבטיח גם כעת  לעולם לא עוד .  ישראל היא עדות לרוח בלתי ניתנת לשבירה של העם היהודי ,  שסבל רדיפות ,  אך עדיין נושא מסר של תקווה .  אני קורא לכל העמים ,  קחו השראה מהעיר העתיקה הזו ,  והתגברו על הדיכוי וההפרדה בינינו .  תנו לכל הילדים חופש וכבוד שחקוק בעיר הזו ".   
" הקונפליקט לא יכול להימשך ",  הדגיש הנשיא האמריקני . " אפשר להתגבר על המחלוקת ולמצוא מכנה משותף ,  כדי להפוך את העתיד של האזור הזה לטוב יותר .  השינוי חייב להגיע מבפנים ,  אף ילד לא נולד עם דעה קדומה בלבו ואף אחד לא יכול לסבול שמלמדים ילדים לרצוח ,  אף אומה לא תסבול השמדה של אנשים עם נשק כימי .  עלינו לבנות קואליציה של שותפים במלחמה בקיצונים ,  שרוצה לספק לילדים שלנו עתיד מלא תקווה במזרח התיכון ".  
" בשם ארצות הברית ",  התחייב טראמפ , " נעמוד לצדכם ונגן על ערכינו המשותפים .  יחד נביס את הטרור וניצור ביטחון לכל ילדיו של אלוהים .  הישראלים חוו ממקור ראשון את האלימות הקיצונית ,  ישראלים נרצחים בידי טרוריסטים שנושאים סכינים ופצצות .  חמאס וחיזבאללה משגרים טילים לקהילות הישראליות ,  ובבתי הספר לומדים איך לרדת במקלטים .  דאעש פוגע במוסדות יהודיים ושכונות יהודיות ,  ומנהיגי איראן קוראים להשמיד את ישראל .  לא בעידן דונלד ג'יי טראמפ ".  
טראמפ אמר כי  " יש כאלה המציגים בחירת שווא ,  שאומרים שצריך לבחור בין תמיכה בישראל לבין תמיכה במדינות מוסלמיות וערביות באזור .  זה לגמרי לא נכון .  כולם רוצים לחיות בשלום והאנושות כולה מאוימת בידי הטרור .  האומות יכולים להתאחד תחת מטרת ההגנה על החיים ועל היציבות באזור .  הממשל שלי מחויב לעזור לקואליציה כזו ,  ועשינו התקדמות רבות במסע הזה .  אנו יודעים שגם ישראלים וגם פלסטינים רוצים חיים של תקווה לילדיהם ".  
" אני מחויב אישית לעזור לפלסטינים ולישראלים להגיע להסכם שלום ",  הדגיש . " הייתה לי פגישה עם אבו מאזן  ואני יכול להגיד שהפלסטינים מוכנים להושיט יד לשלום .  בפגישה עם חברי הטוב בנימין ,  אני יכול להגיד שגם הוא מושיט יד לשלום ,  ורוצה שלום .  עשיית שלום לא תהיה קלה ,  שני הצדדים יצטרכו להגיע להחלטות קשות .  אבל עם נחישות ,  פשרה ואמונה ,  אפשר להגיע להסכם ",  אמר הנשיא שהדגיש   " איראן לא תחזיק בנשק גרעיני ".  
טראמפ הביע תקווה ש"ילדים ישראלים לא יצטרכו לפחד מאזעקות ",  וציין את מטוסי ה-F-35 החדשים של ישראל . " היה נהדר לראות את המטוסים בשמיים כשחגגתם את יום העצמאות ".  הוא הוסיף וייחל לעתיד  " שבו נוצרים ומוסלמים יכולים לגדול יחד ,  ולחיות יחד בכבוד ,  בהבנה ובהרמוניה בכבוד ".  
" הערכים שראינו בישראל היוו השראה למיליונים בעולם ",  אמר , " כל מה שננסה לעשות יוכל להועיל לעולם כולו .  אנחנו רואים שהעיר הזו ,  שידעה אי-צדק ,  עדיין משמרת חיים ,  ומתפללים שילדים יוכלו לחיות ללא פחד וללא גבולות  ולשגשג .  אני קורא לכל מי שכן ללחום באויבים המשותפים שלנו ,  ולהגן על כל ילדיו של אלוהים ". 
את האירוע פתח ראש הממשלה נתניהו ,  שפנה לנשיא טראמפ ואמר כי  " כאן תוכל לראות עדות לנוכחות בת אלפיים שנה בארץ .  הסיפור של ישראל אינו רק סיפור העבר ,  אלא ארץ שוממת שעברה החייאה ,  עם שהוגלה וחזר .  לישראל לא תהיה אף פעם חברה טובה יותר מארצות הברית ,  המתבטאת בתמיכה האדירה של האמריקנים ".   
" ביחד אנחנו מחויבים לעצור את הטרור ",  המשיך נתניהו , " וצריך לגנות אותו באופן שווה  אם הוא באמריקה ,  באירופה או בישראל .  מימון הטרור חייב להיגמר ,  כפי שאמרת הבוקר .  אבו מאזן גינה את המתקפה הנוראית במנצ'סטר ,  אבל אם המתקפה הייתה פלסטינית ,  ואם הקורבנות היו ישראלים ,  המחבל היה מקבל כסף מהרשות הפלסטינית .  המצב הזה חייב להשתנות .  אני מקווה שאבו מאזן יניע עקרונות ברורים כאלה להמשך ". 
מוקדם יותר ערך טראמפ פגישה עם יו"ר הרשות הפלסטינית אבו מאזן בבית לחם ,  ולאחריה יצאו בהצהרות לתקשורת . " אני מתחייב לשתף איתך פעולה כדי להביא שלום היסטורי לאזור ",  אמר אבו מאזן לטראמפ .  הוא הוסיף כי  " אין לנו בעיה עם הדת היהודית ,  הבעיה שלנו היא רק עם הכיבוש ".  טראמפ השיב לו כי  " אי אפשר לקדם שלום ובמקביל לממן טרור ".  
טראמפ התייחס בתחילת דבריו לפיגוע בבריטניה ואמר : " לא אקרא להם 'מפלצות' ,  הם יאהבו שם כזה .  אני אקרא להם 'לוזרים' משום שזה מה שהם .  אנחנו כחברה לא יכולים לסבול את המשך שפיכות הדמים .  לא נוכל לעמוד ולא להתייחס להרג של חפים מפשע ואלה שנפגעו היום .  צריך לגרש את אלה שמסייעים למחבלים ,  ולחסל את האידיאולוגיה המרושעת הזאת ".  טראמפ גינה את הפיגוע ,  שגבה את חייהם של 22 בני אדם ,  ואמר : " אני מביע סולידריות מוחלטת עם העם בבריטניה ".  
אבו מאזן גינה גם הוא את הפיגוע במנצ'סטר וכינה אותו  " פשע מתועב ".  בהמשך סיפר כי  " המפגש בבית לחם בבית הלבן בתחילת החודש נתן לעם הפלסטיני ולכל האזור הרבה תקווה ואופטימיות שאפשר להגשים חלום ושאיפות ושלום קבע מבוסס על צדק .  השגת חופש לעם הפלסטיני היא המפתח לשלום באזור ובכל העולם כדי שלפלסטינים בישראל יהיה עתיד מזהיר ".  
לדבריו , " אני חוזר ואומר ,  אדוני הנשיא ,  שאנחנו מחויבים לשתף פעולה כדי לייצר שלום ולחתור לעסקת שלום בינינו ובין הישראלים .  אנו רואים בכם שותפים ללחימה בטרור באזורנו ובכל העולם ".  יו"ר הרשות הזכיר את שביתת הרעב של האסירים הפלסטינים ואמר : " אני רוצה להסב את תשומת הלב לאסירים שובתי הרעב .  אימהותיהם נמצאות מטרים בודדים מכנסיית המולד .  הן לא יכולות לבקר את בניהן בבתי הכלא שם הם סובלים מתנאים בלתי אנושיים ". 
 ( עדכון ראשון :  14:07 )  

הנשיא סיכם את ביקורו : " השמדת ישראל ?  לא בעידן דונלד ג'יי טראמפ "
" קשרו של העם היהודי לארץ הקדושה הוא נצחי ",  אמר טראמפ במוזיאון ישראל בירושלים .  נתניהו פנה אליו ואמר : " יחד נביס את כוחות הטרור ".  המיליארדר שלדון אדלסון ורעייתו נכחו בקהל ,  לצד שרי ממשלה ובכירי מערכת הביטחון

