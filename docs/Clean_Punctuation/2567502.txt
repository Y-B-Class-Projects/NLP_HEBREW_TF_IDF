 " נתניהו ימשיך לדבר על הצבת קו אדום לאירן "
 גורם מדיני בכיר אמר כי אילו ארה"ב לא תציב קו אדום לתקיפה ,  אירן לא תיסוג מתכניתה .  היום אמר נתניהו : " מנהיגות אמיתית נבחנת גם כשיש חילוקי דעות ".  שיפרו : " לשפר התקשורת "
  ( צפו בדברי ראש הממשלה אתמול על חילוקי הדעות עם ארה"ב בנושא אירן )  
ראש הממשלה ,  בנימין נתניהו ,  ימשיך להתבטא בנושא הצבת  " קו אדום "  לתקיפה באירן גם לאחר שיחתו עם נשיא ארצות הברית ברק אובמה הלילה - כך אמר הערב  ( רביעי )  גורם מדיני בכיר לוואלה !  חדשות .  אובמה התקשר לנתניהו אחרי חצות ,  והשניים ערכו שיחה ארוכה ,  יסודית ופתוחה בנושאים המהותיים על סדר היום המדיני ,  ובראשם סוגיית תכנית הגרעין של אירן .  הגורם הדגיש כי לממשל האירני לא יהיה אינטרס לעצור את תכניתו לפיתוח נשק גרעיני ללא הצבת קו אדום .
 על רקע חילוקי הדעות בין וושינגטון לירושלים ,  הביע הערב שגריר ארצות הברית בישראל ,  דן שפירו ,  ביקורת מרומזת על ראש הממשלה נתניהו ואמר כי יש לשפר את התקשורת בין הבירות  " גם בפומבי וגם בשיחות סגורות ".  לדבריו , " המחויבות של ארה"ב לישראל היא בלתי מעורערת וארה"ב תסייע לישראל עם כל איום שמאיים עליה ובמיוחד למנוע מאירן נשק גרעיני ". 
אובמה שוחח עם נתניהו : " מחויבים למנוע מאירן גרעין "  
על רקע הביקורת החריפה שהטיח בימים האחרונים בממשל אובמה והערכות על שפל חסר תקדים ביחסי ישראל-ארה"ב ,  הבהיר היום נתניהו כי ''אנחנו עומדים בפני אתגרים גדולים .  כראש ממשלת ישראל ,  חובתי לעמוד על האינטרסים החיוניים למדינת ישראל ,  להבטחת ביטחונה ולמען עתידה ".  בפתח פגישתו עם ראש ממשלת מדינת בוואריה בגרמניה ,  הורסט סיהופר ,  אמר נתניהו כי הוא  " עומד על האינטרסים האלה ,  גם כשזה לא קל לעמוד עליהם ,  כי מנהיגות נבחנת גם כשיש חילוקי דעות עם ידידים ,  אפילו הידידים הטובים ביותר ".  לדבריו , " כך נהגתי וכך אני אמשיך לנהוג למען מדינת ישראל וביטחון אזרחיה'' .  
אתמול ספג נתניהו ביקורת קשה על התבטאויותיו הפומביות בנוגע ל"קוים האדומים "  שלדבריו צריכה ארה"ב להציב אל מול איום הגרעין האירני .  כמו כן ,  דווח כי בשל  " אילוצי לוחות זמנים "  לא תתקיים ככל הנראה פגישה בין נתניהו ואובמה בשולי עצרת האו"ם ,  שתיערך בניו יורק בסוף החודש .  כאמור ,  לאחר שורה של התבטאויות אלה ,  התקשר במהלך הלילה אובמה לנתניהו ושוחח עמו במשך כשעה על נושא הגרעין האירני . " האינטרס הגדול ביותר היום הוא למנוע מאירן להמשיך בצעדיה הברורים להשגת נשק גרעיני ",  שב והדגיש היום נתניהו , " מדובר בנשק מצד מדינה שקוראת להשמדתנו ומתכוונת להשיג את יעדה ".  
לקריאה נוספתמופז לנתניהו : " ממי אתה מפחד ,  מאירן או מאובמה ? "דן חלוץ : " הצבת קו אדום לאירן תגביל פעולה עתידית"וושינגטון משיבה לישראל : " אין טעם בדד-ליין לאירן"נתניהו : " ללא קו אדום לאירן ,  אין לעצור את ישראל "
 לפניות לכתבת :  tal_sh@walla.net.il  

" נתניהו ימשיך לדבר על הצבת קו אדום לאירן "
 גורם מדיני בכיר אמר כי אילו ארה"ב לא תציב קו אדום לתקיפה ,  אירן לא תיסוג מתכניתה .  היום אמר נתניהו : " מנהיגות אמיתית נבחנת גם כשיש חילוקי דעות ".  שיפרו : " לשפר התקשורת "
 
