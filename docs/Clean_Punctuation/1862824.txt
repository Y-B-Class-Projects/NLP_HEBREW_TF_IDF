איך ניצחנו יותר מדי :  מה ידרוש אובמה בתמורה
ה"גב "  שהעניק נשיא ארה"ב לישראל באו"ם נובע מחששו לאבד מצביעים יהודים בבחירות הקרובות ,  וגם מרצון ל"העניש "  את הפלסטינים על עיקשותם וחוצפתם .  אבל בקרוב יידרש נתניהו לספק תמורה
גם אחרי נאומו של נשיא ארצות הברית ברק אובמה בעצרת האו"ם ,  העמדה האמריקאית לגבי הפתרון הרצוי והדרוש לסכסוך הישראלי-פלסטיני נותרה בעינה .  הפתרון הוצע לאחרונה בנאום שאובמה נשא במאי האחרון :  מדינה פלסטינית בגבולות 67' עם חילופי שטחים מוסכמים על שני הצדדים .  עמדה זו לא השתנתה ,  אך בנאום אמש ,  בחר אובמה לשים דגש דווקא על האינטרסים הישראליים .  יש לכך שתי סיבות עיקריות :  הבחירות המתקרבות לנשיאות ארה"ב ,  וההתרסה החצופה של הפלסטינים .
 בתקופה האחרונה ,  וביתר שאת בשבוע האחרון ,  נכנס אובמה ללחץ בשל מה שנראה כירידה משמעותית בתמיכת יהודי ארה"ב בו .  בשבוע שעבר נבחר בבחירות מיוחדות לבית הנבחרים בוב טרנר ,  מועמד רפובליקני ,  ממחוז בחירה יהודי מובהק בניו יורק שבחר בעקביות במועמדים דמוקרטים מאז 1923 .  הבוחרים אמרו שזהו מסר אזהרה לאובמה ,  על מה שהם רואים כמדיניות אנטי-ישראלית .  זאת ועוד ,  תורמים יהודים גדולים עדיין כופתים את ידיהם ולא מעבירים למטה אובמה כספים בהיקף הזכור מבחירות 2008 .  בסקרים נמצא שיש ירידה בתמיכת הקהילה היהודית באובמה בשיעור של כ-20% לעומת הבחירות הקודמות .  אובמה גם ספג ביקורת קשה מצד המועמדים הרפוליקנים המובילים ,  ריק פרי ומיט רומני ,  על כך שהוא  " מפקיר את ישראל ".  ההתייחסות החיובית לישראל בנאום ,  אם כן ,  היא ניסיון של אובמה להוכיח ליהודי ארה"ב כי הוא בכל זאת פרו-ישראלי .
 הכרזת המדינה הפלסטינית ונאום אובמה - כותרות נוספות :
 נאום אובמה באו"ם : " שלום לא יושג דרך החלטות באו"ם"נתניהו לאובמה : " תודה על עמידתך לצד ישראל"אובמה לאבו מאזן : " נטיל וטו על מדינה פלסטינית "
 השיקול השני מאחורי נאום  " אהבת ישראל "  של אובמה הוא מדיניות הפלסטינים .  הם החליטו שאובמה הוא נשיא חלש ,  וניסו לבודד את ארה"ב ולהשפילה ,  על ידי דחיקתה להטלת וטו במועצת הביטחון כדי למנוע את קבלת פלסטין כמדינה חברה באו"ם .  אבו מאזן ואנשיו דחו את כל ההצעות והבקשות של ארה"ב לפתוח במשא-ומתן עם ישראל ולהימנע מהמהלך באו"ם .  נאום אובמה וההתחייבות האמריקאית להטיל וטו על הבקשה הם ה"עונש "  על כך :  הם נובעים גם מרצון להוכיח לפלסטינים ולתומכיהם שהם אינם יכולים לזלזל עד כדי כך בארה"ב ובמדיניותה .  
אין ספק שהפעולות האחרונות של הממשל האמריקאי ,  שכללו מלבד הפעילות באו"ם גם את הסיוע המשמעותי לחילוץ המאבטחים הישראלים בקהיר ,  יאפשרו לאובמה לבקש תמורה ,  או אף לדרוש אותה .  ניתן להעריך כי התמורה הזו תבוא לידי ביטוי בשני תחומים :  הממשל יבקש  ואתמול כבר התחיל לקבל  הכרת תודה פומבית מצד נתניהו ,  שבה ניתן יהיה להשתמש במערכת הבחירות הקרובות מול יהודי ארה"ב ותומכי ישראל .  התשלום השני יידרש בתחום המדיני .  ארה"ב תצפה מנתניהו לקבל בחיוב הצעה חדשה לחידוש המו"מ עם הפלסטינים ,  שהאמריקאים ובעלי בריתם עומלים עליה כעת ,  ושתימסר לצדדים אחרי סיום הפעילות באו"ם .  ארה"ב תצפה לגמישות גדולה מצד נתניהו ,  ולאחר התמיכה הפומבית שקיבל ,  יהיה לו קשה מאוד לדחות הצעה מסוג זה .
 האמריקאים חוששים מאוד מבידוד .  הם לא רוצים להיות המדינה היחידה במועצת הביטחון שהצבעתה תביא לדחיית הבקשה הפלסטינית .  מסיבה זו ,  עשו ארה"ב וישראל בימים האחרונים מאמצים דיפלומטיים רחבים כדי לגייס במועצת הביטחון בלוק חוסם למהלך הפלסטיני .  אובמה שולל את הפנייה הפלסטינית לאו"ם ותומך בפתרון שיושג אך ורק בדרך של משא ומתן .  מבחינה זו לארה"ב יש תמיכה יותר רחבה ממה שנדמה ממבט ראשון .
 לסיכום ,  נראה כי חל שינוי ביחסים בין וושינגטון לירושלים ,  שהיו עכורים למדי בימי נתניהו ואובמה .  סביר להניח שלקראת בחירות 2012 ,  יתהדקו היחסים בין המדינות ,  גם אם נותרו חילוקי דעות  שכנראה יחכו לפתרון אחרי הבחירות .  יש עדיין ניגוד משמעותי בין השקפות העולם של אובמה ושל נתניהו ,  כמו גם בתרגום של ההשקפות הללו להבנת היחסים שצריכים לשרור בין ישראל ושכנותיה .  בשנה הקרובה ,  יעשו שני הצדדים מאמץ לעמעם את חילוקי הדעות .  זה יהיה תלוי כמובן במה שיקרה בגזרה הישראלית והפלסטינית ,  ובמזרח התיכון בכלל  אזור שנמצא בימים אלו במצב של חוסר יציבות מוחלט .  
האמריקאים יעשו מאמצים לחדש את המו"מ ,  ויש באמת סיכוי שזה יקרה  משום שהפלסטינים הבינו ,  אחרי ההתפתחויות באו"ם ,  שאין ביכולתם לכפות הסדר .  ואולם ,  המו"מ עלול  " להיתקע "  עד מהרה שוב ,  מסיבה מרכזית אחת :  המקסימום שישראל מציעה הוא פחות מהמינימום שהפלסטינים דורשים .  הבעיה העיקרית של ארה"ב היא שהיא איבדה במידה רבה את מנופי הלחץ שהיו בידה כדי להשפיע על עמדת הצדדים .  מנוף אחד כזה עדיין מונח על השולחן כאופציה :  ייתכן מאוד שאם הפלסטינים ימשיכו להתגרות בארה"ב ולדחות את הצעותיה ,  יגבר הלחץ בקונגרס להפסיק את הסיוע הכלכלי שארה"ב נותנת לרשות  ( בשיעור של כחצי מיליארד דולר לשנה )  ,  ואולי אף לנקוט נגדם בסנקציות נוספות .  
אולם בסופו של דבר ,  הגורם שישפיע יותר מכל על המדיניות האמריקאית הוא הבחירות הקרבות .  בראש ובראשונה ,  אובמה צריך להוכיח בשנה הקרובה יכולת מנהיגות  תכונה שמאוד חסרה לו ,  על פי סקרי דעת הקהל האחרונים  הן במדיניות הפנים והן במדיניות החוץ .  על רקע התהפוכות ההיסטוריות במזרח התיכון ,  אובמה יידרש קודם להראות שיש לו דרך  כל דרך שהיא  ושהדרך הזאת הולמת את הנסיבות המשתנות ,  כי האסטרטגיה שהוביל עד עכשיו נחלה כישלון חרוץ .
 פרופסור איתן גלבוע ,  מומחה לארה"ב ,  הוא ראש בית הספר לתקשורת באוניברסיטת בר אילן

איך ניצחנו יותר מדי :  מה ידרוש אובמה בתמורה
ה"גב "  שהעניק נשיא ארה"ב לישראל באו"ם נובע מחששו לאבד מצביעים יהודים בבחירות הקרובות ,  וגם מרצון ל"העניש "  את הפלסטינים על עיקשותם וחוצפתם .  אבל בקרוב יידרש נתניהו לספק תמורה

