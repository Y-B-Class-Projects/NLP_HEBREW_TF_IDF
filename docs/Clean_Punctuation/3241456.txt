לאחר התערבות ראש הממשלה :  נמצא פתרון למשבר הצהרונים
נתניהו וכחלון סיכמו על המשך סבסוד הצהרונים לשנת הלימודים הבאה . " מצאנו את המקור הכספי ",  אמר שר האוצר .  רה"מ : " בשורה משמחת להורים בישראל ".  ההסכמות מנעו התייקרות משמעותית בעלויות הצהרונים שההורים היו נאלצים לספוג בספטמבר הקרוב
אחרי חוסר הוודאות בנוגע לתקצוב הצהרונים לאור הבחירות ,  ראש הממשלה בנימין נתניהו ושר האוצר משה כחלון סיכמו היום  ( רביעי )  על המשך הסבסוד שלהם לשנת הלימודים הבאה .  נתניהו אמר כי  " יש לנו בשורה משמחת להורים בישראל - שר האוצר ואני מצאנו פתרון לסבסוד הצהרונים .  בספטמבר בתחילת שנת הלימודים יהיו צהרונים ". 
כחלון הודה לנתניהו ואמר כי  " זוהי באמת משימה ,  אבל מצאנו את המקור הכספי .  יהיו צהרונים גם בשנה הבאה וגם בשנים הבאות .  נמשיך לדאוג לילדי ישראל ". 
העברת התקציב לסבסוד הצהרונים לא אושרה בגלל ממשלת המעבר והמצב שנוצר לאור סבב הבחירות הנוספות ,  בהיעדר ממשלה שהיה ביכולתה לקבל החלטה משמעותית להעמיד את התקציב למשך כל שנת הלימודים הבאה ,  בסך 900 מיליון שקלים .  מי שהיו עלולים לשלם את המחיר הם בעיקר משפחות באשכולות סוציו-אקונומיים נמוכים ,  שעד עכשיו נהנו מסבסוד ממשלתי של הצהרונים במחיר של עד 500 שקלים לחודש .  ללא הסבסוד - משפחות רבות היו נאלצות לשלם את מלוא הסכום ולספוג את היעדר התקצוב .
 יו"ר ועדת הכספים ח"כ משה גפני אמר בתגובה להחלת המשך הסיבסוד כי  " חברי ועדת הכספים תרמו את חלקם לפיתרון הבעיה של סבסוד הצהרונים .  אני שמח שראש הממשלה ושר האוצר נותנים את הסיבסוד כפי שדרשנו ואני מברך אותם על כך .  ועדת הכספים תצטרך לעקוב היטב אחר המקור התקציבי של התכנית כדי שלא ניכנס לבעיה נוספת ". 
עוד בנושא בוואלה !  NEWS:מנוף לחץ על הממשלה :  הצהרונים לא תוקצבו - גפני ביטל את הישיבה 
ממפלגת כחול לבן נמסר בתגובה לסיכומים כי  " במאמץ להימנע ממבוכה בדיון שיזמה כחול לבן בכנסת ועקב הלחצים שהפעילה הסיעה בוועדת הכספים ,  זימן אליו ראש הממשלה בבהילות את שותפו כחלון והשניים מיהרו להבטיח פתרון למצוקת הצהרונים .  שום תכנון ,  אפס תשומת לב לצרכי הציבור - רק כיבוי שריפות ,  שליפות מהמותן וספינים .  כחול לבן תמשיך לפעול במלוא הכוח עבור אזרחי ישראל ". 
יו"ר מרכז השלטון המקומי וראש עיריית מודיעין מכבים רעות ,  חיים ביבס ,  שפנה לנתניהו ביחד עם גורמים נוספים ממערכת החינוךבבקשה להתערבות מצידו ,  מסר כי  " אני שמח שראש הממשלה נענה לפנייתי והודיע אמש כי נמצא פתרון לבעיית הצהרונים .  הקלה על נטל ההורים העובדים במסגרת יום לימודים ארוך לילדינו היא יעד מרכזי של השלטון המקומי ואנו נמשיך לפעול בעניין לטובת כלל תושבינו ".  
בטרם מציאת הפתרון ,  שלח ביבס ביחד עם גורמים ממערכת החינוך פנייה דחופה לראש הממשלה להתערב בנושא ,  בה נכתב : " יש לפעול בדחיפות לשריון התקציב ,  שכן החלטת הממשלה לתקצוב מסתיימת בשנת הלימודים הנוכחית .  חשיבות החינוך והקלת הנטל להורי התלמידים הוא אחד הנושאים הקרובים ללבך .  אין לי ספק כי מטרתנו משותפת - לפתוח את שנת הלימודים תש"פ בצורה המיטבית ". 
גם יו"ר ועדת המדע והטכנולוגיה ,  ח"כ אורי מקלב ,  פנה לנתניהו וקרא לו להתערב במשבר : " מערך הצהרונים אשר אמור להיפתח עם תחילת שנה"ל עומד בסימן שאלה מהותי ,  היות ומצבה הנוכחי של ממשלת מעבר לא יתאפשר לאשר תקציבית את המערך ויש להחלטה זו השלכה חמורה על ציבור התלמידים וההורים ".  
במאמץ למצוא פיתרון למשבר ,  יו"ר הכנסת יולי אדלשטיין נענה לבקשת יו"ר ועדת הכספים משה גפני  ( יהדות התורה )  והחליט על הקמת ועדת חינוך זמנית בכנסת .  אלא שאז גפני הודיע על ביטול הדיון שתוכנן להתקיים מחר בוועדה ,  זאת כדי להפעיל מנוף לחץ עקיף על משרד האוצר ולהביא לפתרון .  לבסוף עם התערבות ראש הממשלה נתניהו נמצא המקור לסבסוד .
  ( עדכון ראשון :  20:12 )  

לאחר התערבות ראש הממשלה :  נמצא פתרון למשבר הצהרונים
נתניהו וכחלון סיכמו על המשך סבסוד הצהרונים לשנת הלימודים הבאה . " מצאנו את המקור הכספי ",  אמר שר האוצר .  רה"מ : " בשורה משמחת להורים בישראל ".  ההסכמות מנעו התייקרות משמעותית בעלויות הצהרונים שההורים היו נאלצים לספוג בספטמבר הקרוב

