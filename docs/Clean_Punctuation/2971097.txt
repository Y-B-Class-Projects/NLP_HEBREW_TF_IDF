ברק : " נתניהו וממשלתו חלשים ,  יש להפילם במחאה עממית ובקלפי "
 רה"מ ושר הביטחון לשעבר נשא נאום תקיף בכנס הרצליה ,  שבו ביקר את ההנהגה הנוכחית וקרא לה להתעשת  " ולחזור מיד לפסים ".  לדבריו , " הממשלה שמובילה זה יותר משנה היא חלשה ,  רופסת וקולנית "
 ראש הממשלה ושר הביטחון לשעבר ,  אהוד ברק ,  נשא הערב  ( חמישי )  נאום בפני כנס הרצליה .  נאומו תקיף במיוחד וממשיך את הקו הביקורתי שנוקט ברק לאחרונה .  ברק אמר כי  " מובילים אותנו זה יותר משנה ראש ממשלה וממשלה ,  שהיא חלשה ,  רופסת וקולנית ,  גם על פי בכירים מבין חבריה ,  מתעתעת וקיצונית ,  שנכשלת שוב ושוב ,  בהבטחת הביטחון ,  מקעקעת את רקמת הדמוקרטיה בישראל ,  כושלת בניהול היחסים עם ארצות הברית ובייצוב מעמדה של ישראל בעולם ,  מחמיצה שוב ושוב הזדמנויות מדיניות ,  ומשותקת מפעולה לניהול יעיל של הסכסוך גם בהיעדר 'פרטנר' .  
לדבריו ,  כל זאת  " משום שמה שעומד באמת בראש סדר העדיפויות של נתניהו וממשלתו היום ,  איננו ביטחון ישראל ,  ואיננו שמירת הדמוקרטיה ,  ואיננו אחדות פנימית בעם - אלא קידום זוחל וערמומי ,  מבלי להודות בכך ,  של אג'נדת 'מדינה אחת' מהירדן לים  אג'נדה המהווה איום ישיר על עצם זהותה ועתידה של ישראל ועל הפרויקט הציוני כולו ". 
הוא הסביר כי זוהי ממשלה נבחרת ,  אולם ממנה חובה לדרוש דין וחשבון . " המאזן עד כה מחמיר והולך ושורתו התחתונה מדאיגה ביותר- בתוכנה ובכיווניה כאחד .  נדרשת לישראל מנהיגות אחרת ,  האוחזת במצפן ולא בשבשבת ובתרמילה מגילת העצמאות ולא ,  חלילה ,  'תורת המלך' .  מכאן ,  אני קורא לממשלה להתעשת .  ולחזור מיד אל הפסים .  אם לא תעשה כן יהיה על כולנו לקום ממקומות מושבינו ,  הנוחים והפחות נוחים- ולהפילה ,  דרך מחאה עממית ודרך פתק הבוחר - לפני שיהיה מאוחר מדי ". 
לקריאה נוספת:אהוד ברק : " אנחנו רואים ניצני פאשיזם בממשלת נתניהו"יעלון : " ההנהגה מפחידה את האזרחים ;  אתמודד בבחירות הקרובות"הרצוג תקף את הממשלה : " רצינו גיבורי-על ויצאו מנהיגי בובספוג "  
ברק פתח את דבריו בסקירת עוצמתה של ישראל ואיכויותיה כמדינה . " העם שלנו  מימין ומשמאל  הוא עם טוב .  דינמי ,  יצירתי ,  מסתגל לקשיים ,  בוטה ועדיין חושב ומוכן להקריב ולפעול ",  אמר . " יש גאווה במדינה ,  בצה"ל ,  בדגל ובהמנון ".  אלא שעל פי ברק , " הבעיה המטרידה ביותר היא שאין שיח על המטרות ,  העתיד ,  לאן אנחנו רוצים ולהגיע ואיך ?  אין לנו חזון משותף ,  וכידוע ,  'באין חזון ייפרע עם' ". 
ברק טען כי על הנהגת המדינה לפעול עבור חזון שבמסגרתו ישראל תהיה  " מדינה חזקה ,  בטוחה בעצמה וחברת מופת ".  אולם ,  את ההנהגה הנוכחית בראשות ראש הממשלה בנימין נתניהו  שבממשלתו כיהן בשנים 2009-2012 כשר ביטחון  הוא מאשים בכך שהיא  " מובילה ממש להפך ".  
לדבריו , " אנחנו רואים יום-יום אצל הממשלה והעומד בראשה פסיביות ,  חרדה ,  שיתוק  במקום ביטחון עצמי ,  אומץ וכוח להחליט ולפעול .  אנחנו רואים קורבניות טבולה ברחמים עצמיים  במקום תחושה גאווה .  רואים פיצול ופילוג ,  הסתת איש ברעהו ,  גישת 'סכסך ומשול'  במקום טיפוח אמתי של אחדות העם ,  לצד הזכות לחלוק זה על זה .  כל זה מתרחש בניגוד לאינטרס הלאומי ,  על חשבון כלל האזרחים ,  בניגוד אפילו לאינטרס של בוחרי הליכוד והימין ,  בניגוד לצורכי הביטחון שלנו ותוך דרדור מצבה הבינלאומי של ישראל ".  
ברק אמר כי הסיבה לתהליכים היא  " השתלטות עוינת "  על ממשלת ישראל .  לדבריו , " ממשלת הימין של השנה האחרונה אינה ממשיכת דרכם של ז'בוטינסקי ובגין .  גרעין פנאטי של אידיאולוגיה קיצונית השתלט על הליכוד ,  תוך ניצול פרצות בחוקת הפריימריז ,  ו'טיהר' את הנהגת הליכוד מכל מי שערכי הדמוקרטיה היו חשובים לו יותר מפופוליזם או הישג רגעי .  האג'נדה שלהם הפכה למובילה - כאשר ההנהגה הפורמלית נגררת אחריהם ".  ברק הוסיף כי  " המציאות החיצונית באזור ובעולם ,  אכן קשה ומאתגרת  ולא באשמת הממשלה .  מוסלמים טובחים במוסלמים ,  בהיקף שלא נודע כמותו בעת החדשה .  טרור מתפשט בכל רחבי העולם .  אמריקה נתפסת כנחלשת ,  אירופה מיטלטלת בתוך משבר רב-ממדי .  הפלסטינים רחוקים מלהיות פרטנר אידיאלי ,  והתשובה לטרור מתוך אוכלוסיות מעורבבות זו בזו ,  אינה פשוטה כלל וכלל ". 
אלא שלטענת ברק ,  הממשלה אמנם צודקת בדיאגנוזה שלה של המצב ,  אבל טועה לחלוטין בפתרונות שהיא מציעה . " מה קורה  נתפס נכון .  מה צריך לעשות  שגוי לחלוטין .  פה בוקעות אלינו מבעד למסך העשן וכישרון התעתוע ,  תשובות שגובשו דרך הפילטר של אג'נדה קיצונית ומסוכנת ,  שעשויה לסכן את עתיד הפרויקט הציוני כולו .  נתניהו וממשלתו שקעו בהלך רוח של פסימיות ,  פסיביות ,  חרדה וקורבניות .  זהו היפוך גמור של האתוס הציוני ,  שעיקרו היה ונותר  לקחת את גורלנו בידינו ,  גם תוך לקיחת סיכונים ".  
ברק חזר על דברים שאמר לאחרונה ,  על כך ש"בבירות העולם - בלונדון ובוושינגטון ,  בברלין ובפריז ,  במוסקבה ובבייג'ינג - אף מנהיג אינו מאמין עוד לאף מילה של נתניהו וממשלתו ".  לדבריו ,  ידידי ישראל חושדים כי מטרת הממשלה ,  למרות הצהרות נתניהו כי הוא תומך בפתרון שתי המדינות ,  היא  " להחזיק בשטחים שנכבשו ב-1967 לנצח ,  ולהמשיך בזהירות בבנייה בכל ההתנחלויות ,  על מנת לייצר עובדה בלתי הפיכה ".  
מימוש המטרה הזו ,  הזהיר ראש הממשלה לשעבר , " יביא בהכרח ,  וזאת היא מילת המפתח של הדיון כולו  ל'מדינה אחת'  שתהיה או מדינה אפרטהייד שהעולם כולו ינדה ושסופה קריסה ,  או מדינה 'דו לאומית' שבה תוך דור או שניים יהיה מיעוט יהודי ,  עם סבירות גבוהה למלחמת אזרחים ".  שתי האפשרויות הללו ,  הוסיף ברק ,  הן  " סופו של המפעל והחלום הציוני ".  לדבריו , " במאה ה-21 ,  העולם כולו  לא רק ארצות הברית ואירופה ,  אלא גם הכוחות העולים כגון סין ,  הודו ורוסיה  לא יקבלו בשום מצב 'אוטונומיה לפלסטינים' ולא את תזת 'מדינה יהודית אחת' מהירדן עד הים .  הם יקבלו 'מדינה אחת' אך ורק אם זו תהיה מדינה כל אזרחיה ,  ומי מאתנו רוצה את זה ?  ". 
ברק הוסיף כי נתניהו וממשלתו עוסקים ללא הרף ביצירת מצג-שווא של איום קיומי על ישראל ,  כדי להצדיק את כל המהלכים הללו בזירה הפנימית . " אני יכול לומר בוודאות שאין כיום איום קיומי על ישראל ",  אמר ברק ,  אמירה המצטרפת לדברים דומים שאמר כמה שעות קודם לכן ממשיכו בתפקיד ,  שר הביטחון לשעבר משה יעלון .  בדומה ליעלון ,  שהאשים את נתניהו בהגזמות בתחום הביטחוני ,  גם ברק הדגיש כי ישראל המדינה החזקה ביותר באזור ,  וכי צה"ל ערוך להתמודד עם כל האיומים ,  שאף אחד מהם אינו מהווה איום קיומי על מדינת ישראל .
 ברק הוסיף כי נטייתו של נתניהו להשוות את אויבי ישראל להיטלר ולנאצים ,  כפי שעשה הן בנושא האיראני והן בנושא הפלסטיני , " היא זילות השואה בשיאה ".  לדברי ברק , " מצבנו רציני גם ללא היטלר ,  אך ישראל מכוח עוצמתה יכולה לפעול בביטחון עצמי כדי לפתור את הבעיות הביטחוניות והמדיניות שבפניה ,  גם אם זה ייקח זמן .  לפתור  במעשה ,  בלי חרדה ,  בלי פחד ועם חזון ותעוזה ".  
ברק הסתייג מהטענות שלפיהן הקמת מדינה פלסטינית תאיים בהכרח על ביטחון ישראל : " הציבור חשוף מזה שנים לתעמולה שקרית הטוענת כאילו קיימת סתירה עמוקה ,  בלתי ניתנת לגישור בין צרכי הביטחון החיוניים של ישראל לבין פיתרון שתי המדינות .  זהו שקר בוטה  אין סתירה כזאת .  כבר העברתי בעבר שאם תכנס בחדר אחד את כל הרמטכ"לים ,  ראשי השב"כ ,  ראשי אמ"ן וראשי המוסד לשעבר שחיים איתנו ,  90% מהם יאמרו שפשוט יותר להגן על ישראל מגבול שמשקף את אינטרסי הביטחון ובתוכו רוב יהודי מוצק לדורות ,  ולצידו מדינה פלסטינית  מאשר להגן על 'מדינת לאום יהודית אחת' ובתוכה מיליוני פלסטינים ".  
לדברי ברק , " מי שמסכן את עתידם של 80% מהמתיישבים ,  החיים בגושי ההתיישבות ובירושלים ,  הם חברי הממשלה הקיצוניים ,  הדבקים בהתעקשות להמשיך לבנות ביישובים המבודדים ,  בבחינת 'תפסת מרובה לא תפסת' ".  
בסיום דבריו ,  קרא ברק לממשלה לפעול בהתאם למתווה הביטחוני והמדיני שהציע אירגון  " מפקדים לביטחון ישראל ",  המונה יותר ממאתיים קצינים בכירים בדימוס בצבא ,  בשב"כ ,  במוסד ובשאר זרועות הביטחון .  התכנית כוללת צעדים ישראליים עצמאיים ,  בגיבוי ארצות הברית ,  לשימור פיתרון שתי המדינות ,  במקביל להבעת נכונות לקיום משא ומתן עם מדינות ערב המתונות ועם הפלסטינים ,  ובנוסף השלמת גדר ההפרדה באזורים בהם היא עדיין פרוצה לכניסת מחבלים לישראל .  
ברק חזר על אמירתו כי  " יש לנו עם טוב וחזק ,  וצה"ל חזק מתמיד .  הציבור לא אשם  הממשלה ש'נטחפה' וראש הממשלה הם אלה שמסיתים קבוצות בציבור זו נגד זו ,  ומסיטים את כולנו מהמסלול .  עלינו לשוב אל דפוסי הפעולה של הציונות  דגש על מעשים ,  ולא על דיבורים ". 
 ( עדכון ראשון :  18:50 )  

ברק : " נתניהו וממשלתו חלשים ,  יש להפילם במחאה עממית ובקלפי "
 רה"מ ושר הביטחון לשעבר נשא נאום תקיף בכנס הרצליה ,  שבו ביקר את ההנהגה הנוכחית וקרא לה להתעשת  " ולחזור מיד לפסים ".  לדבריו , " הממשלה שמובילה זה יותר משנה היא חלשה ,  רופסת וקולנית "
 
