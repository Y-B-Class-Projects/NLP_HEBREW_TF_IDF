בש"ס מרוצים מהאיחוד :  מצביעי ליכוד יעברו אלינו
בתנועה בירכו על חבירת ישראל ביתנו והליכוד ,  והדגישו כי  " יש מפלגה אחת שדואגת למסורת ישראל ".  על האפשרות שהברית בין הליכוד לש"ס תיפגע אמרו : " ברור שנתניהו יעדיף אותנו "
 בתנועת ש"ס בירכו הערב  ( חמישי )  על ההודעה של ישראל ביתנו והליכוד על ריצה משותפת בבחירות הקרובות . " האיחוד מחדד את העמדות והבחירה הופכת לפשוטה יותר ",  נמסר מש"ס , " כעת ברור לכל שיש רק מפלגה אחת שדואגת לשכבות החלשות ולמסורת ישראל .  בבחירות הבאות מי שחשובה להם הזהות היהודית-מסורתית של מדינת ישראל ומניעת גזירות כלכליות על השכבות החלשות תהיה להם רק כתובת אחת :  תנועת ש"ס חזקה ומאוחדת ".  בתנועה סיכמו כי  " הרווח הוא שכל הבוחרים שחשובה להם המסורת ימצאו את מקומם רק בש"ס ויעזבו את הליכוד ". 
לשאלת וואלה !  חדשות האם הברית הטבעית בין ש"ס לבין הליכוד לא נפגמה בעקבות האיחוד עם ישראל ביתנו עונים בש"ס כי ההפך הוא הנכון . " הרי מה האלטרנטיבה של נתניהו ?  לפיד או יחימוביץ ?  הרי הם שואפים להחליף אותו .  לש"ס אין שאיפות להחליף את השלטון אז ברור שהוא יעדיף את ש"ס עליהם ",  נמסר מהמפלגה .  
ראש הממשלה ,  בנימין נתניהו ,  התקשר הערב לשלושת חברי הנהגת ש"ס  אריה דרעי ,  אלי ישי ואריאל אטיאס ,  ועדכן אותם על פרטי ההסכם .  הערב הוא הודיע על חבירת מפלגתו למפלגתו של שר החוץ ,  אביגדור ליברמן . " זה יחזק מאוד את הממשלה ,  את ראש הממשלה ,  ואת המדינה ",  אמר נתניהו בפתח דבריו .  השותף הטרי ליברמן אמר בפתח דבריו כי  " האיומים שישראל מתמודדת איתם ,  גם בתחום הביטחוני וגם בתחום הכלכלי ,  מחייבים משילות ויציבות .  הממשלה הזאת ,  הקואליציה הזאת ,  הוכיחה שזו לא רק סיסמה ".  

בש"ס מרוצים מהאיחוד :  מצביעי ליכוד יעברו אלינו
בתנועה בירכו על חבירת ישראל ביתנו והליכוד ,  והדגישו כי  " יש מפלגה אחת שדואגת למסורת ישראל ".  על האפשרות שהברית בין הליכוד לש"ס תיפגע אמרו : " ברור שנתניהו יעדיף אותנו "
 
