 " הפגישה עם הישראלים הייתה טובה "
 השליח האמריקאי למזרח התיכון נפגש הלילה עם נציגי רה"מ ואמר כי הם אישרו מחויבותם לתהליך השלום .  ממשל אובמה מקווה להכריז על חידוש המו"מ עד סוף החודש
השליח האמריקאי המיוחד למזרח התיכון אופטימי .  הסנאטור לשעבר ג'ורג' מיטשל ,  אמר הלילה  ( חמישי )  בתום פגישתו עם עוזרי ראש הממשלה ,  מייק הרצוג ויצחק מולכו ,  כי הייתה  " פגישה טובה "  ושהדיונים בין הצדדים יימשכו בשבוע הבא .  מיטשל נועד הלילה עם מולכו והרצוג ,  בהמשך לפגישתו בשבוע שעבר עם נתניהו בלונדון ,  אז דרש מנתניהו את הקפאת הבנייה בהתנחלויות . " הסנאטור מיטשל והנציגים הישראלים אישרו מחדש את מחויבותם להסדר שלום כולל ,  והסכימו על נקיטת צעדים קונקרטיים על ידי הצדדים המעורבים ,  בדרך להגשמת מטרה זו .  אנו מצפים להמשך השיחות בנושא עם חזרתו של מיטשל לאזור בשבוע הבא ",  אמר דובר מחלקת המדינה ,  אייאן קלי .
 ממשל אובמה מקווה להכריז על חידוש המו"מ המדיני בין ישראל לפלסטינים עוד החודש ,  בכינוס הכללי של עצרת האו"ם .  אולם ,  עדיין קיימים פערים בין הצדדים בעיקר בסוגיית הבנייה בהתנחלויות .  גורמים פלסטיניים רשמיים אמרו כי התנאי לחידוש השיחות הוא הפסקה מוחלטת של הבנייה הישראלית בגושי ההתנחלויות .  ראש הממשלה ,  בנימין נתניהו ,  מתנגד להקפאה מוחלטת של הבנייה ,  בטענה כי יש להתחשב ב"ריבוי הטבעי ".  
ארה"ב מנסה לגשר על הפערים בין עמדות הצדדים ,  תוך שהיא מנסה לשכנע את מדינות ערב לנקוט בצעדי נורמליזציה עם ישראל .

" הפגישה עם הישראלים הייתה טובה "
 השליח האמריקאי למזרח התיכון נפגש הלילה עם נציגי רה"מ ואמר כי הם אישרו מחויבותם לתהליך השלום .  ממשל אובמה מקווה להכריז על חידוש המו"מ עד סוף החודש

