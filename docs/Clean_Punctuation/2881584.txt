נתניהו על מתווה הגז המתוקן : " בטוח שיעבור ברוב גדול "
 נתניהו ושטייניץ הציגו את השינויים שעליהם סיכמו נציגי המדינה וחברות הגז ,  ובהם פשרה בסעיף המאפשר שינויים במשק הגז בהמשך .  שטייניץ לחברות בינלאומיות : " חזרו להשקיע בחיפושים כאן ".  דיווח לאולפן וואלה !  NEWS
ראש הממשלה בנימין נתניהו התייחס היום  ( חמישי )  למתווה הגז המתוקן שעליו הוסכם אתמול ואמר כי יש את כל הסיבות לאמץ את המתווה הזה . " אני בטוח שלאחר כל בחינה אפשרית נעביר אותו ברוב גדול של קולות ,  ובצדק ",  אמר נתניהו במסיבת עיתונאים משותפת עם שר התשתיות הלאומיות ,  האנרגיה והמים ,  יובל שטייניץ במשרד ראש הממשלה בירושלים .  
נתניהו דיבר גם על הרווח שלו צפויה המדינה עם יישום המתווה . " הכסף הזה ישמש אותנו לבריאות ,  לחינוך ,  לרווחה ",  אמר ראש הממשלה . " הגז שיזרום לישראל ישמש גם להורדת יוקר המחיה .  עולה פחות לייצר גז .  המחירים יהיו נמוכים יותר .  זה יסייע לפיתוח התעשייה והפריפריה ועל ידי כך זה יסייע לייצר מקומות עבודה .  אנרגיה זולה יותר היא גם נקייה יותר ".  
גם שטייניץ דיבר בזכות המתווה שסוכם ואמר כי אישורו לאפשר לנוע קדימה לפיתוח מאגרי לווייתן ,  כריש ותנין וליצירת תחרות . " המתווה הזה נועד לאפשר חידוש ,  אחרי הפסקה של שנים גם בענף הזה ,  של חיפושי גז ונפט במים הכלכליים שלנו ",  אמר שטייניץ .  השר ביקש לנצל את הבמה על מנת לפנות לחברות אנרגיה ברחבי העולם לחזור ולהשקיע בחיפושי גז ונפט במים הכלכליים של ישראל ברגע שהמתווה יאושר . " אנחנו לא רוצים להסתפק רק בשלושת השדות שהתגלו ",  אמר .  
עוד על מתווה הגז:לקראת ההצבעה במליאה :  150 הפגינו בתל אביב נגד מתווה הגזיחימוביץ' על דוח המבקר : " מצדיק חקירה פלילית של מתווה הגז"מבקר המדינה :  הפיקוח הקיים לא מאפשר ליישם את מתווה הגז 
שטייניץ המשיך ופירט בנוגע לשלושת הסעיפים שבהם נעשו שינויים במסגרת המשא ומתן עם חברות הגז  סעיף המחירים ,  סעיף פיתוח מאגר לווייתן וסעיף היציבות .  בסוגיית המחירים הסביר השר כי לפי המתווה המתוקן ,  תקרת המחירים תופחת וחברות האנרגיה יידרשו להציע את המחיר הנמוך ביותר הקיים היום במשק הישראלי .  גם התעשיינים ויצרני החשמל יחויבו להציע את החוזה הזול ביותר בתחום .  
בנושא פיתוח מאגר לווייתן ,  נקבע במתווה כי בכל כמה חודשים תיבחן ההתקדמות בפרויקט ,  ואם בתוך ארבע שנים ההתקדמות לא תעמוד בלוח הזמנים תוכל המדינה לקחת את החזקה על המאגרים בחזרה . " הוספנו שתי נקודות בוחן :  בתוך שנתיים יידרשו החברות להראות השקעה של לפחות מיליארד וחצי דולר בלווייתן .  זה מתווסף על מיליארד שכבר הושקע ",  הסביר שטייניץ .  לדבריו ,  אם בתוך חמש שנים ,  מועד הסיום המשוער של הקידוח בלווייתן ,  לא תהיה השקעה של לפחות ארבעה מיליארד דולר ,  תיעשה הערכה מחדש של סעיף היציבות .  
בנוגע לסעיף היציבות ,  שקבעה תחילה כי המדינה לא תוכל לערוך שינויים מהותיים במשק הגז עד לשנת 2025 ,  ועליה התגלעה מחלוקת בין המדינה לחברות האנרגיה ,  הסביר שטייניץ כי החברות קיבלו את דרישת אנשי משרדו שהתחייבות הממשלה לא תוחל על הכנסת ,  ועל כן היא תוכל לערוך שינויים במתווה . " ממשלה יכולה להתחייב בשם הממשלה התחייבות ממשלתית שלטונית .  היא לא יכולה להתחייב בשם הפרלמנט ",  הסביר שטייניץ .  
אתמול בצהריים חודשו הדיונים בנושא המתווה בין צוות משרד האנרגיה לבין נציגי חברות  " דלק "  ו"נובל אנרג'י ",  אחרי שפוצצו ביום שלישי בשל מחלוקת על סעיף היציבות ,  לאחר שהושגה פשרה הסכימו הצדדים על המתווה המתוקן .  אם לא יהיו אירועים בלתי-צפויים ,  המתווה המתוקן יועבר עוד היום לעיון שרי הממשלה ,  וביום ראשון הוא יובא להצבעה .  זאת לאחר שההצבעה בממשלה נדחתה כמה פעמים עקב המחלוקת על המתווה ,  שהצריכה משא ומתן מחודש עם חברות הגז .
 ההסכם בין המדינה לבין חברות הגז התקבל לאחר דוח חריף שפרסמה רשות החשמל ,  ובה מתחה ביקורת על מתווה הגז בטענה שהוא רק ישמר את המחירים המופקעים ואת המשך עלייתם בשנים הבאות ,  מה שיביא לפגיעה באזרחי ישראל . " השליטה המונופוליסטית של קבוצת בעלות אחת על כל מאגרי הגז לעשורים הקרובים הביאה להחמרה בתנאי ההסכמים למכירת גז ומחיריהם ,  למשך שני העשורים הבאים ,  באופן שפוגע ברווחת צרכני החשמל וביכולת לפתח תחרות במשק החשמל בישראל ",  נכתב בדוח הרשות .  
על פי מתווה הגז ,  שאותו הציג שטייניץ בסוף יוני לציבור ,  חברת  " דלק "  תמכור את כל אחזקותיה במאגר תמר בתוך שש שנים ,  וחברת  " נובל אנרג'י "  תדלל את אחזקותיה מ-39% ל-25% ותוותר על זכות הווטו שלה בתוך שש שנים .  בכל הנוגע למאגר לוויתן לא יהיה שינוי במבנה האחזקות ,  והנושא ייבחן מחדש בתוך עשר שנים .  כמו כן ,  שתי החברות יצטרכו למכור את כל אחזקותיהן במאגרים הקטנים תנין וכריש בתוך 14 חודשים .  רוכשי המאגרים יתחייבו לשווק גז רק לישראל .
  ( עדכון ראשון :  12:00 ) 
לפניות לכתב :  amir.tibon@walla.co.il 

נתניהו על מתווה הגז המתוקן : " בטוח שיעבור ברוב גדול "
 נתניהו ושטייניץ הציגו את השינויים שעליהם סיכמו נציגי המדינה וחברות הגז ,  ובהם פשרה בסעיף המאפשר שינויים במשק הגז בהמשך .  שטייניץ לחברות בינלאומיות : " חזרו להשקיע בחיפושים כאן ".  דיווח לאולפן וואלה !  NEWS

