היועץ הכלכלי החדש של נתניהו : " משפחות מרובות ילדים - הרסני לחברה "
 אבי שמחון ,  שמונה ליו"ר המועצה הלאומית לכלכלה ,  התבטא ב-2010 נגד משפחות ברוכות ילדים בחברה הישראלית ואמר : " כך אנו מגדלים דורות של עוני ".  ביהדות התורה ביקרו את המהלך : " מינוי שגוי ולא מתאים "
 יושב הראש החדש של המועצה הלאומית לכלכלה ,  פרופ' אבי שמחון ,  שהיום  ( שבת )  הוכרז על מינויו ,  התבטא בעבר נגד משפחות מרובות ילדים וטען כי  " זהו דבר שהוא הרסני לחברה ".  בעקבות זאת ,  במפלגת יהדות התורה ביקרו את המהלך של ראש הממשלה בנימין נתניהו .  
הסערה התעוררה על רקע הדברים שאמר שמחון בשנת 2010 .  בעת שכיהן כיועצו של שר האוצר דאז ,  יובל שטייניץ ,  התראיין שמחון ל"גלובס "  ואמר כי  " לשכבות אוכלוסייה שלמות ישנם שבעה ,  שמונה ועשרה ילדים ,  זהו דבר שהוא הרסני לחברה כי הסיכוי שהילדים הללו יגמרו בית ספר וירכשו מיומנויות הוא נמוך ".  עוד הוסיף כי  " אנחנו חייבים לשאול את עצמנו כחברה מה עלינו לעשות לטובת האנשים הללו שמזיקים לעצמם ולילדיהם ,  כך אנו מגדלים דורות של עוני ".  דברים דומים אמר בעבר שמחון בכנס שדרות לחברה .
 עוד בוואלה !  NEWS:מהלך היסטורי או קריסת המדינות הנחשלות ?  הבעיות בהסכם האקליםאישה עברה פעולות החייאה במהלך הלידה - ושרדה עם התינוקהגשמים יתחזקו והטמפרטורות ירדו ,  ייתכן שלג בפסגת החרמון 
ח"כ אורי מקלב  ( יהדות התורה )  אמר הערב כי  " זהו מינוי שגוי ואינו מתאים .  שמחון הינו מהשבעים שלא רק שאינם חשים את הרעבים והעניים ,  אלא אף סוברים שהעניים מונעים מהם להיות מדושנים יותר .  בעלי הדעות הללו הינם אנוכיים ,  מנותקים ואכזריים ".  לדבריו , " מינוי של יועץ כזה בממשלה חברתית היא מינוי לא מוצלח .  ראש הממשלה נכשל לאחרונה בכמה מינוים בהם תמך ומינוי זה הוא ככל הנראה הגרוע שבהם ". 
בדומה לח"כ מקלב ,  גם חבר סיעתו ישראל אייכלר לא עבר על המינוי החדש בשתיקה .  הוא פנה למזכיר הממשלה אביחי מנדלבליט וביקש להעביר מסר חריף לנתניהו . " אינני יודע מי נתן עצת אחיתופל למנות שונא משפחות ברוכות ילדים כאבי שמחון ליועץ כלכלי ",  אמר אייכלר והוסיף כי  " יש זעם גדול בציבור משפחות ברוכות הילדים ".  לדבריו , " נתניהו חייב לדרוש מאבי שמחון להתנצל בפומבי על דבריו המתועבים נגד משפחות ברוכות ילדים ".  
באותה השנה גררו דבריו של שמחון ביקורת קשה מצד חברי הכנסת החרדיים .  יו"ר ועדת הכספים ,  ח"כ משה גפני  ( יהדות התורה )  אמר אז כי  " היו שאמרו זאת לפניו ,  אבל לא רק על קבוצות שלמות באוכלוסייה ,  אלא על עם שלם .  פרעה אמר זאת לפניו על עם שלם ,  על העם היהודי .  איפה פרעה עם המדיניות של 'פן ירבה' ואיפה העם היהודי מרובה הילדים ?  כן ירבו ".  כמו כן ,  גם חבר הכנסת ,  ישראל אייכלר  ( יהדות התורה )  ,  גינה אז את הדברים .  
גורמים בסיעת יהדות התורה אמרו הערב לוואלה !  NEWS כי  " ביצענו את הדבר המרכזי  שהוא החזרת הקצבאות ".  לדבריהם , " אין משמעות של ממש למינוי החדש ,  אולם ברור שזה לא הוגן מצד ביבי שלא לשתף את שותפיו בבחירת היו"ר החדש של המועצה הלאומית לכלכלה במשרדו ".  עוד נמסר מהגורמים כי  " היינו מתנגדים למינוי ,  אבל כעת במקום לצעוק סתם ,  אנחנו פועלים בשטח ומתקנים את המדיניות הקלוקלת ".  

היועץ הכלכלי החדש של נתניהו : " משפחות מרובות ילדים - הרסני לחברה "
 אבי שמחון ,  שמונה ליו"ר המועצה הלאומית לכלכלה ,  התבטא ב-2010 נגד משפחות ברוכות ילדים בחברה הישראלית ואמר : " כך אנו מגדלים דורות של עוני ".  ביהדות התורה ביקרו את המהלך : " מינוי שגוי ולא מתאים "
 
