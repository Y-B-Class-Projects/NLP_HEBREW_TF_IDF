נתניהו לעג לתקשורת : " הנה עוד תמלול - 'ביבי :  זה לא יעזור לכם' "
 ראש הממשלה תקף בישיבת סיעת הליכוד את פרסומי תמלולי החקירות שלו במהדורות החדשות . " חקירה שלמה מתנהלת בטלוויזיה ,  איפה נשמעה שערורייה כזו ?  ",  אמר .  הוא חזר והדגיש כי  " לא הייתה שום עבירה "
 ראש הממשלה בנימין נתניהו תקף היום  ( שני )  בישיבת סיעת הליכוד את מה שהוא מכנה  " מסע תקשורתי אדיר שמטרתו להפיל את ממשלת הליכוד בראשותי ".  נתניהו ,  שהתקבל בתשואות חמות ,  התייחס בדבריו לתמלולים של חקירותיו בתיק 2000 שנחשפים מדי ערב בחדשות 2 . " איפה נשמעה שערורייה כזו ?  ",  אמר . " אני מבקש לומר לכל קוראי התמלולים ,  הנה עוד תמלול בשבילכם  ביבי :  זה לא יעזור לכם .  אני מתכוון להוביל את הליכוד ואת המדינה בעזרת חבריי ובעזרת השם ".   
" חקירה שלמה מתנהלת בטלוויזיה .  ערב ערב מתפרסמים תמלולים שנבחרים בקפידה בשלל נושאים שעומדים על הפרק ",  אמר .  נתניהו הוסיף כי הוא מנוע מלהגיב ולהציג לציבור את התמונה האמתית ,  לדבריו , " שמראה שלא הייתה פה שום עבירה ".  הוא ציין כי  " המסע המתוזמן הזה כולל אנשי תקשורת שמתפקדים כאן כחוקרים כשופטים וכתליינים  מה שאנחנו רואים כאן זה לא שיקולי עריכה זה שיקולי עריפה .  זאת במטרה להפעיל לחץ על היועץ המשפטי כדי שיגיש נגדי כתב אישום ".  
ראש הממשלה אמר עוד כי  " בדמוקרטיה מחליפים שלטון בקלפי ולא במסע מתוזמר של לחץ על גורמי אכיפה ועל היועץ משפטי .  מסע התעמולה הזה נועד להשיג גם יעד נוסף והוא להסתיר מעיני הציבור את ההישגים הגדולים של הממשלה שלנו  בסיכול ועידת פריז ,  במצב הביטחוני היציב ,  במצב הכלכלי ועוד הישגים רבים .  הציבור הישראלי לא קונה את המתקפה הזו .  הציבור הישראלי הוא חכם .  אני רואה את זה ומרגיש את זה .  אזרחים רבים רואים את המשחק שמשחקים פה ולא נופלים בפח ". 
לקריאה נוספת:נתניהו :  לא פעלתי נגד  " חוק ישראל היום "  - פירקתי את הממשלה בגללו"נתניהו תיווך בין מוזס לשלושה אנשי עסקים שישקיעו ב'ידיעות אחרונות'"חקירת נתניהו-מוזס :  ראש הממשלה והמו"ל נפגשו לפחות 12 פעמים 
מהתמלולים שנחשפו אתמול בחדשות 2 עלה כי ראש הממשלה בנימין נתניהו פנה לשלושה אנשי עסקים במטרה שישקיעו בעיתון  " ידיעות אחרונות ",  במסגרת המגעים שניהל עם מו"ל העיתון נוני מוזס .  בפרטים החדשים מחקירת המשטרה בנוגע לפרשה 2000 ,  עולה כי מוזס נפגש עם שלושת אנשי העסקים על מנת שאלה ישקיעו בעיתון בתמורה לסיקור אוהד לראש הממשלה ,  בתקופה שלקראת מערכת הבחירות האחרונה בשנת 2015 .
 על פי תמלולי שיחות שנחשפו אמש בחדשות 2 ,  מוזס ונתניהו שוחחו על  " נוהל אינטליגנטי וטוב "  של שניהם להטייה לכאורה של הסיקור העיתונאי . " ביבי ,  יש בחירות עוד שלושה וחצי חודשים .  יהיו מיליון אלמנטים עליך .  ניהלנו את זה ב-2009 ,  אתה שכחת אותי ",  אמר מוזס .  לכך השיב נתניהו : " לא שכחתי בכלל ".  מוזס הוסיף : " כבר היינו בסרט הזה ,  עשינו את זה ".  
בישיבת סיעת המחנה הציוני התייחס יו"ר האופוזיציה ,  יצחק הרצוג ,  לפוסט שפרסם אמש ראש הממשלה שבו טען כי התנגד לחוק ישראל היום ואף פירק את הממשלה בגלל חתרנות חברי הממשלה בעניינו .  לדברי הרצוג , " בעוד אזרחי המדינה דורשים ובצדק שהמדינה תיקח אחריות ברווחה ,  בדיור ,  ביוקר המחייה ,  בתעסוקה ,  בזקנה ובמניעת פשיעה ,  אתמול נחשף כי נתניהו החליט ללכת לבחירות שעלו למשלם המסים מאות מיליוני שקלים רק בשל אינטרס אישי או כלכלי של גוף מסחרי פרטי בישראל ". 
גם יו"ר יש עתיד ,  יאיר לפיד ,  נדרש לחקירותיו של ראש הממשלה בישיבת סיעתו .  לפיד אמר כי החקירות  " השתלטו על סדר היום הלאומי ,  וכל מה שחשוב באמת נדחק הצידה ".  עוד הוסיף כי  " יש לתת ליועץ המשפטי לממשלה למצות את החקירה ,  אבל זה לא יכול לקחת יותר מדי זמן .  יש פה מדינה לנהל ".  

נתניהו לעג לתקשורת : " הנה עוד תמלול - 'ביבי :  זה לא יעזור לכם' "
 ראש הממשלה תקף בישיבת סיעת הליכוד את פרסומי תמלולי החקירות שלו במהדורות החדשות . " חקירה שלמה מתנהלת בטלוויזיה ,  איפה נשמעה שערורייה כזו ?  ",  אמר .  הוא חזר והדגיש כי  " לא הייתה שום עבירה "
 
