נתניהו :  רוסיה לא שינתה את מדיניותה ביחס לתקיפותינו בסוריה
ראש הממשלה אמר בביקורו בסין כי מוסקבה לא דרשה מישראל לחדול ממאמציה לסיכול העברות נשק לחיזבאללה . " אם יש מודיעין והיתכנות מבצעית - אנחנו תוקפים ,  וכך זה יימשך ",  אמר נתניהו והוסיף כי הבהיר זאת לפוטין .  ליברמן : " נפעל נגד כל איום ,  אך לא מחפשים הרפתקאות "
 ראש הממשלה בנימין נתניהו אמר היום  ( שלישי )  במהלך ביקורו בסין כי רוסיה לא שינתה את מדיניותה ביחס לתקיפות ישראל בסוריה . " אם יש מודיעין ויש היתכנות מבצעית - אנחנו תוקפים ,  וכך זה יימשך ",  אמר בתדרוך לכתבים הישראלים המלווים אותו בביקורו הרשמי במדינה .
 לדבריו ,  בפגישתו החודש עם נשיא רוסיה ,  ולדימיר פוטין ,  הוא הבהיר לו כי ישראל תמשיך לתקוף את שיירות הנשק של חיזבאללה בלבנון . " יש מדיניות והיא לא תשתנה ",  אמר .  נתניהו סירב להתייחס לזימון השגריר הישראלי במוסקבה גרי קורן לשיחה ,  בעקבות התקיפה בסוריה בסוף השבוע ,  אולם אמר כי  " אנחנו מקפידים לפגוע במי שלא צריך לפגוע ". 
לקריאה נוספת:דיווח בסוריה :  ישראל תקפה עמדות של צבא סוריה ושל חיזבאללהצבא סוריה :  ישראל תקפה במרכז המדינה ;   " נגיב לתוקפנות הציונית"איזנקוט על המתיחות בצפון : " נמנע התעצמות ממי שלא צריך להתעצם "  
נתניהו אמר את הדברים בתדרוך שערך לכתבים לאחר פגישתו עם נשיא סין שי ג'ינפינג ,  במסגרת ביקורו לציון 25 שנה לכינון יחסים דיפלומטיים בין המדינות .  בשיחה בין השניים העלה נתניהו את נושא האיום האיראני ,  ואילו שי השיב לו כי לא יסבול אמירות מצד איראן הקוראות להשמדת ישראל .  על הטיפול באיום האסלאם הקיצוני ,  אמר ראש הממשלה כי  " הדרך הטובה ביותר לנצח את האסלאם הקיצוני ,  שיש לו יסודות לא רציונליים ,  היא לא בהכרח להתווכח איתו אידיאולוגית ,  אלא לשלול ממנו את תקוות הניצחון .  לנצח אותו בשדה הקרב ,  זהו המרשם הטוב ביותר ". 
בפתח הפגישה הודה נתניהו לשי על  " קבלת הפנים היוצאת מן הכלל "  וכן על החלטתה של סין להכריז על שותפות רחבה בנושא חדשנות בין המדינות . " זו החלטה חשובה מאין כמוה ,  בוודאי עבורנו בישראל ",  אמר נתניהו . " אני מאמין ,  באמצעות שיתוף הפעולה שלנו ,  שההחלטה חשובה גם לסין .  ישנם שינויים עצומים ומהירים בטכנולוגיה שישראל מצטיינת בה ,  ואנחנו מאמינים שנוכל לשתף פעולה ".  
טרם הפגישה השתתפו נתניהו ורעייתו שרה בטקס הנחת זר לזכר החייל האלמוני בכיכר טיאננמן בבירת סין ,  בייג'ינג .  לאחר מכן נפגש עם יו"ר הפרלמנט הסיני בהיכל העם .  מוקדם יותר היום השתתף נתניהו בוועדת חדשנות משותפת ,  שמתקיימת זו השנה השלישית ,  יחד עם סגנית ראש ממשלת סין ליו יאנדונג .  
השרים המלווים את נתניהו - שר הכלכלה אלי כהן ,  השר להגנת הסביבה זאב אלקין ,  שר הבריאות יעקב ליצמן ושר המדע ,  הטכנולוגיה והחלל אופיר אקוניס - חתמו על שורה של הסכמים לשיתוף פעולה בתחום המדע ,  רפואת חירום ,  בתי חולים ,  טכנולוגיה ואקדמיה .  סגנית ראש ממשלת סין ציינה ששתי המדינות סיכמו במהלך הביקור על שדרוג היחסים ביניהן בתחום החדשנות ,  ונתניהו והיא ציינו בסיפוק את הידוק הקשרים והשיתוף הפעולה בתחום האקדמי ,  את נוכחות ראשי אוניברסיטאות במפגש ,  את הגברת הטיסות הישירות בין המדינות ואת הגברת התיירות הסינית לישראל .  
שר הביטחון אביגדור ליברמן התייחס אף הוא למדיניות צה"ל בסוריה . " איום הטילים המדויקים הוא איום בלתי נסבל .  נגד האיום הבלתי נסבל הזה אנחנו חייבים לפעול .  למרות שזה לא איום קיומי ,  אנחנו לא יכולים לחיות איתו .  אנחנו מדינה אחראית עם הנהגה אחראית ,  לא מחפשים הרפתקאות ,  אבל אותו איום בלתי נסבל הופך לאחד הדברים שאנחנו נפעל נגדם בכל הזדמנות ",  אמר בכנס לביטחון ואסטרטגיה על שם מאיר דגן במכללת נתניה . 
" אנחנו פועלים בשלושה התנאים :  אנחנו לא רוצים להתערב לטובת או נגד אסד ,  לא מחפשים להתגרות ולא מחפשים הרפתקאות .  מערכת הביטחון פועלת כשמתקיימת פגיעה או ירי לכיוון השטח הריבוני שלנו ,  אנחנו פועלים כשאנחנו מזהים העברה משמעותית של נשק משמעותי לאחד מארגוני הטרור ,  והתנאי השלישי הוא פצצה מתקתקת לפיגוע טרור .  אם אפשר לעצור את המפגעים - עוצרים ,  ואם אי אפשר - מסכלים אותם .  אלה שלושת המקרים היחידים שבהם אנחנו פועלים ,  כי אין ברירה אחרת ".  
השתתף בהכנת הידיעה :  אור רביד
 ( עדכון ראשון :  17:15 )  

נתניהו :  רוסיה לא שינתה את מדיניותה ביחס לתקיפותינו בסוריה
ראש הממשלה אמר בביקורו בסין כי מוסקבה לא דרשה מישראל לחדול ממאמציה לסיכול העברות נשק לחיזבאללה . " אם יש מודיעין והיתכנות מבצעית - אנחנו תוקפים ,  וכך זה יימשך ",  אמר נתניהו והוסיף כי הבהיר זאת לפוטין .  ליברמן : " נפעל נגד כל איום ,  אך לא מחפשים הרפתקאות "
 
