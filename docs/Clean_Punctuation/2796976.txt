נתניהו מגיב על הקללות : " תקפו אותי כי אני מגן על ישראל "
 לאחר שבכירים בבית הלבן כינו אותו  " פחדן "  ו"אטום ",  אמר ראש הממשלה : " האינטרסים שלנו לא עומדים בראש מעייניהם של התוקפים אותי ".  על היחסים עם ארה"ב הוא הדגיש : " הברית האסטרטגית תימשך "
 ראש הממשלה בנימין נתניהו הגיב היום  ( רביעי )  לעלבונות שספג אמש מפי בכירים בבית הלבן ,  ואמר כי הוא הותקף משום שהוא מגן על מדינת ישראל . " כשיש לחצים על ישראל לוותר על ביטחונה הכי קל זה לוותר .  כראש ממשלה אני עומד על ביטחונה של ישראל ,  אני עומד על חייהם של כל אזרח ואזרח וכל חייל וחייל ",  אמר ראש הממשלה בישיבה מיוחדת לציון 13 שנה לרצח רחבעם זאבי בכנסת . " אני לא מוכן לעשות ויתורים .  האינטרסים העליונים שלנו ,  בראשם הביטחון ואחדות ירושלים ,  אינם עומדים בראש מעייניהם של התוקפים אותנו ואותי ".  עם זאת ,  נתניהו הדגיש כי היחסים בינו לבין הממשל בארצות הברית אינם במשבר . " אני מכבד ומוקיר את הקשר שלנו עם ארצות הברית .  היו לנו חילוקי דעות ועוד יהיו .  אנחנו רואים גם השנה עלייה בתמיכה של האמריקנים בישראל .  הברית האסטרטגית שלנו תימשך ". 
עוד על יחסי ישראל-ארה"ב :" התיעוב בין אובמה לנתניהו חסר תקדים בין מנהיגי המדינות"פרשנות | הבעיה האמיתית של האמריקנים היא לא עם יעלוןנתניהו :  אין מתיחות עם אובמה ,  אנחנו כמו זוג נשוי 
אמש התראיין אחד הבכירים לפרשן הבכיר ג'פרי גולדברג במגזין  " אטלנטיק ",  ואמר כי  " נתניהו מבלף בנושא איראן ואין לו את האומץ לפעול צבאית נגד תכנית הגרעין שלה ".  הגורם הוסיף כי נתניהו מעוניין אך ורק לשמור על הישרדותו הפוליטית . " הוא לא רבין ,  הוא לא שרון ,  הוא בוודאי לא מנחם בגין .  אין לו אומץ ",  אמר הגורם .  
פקיד בכיר אחר בבית הלבן אמר דברים דומים ,  תיאר את נתניהו כ"פחדן עלוב "  בכל הנוגע לאיראן ואמר כי בבית הלבן לא מאמינים לאיומיו לגבי תקיפה באיראן . " גורמים בממשל אובמה תיארו באוזניי את נתניהו כסרבן ,  כקצר ראייה ,  כריאקציונר ,  כאטום ,  כרברבן ,  כשחצן וכלוקה באספרגר ",  כתב גולדברג מפי גורמים שדיברו עמו במהלך השנים .  
גורמים בלשכת ראש הממשלה הגיבו על התבטאויות של הבכירים בבית הלבן ,  ומסרו כי הוא ימשיך לעמוד על האינטרסים הביטחוניים של אזרחי ישראל ועל זכויותיו ההיסטוריות של העם היהודי בירושלים . " שום לחץ לא ישנה זאת ",  הם הוסיפו .
 גם גורמים בממשלתו של נתניהו יצאו נגד הדברים ודרשו מהבית הלבן להתנער מהם . " זה מגוחך ואף עצוב שבכירים בממשל אובמה מגדפים ומקללים את ראש הממשלה בביטויים שהם לא השתמשו מעולם נגד רוצחי המונים כמו אסד ",  אמר שר התקשורת גלעד ארדן . " התבטאויות כאלה משחקות לידי האיסלאם הקיצוני ששואב כוח מהן ".  
" שר הכלכלה נפתלי בנט אמר אמש כי אם מה שנכתב הוא נכון , " הממשל הנוכחי מתכוון לזרוק את ישראל מתחת לגלגלי האוטובוס ".  הוא הוסיף : " במקום לתקוף את ישראל ולכפות עליה תנאי התאבדות ,  ראוי לחזק אותה ".  בנט קרא לממשל בארצות הברית  " להתנער מהדברים הגסים ולדחות אותם על הסף ".  

נתניהו מגיב על הקללות : " תקפו אותי כי אני מגן על ישראל "
 לאחר שבכירים בבית הלבן כינו אותו  " פחדן "  ו"אטום ",  אמר ראש הממשלה : " האינטרסים שלנו לא עומדים בראש מעייניהם של התוקפים אותי ".  על היחסים עם ארה"ב הוא הדגיש : " הברית האסטרטגית תימשך "
 
