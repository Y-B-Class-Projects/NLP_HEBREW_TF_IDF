רה"מ :  סנקציות על אירן לפני שיהיה מאוחר
בתום ישיבה משותפת בברלין של ממשלות גרמניה וישראל ,  אמר נתניהו : " אם לא נשתמש עכשיו בסנקציות חריפות נגד אירן ,  אז מתי ?  "  הקאנצלרית מרקל :  נכשיר את הקרקע להחרפת הצעדים
 ( צילום :  רויטרס ,  קריינות :  אילן שניג ,  עריכת וידאו :  יאיר דניאל ) 
ראש הממשלה בנימין נתניהו ,  המבקר בגרמניה ,  קרא אחר הצהרים  ( שני )  להחריף את הסנקציות נגד אירן .  במסיבת עיתונאים עם קנאצלרית גרמניה אנגלה מרקל ,  אמר נתניהו : " בשיחות בינינו השתמשתי בפתגמו של הלל הזקן ,  'אם לא עכשיו ,  אי מתי ?  ",  ואמרתי :  'אם לא נשתמש בסנקציות חריפות ,  אימתי ?  .  והתשובה היא  כעת ועכשיו ".  
" ממשלה שמדכאת את תושביה תדכא גם את כל העולם ",  הבהיר נתניהו ביחס לאירן בתום ישיבה משותפת בברלין של ממשלות ישראל וגרמניה . " אני מאמין שממשלה שאומרת שתתלה את כל ההומוסקסואלים ברחובות ומקום בו יש אלימות ,  הוא ממשל שאסור לאפשר לו להמשיך בהתעצמות גרעינית ".  
קאנצלרית גרמניה מרקל אמרה ביחס לאירן : " הבנו שנצטרך לנקוט בסנקציות נרחבות יותר .  נכין את המצע המתאים לכך ,  גם במסגרת מדינות נוספות .  נתנו לאירן אפשרויות לשיתוף פעולה מתאים ,  ולצערנו אירן לא הלכה בעקבותינו .  הצורך בהטלת סנקציות הולך וגובר ".  היא הוסיפה כי  " היחסים בינינו ובין אירן שונו וישתנו ,  אבל חייבים שיהיה אפקט מסוים שיפעל ושיפגע באירן קשות ". 
על המו"מ בין ישראל לפלסטינים אמרה מרקל : " אנו מצפים מישראל לעצור את הבנייה בהתנחלויות ,  והדבר יכול להביא לפתיחת תהליך השלום .  בתחילת פברואר ,  עת ביקור יו"ר הרשות פלסטיני כאן ,  נאמר לו כי איננו רוצים לאבד סיכוי שנוכל לדבר יחד ,  כי אחרת לא נוכל להצליח בתהליך השלום .  צריך להידבר ". 
ראש הממשלה נתניהו אמר בנושא זה ,  כי  " עלינו להמשיך בתהליך השלום .  הגיע הזמן להפסיק לדון על דיונים ,  להפסיק לדון על פתיחת המו"מ ולהתחיל לשוחח .  אני נכון לשלום ומקווה שהפלסטינים יראו נכונות דומה .  אין לנו כוונה להפסיק את תהליך השלום ,  אך גם הצד הפלסטיני צריך להעמיד את כל הבעיות על סדר היום ". 

רה"מ :  סנקציות על אירן לפני שיהיה מאוחר
בתום ישיבה משותפת בברלין של ממשלות גרמניה וישראל ,  אמר נתניהו : " אם לא נשתמש עכשיו בסנקציות חריפות נגד אירן ,  אז מתי ?  "  הקאנצלרית מרקל :  נכשיר את הקרקע להחרפת הצעדים

