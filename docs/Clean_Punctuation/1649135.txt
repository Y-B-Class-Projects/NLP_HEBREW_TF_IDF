מובארק לנתניהו :  אתם מתגרים ברגשות הערבים
נשיא מצרים שוחח בטלפון עם רה"מ והזהיר אותו מפני  " ההשלכות המסוכנות של פלישה למסגד אל-אקצא ".  לשכת נתניהו לעיתון ערבי : " הוא מוכן להיפגש עם אסד בכל עת ואף להזמינו לירושלים "
 נשיא מצרים חוסני מובארק שוחח אמש  ( שלישי )  בטלפון עם ראש הממשלה בנימין נתניהו והזהיר אותו מפני  " ההשלכות המסוכנות של פלישה למסגד אל-אקצא וכן מהכללת מערת המכפלה וקבר רחל ברשימת אתרי המורשת ".  כלי התקשורת הממלכתיים במצרים דיווחו ,  כי מובארק הבהיר לנתניהו שפעולות אלו  " מכשילות את מאמצי השלום ומתגרות ברגשות הערבים והמוסלמים ". 
על פי הדיווח במצרים ,  נתניהו אמר למובארק כי ממשלתו  " מצפה לפתוח במשא ומתן עם הפלסטינים ללא שהות "  וכי הוא מצפה לכך שמצרים תמשיך לסייע למאמצי השלום . " מובארק ",  על פי הדיווח , " הבהיר את הצורך בהכשרת הקרקע לקראת חידוש רציני של המשא ומתן ,  שיתבסס על יסודות ברורים ומסגרת זמנים מוגדרת .  בין השאר מחויבת ישראל להפסיק את פעולותיה בשטחים הכבושים בגדה ולהסיר את המצור על עזה ". 
אתמול נועד מובארק בשרם א-שייח' עם יו"ר הרשות הפלסטינית אבו מאזן ודן עימו בשורה של נושאים ,  ובראשם המאמצים לחדש את המשא ומתן העקיף בין ישראל לרשות .  במסיבת עיתונאים שכינס בתום הפגישה אמר אבו מאזן כי הפלסטינים לא יכולים לשתוק לנוכח  " ההפרות הישראליות במסגד אל-אקצא ".  בהתייחסו לחידוש המגעים העקיפים אמר אבו מאזן כי הוא ממתין לגיבוש עמדה אחידה בנושא בקרוב .
 בתוך כך ,  לשכתו של ראש הממשלה בנימין נתניהו מסרה הבוקר לעיתון  " א-שרק אל-אווסט "  כי נתניהו  " מוכן לנסוע בכל רגע לדמשק על מנת להיפגש עם נשיא סוריה בשאר אסד .  לחלופין נתניהו מוכן להזמינו לירושלים או להיפגש עימו במדינה שלישית ",  לשון ההודעה .  לשכת ראש הממשלה הוסיפה כי נתניהו מוכן לחדש את המשא ומתן לשלום  " באופן מיידי וללא תנאים מוקדמים ". 

מובארק לנתניהו :  אתם מתגרים ברגשות הערבים
נשיא מצרים שוחח בטלפון עם רה"מ והזהיר אותו מפני  " ההשלכות המסוכנות של פלישה למסגד אל-אקצא ".  לשכת נתניהו לעיתון ערבי : " הוא מוכן להיפגש עם אסד בכל עת ואף להזמינו לירושלים "
 
