לפני או אחרי ?  הקדמת הבחירות מותירה בפני מנדלבליט רק אפשרויות רעות
היועמ"ש הבטיח כי הקדמת הבחירות לא תשפיע על קצב העבודה בתיקי נתניהו ,  אך כעת כל הכרעה שיקבל צפויה לגרור ביקורת חריפה .  אם ימהר יוטח בו כי ניסה להשפיע על התוצאות ,  ואם יתעכב - יואשם בגרירת רגליים
עם ההודעה אתמול  ( שני )  על הקדמת הבחירות החלו באופן טבעי החישובים וההערכות לגבי החיבורים האפשריים בין כל השחקנים הפוליטיים .  אבל בפני אדם אחד לפחות ,  נראה כי פתיחת הקלפיות שבעה חודשים מוקדם מהמתוכנן מותירה רק אפשרויות רעות .  זהו היועץ המשפטי לממשלה ,  אביחי מנדלבליט .
 בתחילת החודש הופיע היועץ בוועדה לביקורת המדינה בכנסת .  כשנשאל האם אזרחי ישראל יזכו לדעת לפני הבחירות האם ראש הממשלה שלהם עומד בפני כתב אישום חמור ,  או כמה כאלה ,  השיב : " אני איש מקצועי ,  לא איש פוליטי ,  ואעבוד בצורה מקצועית ,  לא לפי מתי יש או אין בחירות ".  הקדמת הבחירות הייתה אז אפשרות תיאורטית בלבד .  אתמול היא הפכה מציאותית מאוד ,  כולל תאריך יעד ברור וקרוב :  9 באפריל .
 בחירות 2019 - עוד בנושא:מהגיוס ועד החקירות :  כך סיימה הקואליציה את חייה בקצב אירועים מסחררמשרד המשפטים :  העבודה על תיקי חקירות רה"מ תימשך כמתוכנןלאן הולכים מכאן ?  מורה נבוכים לפיזור הכנסת | הולכים לבחירות 
בשבוע שעבר חשף פרקליט המדינה שי ניצן כי השבוע יחלו הדיונים סביב שולחנו של מנדלבליט בנוגע להכרעה בתיקיו של ראש הממשלה .  וההערכות היו ,  לפחות עד היום בבוקר ,  כי היועמ"ש יקבל סביב חודש מרץ את ההחלטה אם לזמן את פרקליטי ראש הממשלה לשימוע .
 היועץ המשפטי יוכל ,  אם ירצה ,  להאריך בדיונים גם בלי לעכב את ההחלטה בשום צורה רשמית .  ייתכן גם שההתלבטויות יתארכו מעצמם ויעכבו את ההכרעה עד אחרי הבחירות ,  או אפילו שיתגלה צורך בהשלמות חקירה נוספות .  אך בכל מקרה ובכל תרחיש ,  כל החלטה של מנדבליט צפויה לעורר ביקורת עצומה בקרב חלקים גדולים בציבור .
 לגבי תוכן ההחלטה המסתמן ,  פורסם כי פרקליטות מיסוי וכלכלה ,  שליוותה את החקירות ,  סבורה כי יש להעמיד את נתניהו לדין בגין שוחד בלפחות שניים מהתיקים - 2000 ו-4000 - ונוטה לאישום בהפרת אמונים בתיק המתנות .  בשל כך ,  קשה לראות מצב בו כל התיקים נסגרים ללא כלום .  
אם ההחלטה על שימוע לפני הגשת כתב אישום תתקבל לפני הבחירות ,  הרי שתומכיו של ראש הממשלה יראו בכך ניסיון להשפיע על התוצאות .  מנדלבליט לא היה רוצה למצוא את עצמו בנעליו של ראש ה-FBI ג'יימס קומי ,  שהודיע על חידוש חקירת המיילים נגד הילרי קלינטון ימים לפני שהבוחרים האמריקנים הלכו לקלפיות ,  וייתכן שבכך הכניס את דונלד טראמפ לחדר הסגלגל .  מנגד ,  אם החלטה תפורסם זמן קצר לאחר הבחירות ,  מנדלבליט יואשם כי נתן לציבור ללכת לקלפיות ולא עשה כל שבידו כדי להבהיר את מצבו המשפטי של ראש הממשלה .  
האפשרות האחרונה היא פרסום ההכרעה רק זמן רב לאחר הבחירות .  עבור יועץ שכבר היום מתמודד עם טענות על מריחה וגרירת רגליים מול החשודים מבלפור ,  ושהכריז לא פעם כמה חשוב לקבל החלטה במהירות האפשרית ,  גם זו אפשרות לא פשוטה ,  שעשויה לערער עוד יותר את אמון הציבור במוסד היועץ .
 לפני הבחירות האחרונות לרשויות המקומיות עשו בפרקליטות המדינה מאמץ גדול להכריע בעניינם של כמה שיותר מתמודדים וראשי רשויות שהיו חשודים בפלילים ,  כדי שלא ירוצו תחת עננת אי הוודאות .  המשימה הייתה לא פשוטה ,  אך בפרקליטות הצליחו להכריע בזמן לגבי רוב המתמודדים-חשודים ,  והציבור ידע למי הוא מצביע .  האם ניתן להסיק מכך לגבי הבחירות הכלליות ?  ספק גדול .  

לפני או אחרי ?  הקדמת הבחירות מותירה בפני מנדלבליט רק אפשרויות רעות
היועמ"ש הבטיח כי הקדמת הבחירות לא תשפיע על קצב העבודה בתיקי נתניהו ,  אך כעת כל הכרעה שיקבל צפויה לגרור ביקורת חריפה .  אם ימהר יוטח בו כי ניסה להשפיע על התוצאות ,  ואם יתעכב - יואשם בגרירת רגליים

