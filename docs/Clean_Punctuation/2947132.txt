ראש הממשלה הגיש תביעת דיבה נגד יגאל סרנה על הודעה בפייסבוק
בנימין נתניהו ורעייתו תובעים את העיתונאי על סך 279 אלף שקלים בגין פוסט ,  שבו רמז כי שרה הורתה לראש הממשלה לרדת מרכבם המשותף ,  בעת שנסעו בכביש מספר 1 . " המצאה חולנית ,  שאינה אלא פרי דמיונו הקודח "
 ראש הממשלה בנימין נתניהו ורעייתו הגישו היום  ( ראשון )  תביעת לשון הרע נגד העיתונאי יגאל סרנה .  זאת לאחר שהוא טען בהודעה שפרסם בשבוע שעבר בפייסבוק ,  כי רעיית ראש הממשלה הורתה לנתניהו לרדת מרכבם המשותף בעת שנסעו בכביש מספר 1 .  בכתב התביעה שהוגש לבית משפט השלום בתל אביב דורש נתניהו מסרנה פיצוי בגובה 279 אלף שקלים בגין הוצאת לשון הרע .  
בפוסט שבגינו נתבע סרנה ,  הוא תיאר מקרה שבו נעצרה שיירת ראש הממשלה ונתניהו עצמו הוצא מאחד הרכבים לאחר ריב לכאורה עם רעייתו . " כשבלילה  ( מעשה שהיה )  ",  כתב סרנה , " נעצרת שיירת ראש הממשלה הכבדה ,  ארבעה רכבים שחורים ועוד ועוד מאבטחים ומגינים ורכבים ונפלט ממנה בחושך אל כביש 1 בצעקות ,  גבר לא צעיר שהוא עילת הכל ,  כי אישה אחת לא רוצה שיישאר איתה באוטו ושמה ללעג את כל האבטחה ובעצם את כל המדינה .  זה חלק מהחיים ".  
עוד בוואלה !  NEWSבנט : " לא לחרוץ את דין החייל מחברון ";  נתניהו : " אל תטיף לי מוסר "" דוגמה ומופת ":  תא"ל מוניר עמאר שנהרג בהתרסקות מובא למנוחותפרשת נמל אשדוד :  יו"ר ועד העובדים לשעבר אלון חסן מואשם בשוחד 
בכתב התביעה מכחישים בני הזוג נתניהו את האירוע מכל וכל . " עסקינן בנתבע שמתמיד במשך זמן רב בניסיונותיו האובססיביים לפגוע בתובעים בכל מחיר ולרמוס את שמם הטוב בפומבי ",  נכתב בכתב התביעה . " הפרסומים של סרנה נועדו אך ורק לצורך השפלה ,  תוך ניסיונו של סרנה לשים את התובעים ללעג בעיני הציבור ולפגוע בשמם הטוב על ידי פרסום כזבים כה בוטים ".  בכתב התביעה טוענים בני הזוג נתניהו כי המקרה שתיאר סרנה בפוסט לא אירוע מעולם וכי בפועל מדובר ב"המצאה חולנית ,  שאינו אלא פרי דמיוני הקודח של סרנה ,  שחצה את הגבולות המותרים בפרסומים כה זדוניים ,  כה כוזבים וכה בזויים ,  עד שאין מנוס מפניה לבית המשפט על מנת למצות עימו את הדין ".  
בכתב התביעה ,  שהוגש על ידי עו"ד יוסי כהן ,  צוינו כמה הודעות שפרסם סרנה שבהם תקף את בני הזוג ,  התבטאויות המכונות בכתב התביעה כ"פרסומים בזויים ".  כך ,  למשל ,  ניתנת דוגמה שבה כינה סרנה את נתניהו כ"האיש שצמח כפטריית רעל משלולית הדם של רבין .  קצנו בשקרן העלוב שביציו הקטנות כאפון בידי שרה ,  שיעלם כבר ".  לטענת בני הזוג נתניהו , " מהפרסום אנו למדים על השנאה העזה שחש ומפגין סרנה בפומבי נגד ראש הממשלה ,  שמעבירה אותו על דעתו והיא שגורמת לפרסומיו הכוזבים והמרושעים שכל מטרתם הם לנסות ולפגוע בראש הממשלה ואף ברעייתו ".  

ראש הממשלה הגיש תביעת דיבה נגד יגאל סרנה על הודעה בפייסבוק
בנימין נתניהו ורעייתו תובעים את העיתונאי על סך 279 אלף שקלים בגין פוסט ,  שבו רמז כי שרה הורתה לראש הממשלה לרדת מרכבם המשותף ,  בעת שנסעו בכביש מספר 1 . " המצאה חולנית ,  שאינה אלא פרי דמיונו הקודח "
 
