הצביעו לריאליטי האמיתי
בחמישי האחרון חגגנו שיא דמוקרטי :  מליון וחצי אזרחים צפו וסייעו למתמודדים לצלוח את הגמר בבית האח הגדול .  עכשיו זה הזמן להילחם באותה מוטיבציה על הבית האמיתי שלכם ,  לפני שיהיה מאוחר מדי 
" הגורל שלהם בידיים שלכם ",   " רק אתם יכולים לקבוע ",   " זה הזמן להשפיע ",   " אל תישארו אדישים !  ".  האם בעולם הציני שלנו מישהו יכול בכלל להתרגש מקלישאות כאלה ?  דווקא כן ,  להתרגש ולפעול .  בימינו ,  בניגוד לדעה הרווחת ,  מתרחשת ורוגשת חגיגה של אכפתיות בקנה מידה רציני .  הציבור מתרגל דמוקרטיה בכל יום ,  אכפת לו ,  כולם רוצים להשפיע .
 בחמישי האחרון חגגנו שיא דמוקרטי כאשר מליון וחצי אזרחים צפו וסייעו לבחירי ליבם לצלוח את הגמר הגדול של האח הגדול .  אדישות אינה מנת חלקנו ,  לא נתנו לאטימות של סער לנצח את רגישותו של אלירז ,  סימסנו בקנאות בקרב הפרידמנים והבובלילים ,  עזרנו גם לטומי מהישרדות ולאלילי כוכב נולד .  אנחנו ,  בעצם ,  לא מפסיקים למצוא הזדמנויות להיות מעורבים .  
אך האמת הכואבת היא ,  שזה מתיש .  בתור מכור אדוק לכל ריאליטי ,  מצעד ,  תזמון או כל דבר שמהותו היא לתת לציבור להשפיע ,  די אזלו כוחותיי למאבקים שבאמת קשורים אליי ,  אלינו .  כל גמר כזה דורש ממני הרבה עבודה ,  כך שביתרת הזמן אני מעדיף לשבת בשקט .
 אולם פתאום ,  בבת אחת ,  משהו השתנה ולא יכולתי לעמוד עוד מנגד .  מאבקי שטח ציבוריים לא היו בשבילי עד כה ,  אך ישנם דברים שגרמו גם לי להחליט להיכנס למשחק ,  לקחת את הגורל שלי בידיים .  לא כולנו יודעים ,  אבל בשקט ,  במחשכים ,  רקחו קברניטי המדינה תוכנית לקחת מאתנו את חוף הים ,  את החירות ליהנות מהנוף ,  את הזכות לחיות במדינה השומרת על שטחיה הפתוחים ,  את היכולת להתנגד למה שפוגע בנו .  
בחסות הקשיים של האזרח הקטן מול הבירוקרטיה התכנונית ,  נרקמה תוכנית גזרות מהפכנית שהוצגה בין ליל והיא עומדת לשנות סדרי עולם בתכנון והבנייה במדינה .  ראש ממשלתנו מנסה בספין לא מוצלח לקורא לכך- רפורמת המרפסות ,  אך למעשה ברור שזהו מחטף בדמות חוק דרקוני שהציבור קיבל אפשרות של שלושה שבועות בלבד בכדי לקרוא ולהסתייג ממנו ,  הימים עברו והותירו אותנו מאחור .  
השינוי העומד מולנו עתיד להפוך את חיי הקבלנים ,  בעלי ההון וחסדיהם בשלטון לקלים ונוחים מאד .  תכנון אזורי ,  ארוך טווח ,  מאוזן ,  נזרק לטובת הייעול .  הטבע והנוף נזנחו באחת למען המהירות .  גוזלים את שנשאר לנו מההשפעה על קיום הוגן ואפילו לא נותרה ההגינות לאפשר לנו ללמוד ולהגיב .
 כולנו בעלי עניין ,  רק אנחנו נגן על העתיד שלנו ,  על הסביבה שלנו .  מקבלי ההחלטות בממשלה כבר סידרו בחוק עוד רשימת מינויים נאה למקורבים לצלחתם ,  לקבלניהם .  אין להם כוונה לדאוג גם לנו .  נתניהו רוצה שנוכל לסגור מרפסת בקלות ,  אבל שלא יהיה לנו בשביל מה לפתוח אותה .  
אז הצטרפתי למאבק .  כל אחד יכול .  יש כל כך הרבה שאפשר לעשות ,  דברים פשוטים :  נכתוב מכתב ללשכת ראש הממשלה ,  נשלח מייל לשר ,  ניכנס לאינטרנט ונצטרף להפגנות המתקיימות בימים אלה ,  הכל נגיש ,  כך שרק בכמה הקלקות אפשר להזכיר למקבלי ההחלטות מי מחליט .
 כולנו חייבים להיות חלק מהמאבק ,  כי כולו נסבול אם נצפה מהצד .  חייבים לקחת חלק בריאליטי המושחתים המתרחש בירושלים- פחות אקזוטי מהפיליפינים ,  אבל יותר משפיע על ההישרדות שלנו כאן .  מהיום כבר לא נשחק בדמוקרטיה וירטואלית ,  לא ניתן שהעתיד שלנו יהיה הפקר למחטפים .  הגיע הזמן להצטרף ולהשפיע על הדבר האמיתי ,  מזל שהיה לנו תרגול טוב .  
 *  הכותב הוא פעיל לובי ב"מגמה ירוקה ". 

הצביעו לריאליטי האמיתי
בחמישי האחרון חגגנו שיא דמוקרטי :  מליון וחצי אזרחים צפו וסייעו למתמודדים לצלוח את הגמר בבית האח הגדול .  עכשיו זה הזמן להילחם באותה מוטיבציה על הבית האמיתי שלכם ,  לפני שיהיה מאוחר מדי

