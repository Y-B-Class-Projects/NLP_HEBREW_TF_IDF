נתניהו על החשש מהתערבות זרה בבחירות : " ערוכים לכל תרחיש "
 אחרי הפרסומים לפיהם ראש השב"כ התריע מפני התערבות זרה בבחירות ,  ראש הממשלה הבהיר כי ישראל ערוכה לכך . " ישראל ערוכה לסכל התערבות ,  אין מדינה שערוכה טוב יותר מאיתנו ",  אמר נתניהו במסיבת עיתונאים עם גלנט ,  שבה הודיע רשמית על הצטרפותו לליכוד
ראש הממשלה בנימין נתניהו אמר היום  ( רביעי )   " ישראל ערוכה לסכל התערבות ".  על רקע אזהרתו של ראש השב"כ מהתערבות זרה בבחירות בישראל ,  אמר נתניהו במסיבת עיתונאים משותפת עם יואב גלנט כי  " אנחנו ערוכים לכל תרחיש ,  ואין מדינה שערוכה טוב יותר מאיתנו ". 
לפי הדיווח שהתפרסם אתמול בחברת החדשות ,  ראש השב"כ נדב ארגמן הזהיר בימים האחרונים כי מדינה זרה מתכוונת להתערב בבחירות בישראל .  בדברים שנשא בכנס אגודת ידיד אוניברסיטת תל אביב ,  שנאסרו תחילה לפרסום על ידי הצנזורה ,  אמר ארגמן : " מדינה זרה תתערב בבחירות הקרובות .  אני לא יודע לטובת מי או לרעת מי .  אני לא יודע בשלב זה לזהות את האינטרס הפוליטי אבל היא תתערב ואני יודע על מה אני מדבר ".  בתגובה ,  דובר הקרמלין אמר היום כי רוסיה אינה מתערבת בשום בחירות .
 דבריו של ראש השב"כ מגיעים לאחר שמבקר המדינה השופט  ( בדימוס )  יוסף חיים שפירא הודיע כי משרדו נמצא בעיצומן של ההכנות לביקורת שתעסקו בכלל ההיבטים במרחב הסייבר לקראת מערכת הבחירות הקרובה .  כמה שעות לאחר פרסום הדברים הבהירו בשב"כ כי  " למדינת ישראל וקהיליית המודיעין ,  יש את הכלים והיכולות לאיתור ,  ניטור וסיכול של ניסיונות להשפעה זרה ,  במידה ויהיו כאלו .  ביכולתה של מערכת הביטחון הישראלית לאפשר קיומן של בחירות דמוקרטיות וחופשיות במדינת ישראל ".  בעקבות הפרסום ,  יו"ר סיעת התנועה ח"כ יואל חסון פנה לשופט חנן המלצר ,  בעל הסמכות בחוק לטיפול בנושא טוהר הבחירות ,  בבקשה לקיים דיון דחוף בנושא .
 בחירות 2019 - עוד בנושא:ח"כ מיקי רוזנטל הודיע :  פורש מהכנסת - לא אתמודד בבחירות לעבודהלקראת ועידת העבודה : " גבאי הופך מפלגה דמוקרטית למפלגה של איש אחד"הוא עוד ישוב :  ברשימה המשותפת לא חוששים מהפילוג של אחמד טיבי 
נתניהו דיבר במסיבת עיתונאים משותפת עם יואב גלנט ,  שבה הודיעו רשמית על הצטרפותו לשורות הליכוד .  נתניהו בירך את גלנט ואמר כי  " יש לנו משימות גדולות ".   " התרשמתי עמוקות מהרצינות ,  מהאחריות מהמקצועיות שלך ,  וכן מהדרך שבה סייעת לי ולממשלה לקבל החלטות מאוד חשובות וחלקן מאוד נועזות כדי להתמודד עם האתגרים הביטחוניים - מניעת ההתבססות הצבאית האיראנית בסוריה ,  וגם פעולות אחרות ,  שבשלב הזה השתיקה יפה להן ",  אמר נתניהו .  
גלנט ,  שפרש מכולנו לאור כוונתו להתמודד בפריימריז הקרובים של הליכוד ,  מונה מוקדם יותר היום לשר העלייה והקליטה ולאור זאת ישמור על מקומו בקבינט המדיני-ביטחוני .  ח"כ יפעת שאשא ביטון  ( כולנו )  מונתה במקומו לתפקיד שרת הבינוי והשיכון .
" למרות המאבק המתנהל נגדך ונגד הדרך הלאומית והציונית שאותה אתה מוביל בנחישות ,  אני רואה מקרוב איך אתה מנווט את ישראל במציאות רבת אתגרים ",  אמר גלנט לנתניהו . " היום אני גאה להצטרף לשורות תנועת הליכוד ומצפה לקחת חלק מרכזי בהמשך העשייה הביטחונית ,  החברתית והכלכלית במדינת ישראל ".  
גלנט הוסיף כי הוא גאה  " להיות חלק ממשפחת הליכוד - התנועה הכי חברתית ,  הכי לאומית ,  הכי שורשית והכי דמוקרטית במדינת ישראל .  גם הממשלה הבאה תורכב על ידי בנימין נתניהו ואני מתחייב להתייצב לצדו ".  

נתניהו על החשש מהתערבות זרה בבחירות : " ערוכים לכל תרחיש "
 אחרי הפרסומים לפיהם ראש השב"כ התריע מפני התערבות זרה בבחירות ,  ראש הממשלה הבהיר כי ישראל ערוכה לכך . " ישראל ערוכה לסכל התערבות ,  אין מדינה שערוכה טוב יותר מאיתנו ",  אמר נתניהו במסיבת עיתונאים עם גלנט ,  שבה הודיע רשמית על הצטרפותו לליכוד

