שרה נתניהו הורשעה בפרשת המעונות : " שימוש לא ראוי בכספי ציבור "
 רעיית רה"מ הורשעה בבית משפט השלום בירושלים לאחר שהודתה בקולה בניצול מכוון של טעות הזולת .  היא תשלם 55 אלף שקלים על ארוחות שאותן הוציאה מקופת המדינה בתחבולה .  הפרקליטות :  הסכמתה להיות מורשעת - לקיחת אחריות .  סנגורה של נתניהו : " עשו לה שיימינג על לא עוול בכפה "
 שרה נתניהו הודתה בקולה בניצול מכוון של טעות הזולת השופט אישר את העונש - קנס ופיצוי כספי - בגובה של 55 אלף שקלהרשעתה - בהמשך לחתימה על הסדר טיעון וכתב אישום מתוקןהפרקליטות :  הסכמת שרה נתניהו להיות מורשעת היא לקיחת אחריותפרקליטה של שרה נתניהו בביהמ"ש :  שפכו את דמה של גבירתיהשופט :  לחומרא - היה שימוש לא ראוי בכספי ציבור 
בית משפט השלום בירושלים הרשיע הבוקר  ( ראשון )  את שרה נתניהו לפי הודאתה בקולה ,  בניצול מכוון של טעות הזולת במסגרת פרשת המעונות .  זאת ,  בהמשך לחתימתה על הסדר טיעון והגשת כתב האישום המתוקן נגדה ביום רביעי האחרון .  נשיא בית משפט השלום ,  השופט אביטל חן ,  אישר את העונש עליו הסכימו נתניהו והפרקליטות והיא תשלם קנס בגובה 10 אלף שקלים ופיצוי לקופת המדינה בגובה 45 אלף שקלים .
 בכתב האישום המתוקן ירד הסכום שהוציאה נתניהו מקופת המדינה ל-175 אלף שקלים ,  לעומת כפול מכך במקור .  בנוסף לכך ,  הוסרו ממנו החלקים המייחסים לנתניהו פעולות אקטיביות שנעשו כדי להסתיר מחשבות משרד ראש הממשלה את העובדה שבמעון הועסקה מבשלת .  בשל כך הופחת סעיף האישום ממרמה בנסיבות מחמירות לניצול מכוון של טעות הזולת ,  ללא מרמה .
 עוד בנושא:הפרקליטות :  לא היינו סוגרים את התיק בלי הרשעה של שרה נתניהוצעד קטן בתולדות המשפט ,  צעד גדול בהסתבכות משפחת נתניהו עם החוק  
" אנחנו מכבדים את הסדר הטיעון .  בעיניי התיק הזה היה בעיקר תיק של פרופורציות ,  ויש לראות אותו כתיק של פרופורציות ",  כתב השופט חן בנימוק להרשעה ולקבלת הסדר הטיעון בין הצדדים . " לחומרא - היה שימוש לא ראוי בכספי ציבור .  לקולא ,  בשתי הישיבות טענו שבעיות משפטיות לא פשוטות מלוות את התיק .  השפים הוזמנו בעיקר לבשל לאורחיהם של רה"מ ורעייתו ,  באירועים רשמיים ".  השופט חן ציין גם את הזמן השיפוטי הרב שנחסך בעקבות ההסדר .  הוא הודה לשני הצדדים על  " הניהול ההוגן של התיק ועל הרוח הטובה ". 
בנוסף ,  השופט הודה לנתניהו ואמר לה בחיוך שלא היתה בכל הישיבות ולכן לא  " סבלה "  כמו עורכי הדין .  בתגובה השיבה : " סבלתי מספיק ".  לפי החלטת השופט ,  את התשלום בגובה 55 אלף שקלים תעביר נתניהו בעשרה תשלומים .  
לאחר החלטת השופט אמרה התובעת מפרקליטות מחוז ירושלים עורכת הדין ג'ני אבני כי  " בית המשפט הרשיע את שרה נתניהו בלקיחת כספי ציבור בסכום של 175 אלף שקלים ,  על פי הודאתה במסגרת הסדר ,  לאורך תקופה של שנתיים וחצי .  הוא הטיל עליה לשלם 55 אלף שקלים .  המשמעות היא שאדם שיש לו נגישות לקופה הציבורית אינו יכול לעשות בה כבשלו .  לקיחת כספי ציבור בניגוד לכללים ולהנחיות הינה עבירה פלילית שבצידה הרשעה ". 
התובע ,  עו"ד ארז פדן התייחס גם כן להרשעה ואמר כי  " תוצאה של הרשעה פלילית היא תוצאה טובה .  השגנו את ההרשעה הזו בלי להעלות אפילו עד אחד ,  על בסיס הודאה ובה לקיחת אחריות של הנאשמת ,  וזה חשוב מאוד .  אם היינו מנהלים משפט במשך שלוש שנים ,  הייתם שואלים אותנו בסוף איך לא עשיתם הסדר טיעון .  אנחנו חושבים שהתוצאה היא טובה .  המסר הוא שמי שעבר עבירה ,  בכיר ככל שיהיה ,  יעמוד לדין ".  
עורך הדין יוסי כהן סנגורה של שרה נתניהו אמר לאחר ההרשעתה כי  " ערב ערב במשך ארבע שנים רדפו אחרי הגברת נתניהו .  העבירו אותה גיהנום של כותרות מפוצצות ,  מגמתיות ושקריות .  עשו לה שיימינג באולפנים והכל על לא עוול בכפה .  הפרקליטות גייסה משאבים אדירים בעלויות של עשרות מיליונים שקלים ופתחה במסע צייד הזוי שלא נודע כדוגמתו ,  והכל בשביל מה ?  הרי אם לא היו קוראים לה 'הגברת נתניהו' החקירה הזאת לא הייתה נפתחת .  לא היו פותחים חקירה על חמגדיות ועל אוכל .  שרה נתניהו משלמת היום מחיר כבד ,  אישי וכואב ,  כדי לשים סוף למסע הצייד הזה ,  ואני מקווה שכך באמת נסיים את הסיפור הזה ".  
מוקדם יותר במהלך הדיון בבית המשפט לקראת הרשעתה ,  ביקש נציג הפרקליטות ,  עו"ד פדן ,  מהשופט לכבד את הסדר הטיעון .  לדבריו , " ההסדר מגיע לאחר הליך גישור משמעותי של שש פגישות ופגישות משא ומתן ,  בהן נשמעו הערות והמלצות המגשר ,  שעל בסיסן התגבש הסדר הטיעון .  כמו בכל הסדר טיעון ,  כל צד עושה ויתורים ,  לפעמים ויתורים לא קלים ,  כמו שהוא מבין את הסיכויים והסיכונים בתיק ".  עוד הוסיף כי  " מנקודת המבט של המדינה ,  נעשו על ידינו ויתורים משמעותיים ,  וניתן להניח שכך חשה גם ההגנה .  בסופו של דבר הוויתורים ההדדיים אפשרו הסדר שלראייתנו הוא טוב ומאוזן ".  
פדן אמר כי  " הודאת הנאשמת בעובדות כתב האישום המתוקן ובביצועה של עבירה פלילית ,  הסכמתה להיות מורשעת בה ללא צורך בשמיעת ראיות ,  מבטאת לקיחת אחריות שהיא בעלת משקל רב ביותר .  יש לה משמעות רבה הן כלפי הנאשמת עצמה והן כלפי הציבור .  ההסדר מביא מבחינתנו בחשבון שמדובר בתיק שאינו נטול קשיים ראייתיים וניהולו צפוי היה להיות מורכב .  רשימת העדים כוללת למעלה מ-80 עדים שהיו צריכים להעיד על אירועים שקרו לפני שנים רבות .  זה לא תיק חף מסיכונים עבור התביעה ". 
הפרקליט הסביר כי נתניהו סבורה שהסדר הטיעון מבטא איזון נכון של אינטרסים . " יש בו אלמנט של קנס כספי ופיצוי למדינה ,  שקופתה היא הנפגעת במקרה הזה .  אנו מודעים לכך שאין מתאם מלא בין הסכום הכולל שיוחזר ,  לסכום העבירה .  אולם ,  במסגרת ההליך הפלילי זה דבר מתקבל על הדעת ,  ואין הכרח שיהיה מתאם מלא בין הסכום שמשולם בגזר הדין לסכום הנזק או העבירה .  לאור כל זאת ,  המאשימה תבקש לכבד את הסדר הטיעון ולגזור על הנאשמת את העונש המוסכם ".  
סנגורה של נתניהו עו"ד כהן אמר לשופט כי הוא מצטרף להצהרת הפרקליטות ,  אולם ביקש להתייחס לעונש שייגזר על נתניהו . " לגבי העונש ,  יש עונשים כתובים ויש עונשים בלתי כתובים .  ופה אני אתקשה ,  אפילו אם אעמוד פה שעות ,  לומר לאדוני מה אני חשבתי בקשר לעונש הבלתי כתוב שקיבלה מרשתי .  זה מסוג העונשים החמורים ,  הקשים והכואבים ביותר שאדם שאני מכיר קיבל .  זו תולדה של ארבע שנים של הדלפות מכוערות ,  מגמתיות ,  משמיצות ,  ששפכו את דמה של גברתי ". 
לטענתו מטרת הפגיעה בה הייתה כדי לפגוע בראש הממשלה . " לא רק זה ,  שכחו שהיא גם אם ,  גם רעיה ,  יש לה ילדים ובעל .  אני קראתי ועמדתי והשתוממתי עד לאן החברה שלנו מוכנה ללכת כדי לפגוע באדם .  וכמובן שאף אחד לא רצה לפגוע בגברת נתניהו .  המטרה הייתה לפגוע בבעלה ,  להפיל את הממשלה ". 
כהן תאר כי לאורך כל הדיונים בבית המשפט ספגה נתניהו הכפשות וכי החלטת מבקר המדינה לערוך בפבואר 2015 באופן חריג לערוך דוח ביניים על מעונות ראש הממשלה היווה את אות הפתיחה לטענתו למסע הציד נגד נתניהו . " טובי החוקרים של מדינת ישראל - עשרות חוקרים - גויסו לאחת החקירות הגדולות ביותר שידענו .  מאות פרקליטים ,  ציוד ,  רכבים .  המנגנון התגייס כאילו מדובר בארגון פשע .  24 שבע ,  בדקו וחקרו את מעשיה בזכוכית מגדלת .  20 מיליון שקלים נשפכו על החקירה הזו .  מה מצאו בסוף ?  בכמה חמגשיות בשווי 175 אלף שקלים ",  טען . 
" הגברת הזו עשויה מפלדה מאוד מיוחדת ",  המשיך עו"ד כהן . " היא ספגה הכפשות ושקרים מכוערים .  היום ,  אחר שכל אחד מאנשי התקשורת פה כתבו עליה ,  מישהו התנצל על העמודים שנכתבו ,  על הבקבוקים ,  על הגלידה ,  אפילו לא כתבו שהיועמ"ש אחרי בדיקה ארוכה החליט לבטל את זה .  זה עונש בלתי כתוב אדוני ,  שאתה קורא כל יום באמצעי התקשורת כמה אתה רע ואיזה דברים איומים ביצעת .  וכמה הסת יש נגדך .  אדוני ,  זה רע מאד .  זה עונש כבד מנשוא ". 
הוא אף הדגיש כי הודאתה של נתניהו תחסוך כסף לקופת המדינה . " לא יכולה להיות מחלוקת שההודאה של מרשתי הביאה לחיסכון ענק למדינה .  שהיא לא תבוא לכאן יותר .  הכתיבו לעדים את התשובות ,  ויש לנו ראיות לזה ".  בתגובה לכך אמר עו"ד פדן ,  מפרקליטות המדינה כי  " אני מכיר שהסנגור מציג ראיות לעונש ,  לא מעיד .  חברי  ( עו"ד כהן ,  ד"ד )  אומר פה דברים חסרי בסיס ". 
כהן פירט את תרומתה של הנאשמת נתניהו למדינה שלטענתו צריכים להילקח בחשבון עת יגזור השופט את עונשה . " מרשתי מבצעת פעילויות ציבוריות ראשונות במעלה ,  כולל אירוח של ראשי מדינות .  זה לאחר שהיא עובדת בשירות הציבורי מדי יום ,  בעבודה לא קלה ,  ומבצעת משימות מדיניות בחו"ל .  למשל ,  משלחת מדינית לגוואטמלה במסגרת הידוק הקשרים ,  שבגוואטמלה אמרו שהם לא ראו דבר כזה .  מרשתי עוסקת בסיוע לניצולי שואה .  היא תומכת בילדים חולי סרטן ובילדים בעלי מוגבלויות וצרכים מיוחדים .  היא תומכת בנשים מוכות .  בשנים האחרונות היא הצטרפה למעגל התומכים בפעילויות שנוגעות לבעלי חיים .  כל דקה של הגברת נתניהו נתונה או למדינה בתפקידה כרעיית רה"מ ,  או לצרכים ציבוריים אחרים ,  שזה הכל עניין התנדבותי ".  
אף שנתניהו הודתה שהוציאה מהמדינה בתחבולה ארוחות בשווי 175 אלף שקלים ,  היא תשיב לקופת המדינה רק 45 אלף .  עם זאת ,  לא מן הנמנע כי המדינה תגיש נגדה תביעה אזרחית על יתרת הסכום .  
בימים הקרובים צפוי להיחתם סופית הסדר הטיעון גם עם עזרא סיידוף ,  שכיהן כסמנכ"ל מבצעים ונכסים במשרד ראש הממשלה ,  והואשם גם הוא יחד עם נתניהו .  כמוה ,  הוא צפוי להודות בניצול מכוון של טעות הזולת ,  ללא מרמה .  הדיון בעניינו באולמו של השופט חן נקבע לשבוע הבא .
  ( עדכון ראשון :  6:26 )  

שרה נתניהו הורשעה בפרשת המעונות : " שימוש לא ראוי בכספי ציבור "
 רעיית רה"מ הורשעה בבית משפט השלום בירושלים לאחר שהודתה בקולה בניצול מכוון של טעות הזולת .  היא תשלם 55 אלף שקלים על ארוחות שאותן הוציאה מקופת המדינה בתחבולה .  הפרקליטות :  הסכמתה להיות מורשעת - לקיחת אחריות .  סנגורה של נתניהו : " עשו לה שיימינג על לא עוול בכפה "
 
