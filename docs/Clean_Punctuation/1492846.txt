נתניהו : " ביצענו צעדים כדי להביא לצמיחה "
 רה"מ אמר בדיון בכנסת בנוגע לתקציב כי  " הממשלה נכנסה לתפקידה באמצע משבר כלכלי עולמי חריף שלא טופל זמן רב "
  ( באדיבות ערוץ הכנסת ) 
ראש הממשלה בנימין נתניהו אמר היום  ( רביעי )  במליאת הכנסת בדיון שעסק בתקציב המדינה ,  כי  " הממשלה נכנסה לתפקידה באמצע משבר כלכלי עולמי חריף שלא טופל זמן רב .  היעד היה להביא תקציב תוך שישה שבועות ועשינו את זה .  היעד היה להביא תוכנית לשנתיים ולהגיע לעסקת חבילה במשק ועשינו את זה ,  כדי למנוע סכסוכי עבודה .  גם העברנו בממשלה את הרפורמה על מנהל מקרקעי ישראל .  אלו היו הדברים הנכונים לעשותם כדי להביא לצמיחה ".  לדברי נתניהו , " היה לנו יעד נוסף ,  ומי שהיה במסדרונות הממשלה יודע עד כמה זה קשה ,  להביא לאיזון נכון בעת הזו בין שני צרכים ענקיים שמתנגשים זה בזה :  צרכי החברה והכלכלה מצד אחד וצרכי הביטחון מנגד .  איננו נמצאים בזמנים רגילים .  כולכם יודעים זאת .  בנוסף למשבר הכלכלי שפוקד אותנו ,  אנחנו ניצבים בפני אתגרים ביטחוניים ייחודיים ששום מדינה אחרת אינם נדרשים .  הדבר המסוכן ביותר לגוף חי הוא לא לזהות סכנה לקיומו בזמן .  עמים רבים נעלמו כתוצאה מהליקוי הזה .  תפקיד המנהיגות היא קודם כל לזהות את הסכנות ולהיערך לקראתם ".   ראש הממשלה התייחס לסוגיה האירנית ואמר ,  כי  " באותה מידה צריך לזהות הזדמנויות ולפעול למימושן .  בפעם הראשונה מזהים הממשלים הערביים את הסכנה המאיימת עליהם באופן זהה לישראל .  ערב יציאתי לארה"ב היה לי ברור שהמשימה החשובה ביותר ברגע זה זה להגיע להסכמה עם הממשל החדש ונשיא ארה"ב בנושא להתגרענות של אירן .  גם ביעד הזה עמדנו .  אני מעריך את העובדה שעמדתנו התקבלה בהבנה על ידי ממשל אובמה ".   נתניהו הוסיף ,  כי יתכן שיש פה הזדמנות לשלום .  עד עכשיו הממשלות לא הצליחו להביא שלום .  להיפך :  השלום נסוג תחת מטח כבד של טילים ורקטות .  אני שמח שהנשיא אובמה רואה את ההזדמנות הזו עין בעין איתנו ,  וחשוב שמדינות ערביות נוספות יבינו זאת ".  
" אנחנו בעד קידום התהליך המדיני עם הפלסטיני ",  אמר נתניהו , " ממשלת ישראל מחויבת להסכמים שחתמו ממשלות ישראל ואנחנו מצפים שאחרים יקיימו את התחייבותם .  אנחנו דורשים הדדיות .  כשמבקשים מאיתנו להכיר בהתחייבויות קודמות ,  אני אומר 'כן' ונעשה צעדים קונקרטיים למען הפלסטינים .  זו הגישה היחידה שתביא תוצאות ,  הרבה יותר מהר ממה שאתם באופוזיציה הבאתם ".  
יו"ר האופוזיציה ציפי לבני העירה לנתניהו בדבריו ואמרה ,  כי  " אתה מדבר נהדר ,  רק הביצוע לא משהו ".  עם זאת ,  הכנסת הביעה את תמיכתה בראש הממשלה ,  כאשר 63 חברי כנסת הצביעו בעדו בסוף הדיון ,  ו-35 הצביעו נגד .
 
נתניהו : " ביצענו צעדים כדי להביא לצמיחה "
 רה"מ אמר בדיון בכנסת בנוגע לתקציב כי  " הממשלה נכנסה לתפקידה באמצע משבר כלכלי עולמי חריף שלא טופל זמן רב "
 
