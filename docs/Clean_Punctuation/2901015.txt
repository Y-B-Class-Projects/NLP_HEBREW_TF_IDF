ביקור בפרופיל נמוך :  סגנה של מרקל נפגש עם נתניהו וריבלין בישראל
זיגמר גבריאל נועד ביממה האחרונה עם השניים ודן עמם במצב הביטחוני .  לפי גורם מדיני ,  הביקור ,  שתוכנן מראש ,  היה ללא הודעה לעיתונות ,  כדי לא להאפיל על פגישת נתניהו ומרקל בשבוע שעבר
זיגמר גבריאל ,  סגנה של קנצלרית גרמניה ,  ביקר ביממה האחרונה בישראל ונפגש עם ראש הממשלה בנימין נתניהו ועם נשיא המדינה ראובן ריבלין .  באופן חריג ,  השניים לא פרסמו הודעה לעיתונות על פגישותיהם עם גבריאל ,  שמשמש גם שר הכלכלה ,  על אף שמדובר באחד הפוליטיקאים האירופים הבכירים ביותר שביקרו בחודש האחרון במדינה .  
גורם מדיני ישראלי אמר כי ההחלטה לקיים את הביקור  " בפרופיל נמוך "  התקבלה על ידי שני הצדדים ,  בין השאר כדי לא להאפיל על הפגישה שהתקיימה בשבוע שעבר בברלין בין ראש הממשלה נתניהו לבין אנגלה מרקל .  ביקורו של גבריאל תוכנן מראש ,  והוא אף הופיע בתחזית הביקורים הפומבית שהפיץ משרד החוץ בתחילת החודש הנוכחי .  
הפגישות שקיים גבריאל עם ראש הממשלה נתניהו והנשיא ריבלין התמקדו במצב הביטחוני הקשה ובניסיונות להרגיע את השטח ,  כמו גם בצעדים המדאיגים את ישראל בזירה המדינית ,  כגון החלטת האיחוד האירופי לסמן מוצרים מההתנחלויות .  גבריאל פגש גם את שר הכלכלה ,  אריה דרעי ,  והשניים דנו בקידום שיתופי פעולה בין ישאל לגרמניה בתחום הכלכלי ,  בין השאר באמצעות עריכת  " יום חדשנות "  משותף לשתי המדינות במהלך 2017 .
 עוד בוואלה !  NEWS:במושב הרפאים בשרון עדיין משוועים לעזרה : " אין זכר לחברת חשמל"רקטה התפוצצה בעוטף עזה ;  צה"ל תקף בתגובה יעדי חמאס ברצועההחברים החדשים של יגאל עמיר בכלא :  אנס ועבריין שהורשע בחטיפה 
גבריאל ,  מנהיג מפלגת השמאל הסוציאל-דמוקרטית בגרמניה ,  היה אחד המדינאים האירופאיים הראשונים לבקר באיראן לאחר חתימת הסכם הגרעין בינה לבין המעצמות .  הוא ביקר ברפובליקה האיסלאמית בחודש יולי ,  ימים ספורים בלבד לאחר חתימת ההסכם ,  בראש משלחת נרחבת של אנשי עסקים ותעשיינים בכירים מגרמניה .  
תוך כדי הביקור באיראן ,  הוא שיגר מסר חריף להנהגת המדינה ,  כאשר אמר כי כדי לזכות ביחסים טובים באמת עם מדינות המערב ,  על איראן לשנות את יחסה לישראל ולחדול מקריאות להשמדתה של המדינה היהודית .  למרות התסכול הרב בישראל באותה תקופה על ההתחממות ביחסי איראן והמערב ,  דבריו של גבריאל התקבלו בברכה בירושלים .  

ביקור בפרופיל נמוך :  סגנה של מרקל נפגש עם נתניהו וריבלין בישראל
זיגמר גבריאל נועד ביממה האחרונה עם השניים ודן עמם במצב הביטחוני .  לפי גורם מדיני ,  הביקור ,  שתוכנן מראש ,  היה ללא הודעה לעיתונות ,  כדי לא להאפיל על פגישת נתניהו ומרקל בשבוע שעבר

