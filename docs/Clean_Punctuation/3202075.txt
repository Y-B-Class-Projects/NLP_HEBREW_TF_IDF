סקר וואלה !  NEWS :  נתניהו שומר על כוחו ,  גנץ מקפיץ את המחנה הציוני
המשבר אליו נקלעה הממשלה לא פוגע ברה"מ ,  ולפי סקר Panels Politics עבור וואלה !  NEWS הליכוד בראשותו זוכה ל-30 מנדטים .  התרחיש לפיו גנץ יעמוד בראש המחנה הציוני מחזק את המפלגה ,  והיא עשויה לזכות ב-26 מושבים .  גם מפלגה עצמאית בראשותו תהיה השנייה בגודלה
יומיים לאחר ששרי הבית היהודי נפתלי בנט ואיילת שקד הבהירו כי לא יפרקו את הממשלה למרות שדרישתם להעביר את תיק הביטחון לידי בנט לא נענתה ,  נראה כי ראש הממשלה בנימין נתניהו לא מאבד מכוחו .  מסקר Panels Politics שנערך עבור וואלה !  NEWS עולה כי אם הבחירות היו מתקיימות כעת ,  הליכוד היה זוכה ל-30 מנדטים .  על פי הסקר ,  שכלל מדגם של 508 משתתפים  ( טעות דגימה של 4.4% )  ,  יש עתיד בראשות יאיר לפיד זוכה ל-17 מנדטים ,  ואילו הבית היהודי מתחזקת ל-13 בהשוואה לכמות המנדטים שבה מחזיקה המפלגה מחזיקה כיום .  
יו"ר ישראל ביתנו אביגדור ליברמן ,  שהודיע בשבוע שעבר על התפטרותו מתפקיד שר הביטחון ,  שומר על כוחו עם שישה מנדטים .  מפלגתה החדשה של אורלי לוי זוכה לחמישה מנדטים בעוד ש"ס בראשות דרעי זוכה לארבעה מנדטים בלבד  ( הסקר נערך לפני פרסום המלצות המשטרה בעניינו )  .  גם הפעם ,  מפלגות הימין מחזיקות ברוב במשכן - 67 מנדטים ,  לעומת גוש השמאל-מרכז - 53 .
 הסקר פורסם לראשונה בתאריך 21.11.18 
לקריאה נוספת:כחלון :  נערכים לבחירות במרץ ;  נתניהו :  לא זקוק לפקחים מימיןבנט ושקד לא מתפטרים :  מסירים את כל דרישותינו ,  רוצים להאמין לנתניהונתניהו נגד אביגדור ליברמן :  כולם בקבינט תמכו בהפסקת האש 
מלבד התפלגות המנדטים ,  הסקר בדק תחזיות הצבעה בהתאם לתרחישים פוליטיים שונים .  הבולט שבהם ,  הוא כניסתו האפשרית של הרמטכ"ל לשעבר בני גנץ .  כך למשל ,  אם גנץ היה עומד בראשות המחנה הציוני ,  המפלגה הייתה שואבת מנדטים מלפיד ,  כחלון וממפלגתה העתידית של אורלי לוי אבקסיס ,  וזוכה ל-26 מנדטים - המפלגה השנייה בגודלה ,  ארבעה מנדטים בלבד מתחת לליכוד בראשות נתניהו .  מצב דומה היה מתרחש אילו גנץ היה מתמודד בראש רשימה עצמאית ,  אולם אז היה זוכה לפחות מושבים - 19 מנדטים .  
תרחיש אחר נוגע דווקא למפלגת השלטון כיום ,  הליכוד ,  ומה שיקרה אם גדעון סער יעמוד בראשה .  במצב זה ,  הליכוד תמשיך להיות המפלגה הגדולה בכנסת ,  אולם תסתפק ב-26 מנדטים ותאבד מנדטים לטובת כולנו ,  שס ומפלגתה המתגבשת של אורלי לוי אבקסיס .  
למרות המשברים הפוליטיים אליהם נקלעה הממשלה בשנתה האחרונה ,  רוב הנשאלים בסקר סבורים שנתניהו הוא האיש המתאים ביותר לתפקיד ראש הממשלה .  11% סבורים שגנץ עשוי להיות מתאים לתפקיד ,  לפיד וסער - 6% ,  לבני 5% ,  גבאי 3% וליברמן 2% .
 הסקר גם בדק את עמדות הציבור בנוגע לסוגיות שהעסיקו את המערכת הפוליטית בתקופה האחרונה .  כך למשל ,  מרבית הנשאלים  ( 44% )  סבורים כי נתניהו פעל נכון כשהשאיר בידיו את תיק הביטחון ולא העבירו לבנט ,  וכי האחרון צדק בכך שהחליט לא לפרק את הממשלה  ( 54% מכלל המשיבים ,  78% ממצביעי הבית היהודי )  .  כמו כן ,  46% מהנשאלים מתנגדים להקדמת הבחירות ,  מרביתם מצביעי מפלגות הימין .  

סקר וואלה !  NEWS :  נתניהו שומר על כוחו ,  גנץ מקפיץ את המחנה הציוני
המשבר אליו נקלעה הממשלה לא פוגע ברה"מ ,  ולפי סקר Panels Politics עבור וואלה !  NEWS הליכוד בראשותו זוכה ל-30 מנדטים .  התרחיש לפיו גנץ יעמוד בראש המחנה הציוני מחזק את המפלגה ,  והיא עשויה לזכות ב-26 מושבים .  גם מפלגה עצמאית בראשותו תהיה השנייה בגודלה

