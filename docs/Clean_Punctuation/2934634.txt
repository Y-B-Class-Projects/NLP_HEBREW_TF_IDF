דוח חדש חושף :  עלייה בשיעור התחלות הבנייה בהתנחלויות המבודדות
לפי שלום עכשיו ,  69% מהתחלות הבנייה ב-2015 נרשמו בהתנחלויות המבודדות ,  ו-32 יחידות נבנו על קרקע פלסטינית פרטית . " הממשלה מעבירה מסר :  תבנו בניגוד לחוק ,  אנו נאשר בדיעבד "
 1,800 יחידות דיור חדשות החלו להיבנות בהתנחלויות בשנת 2015  כך לפי דוח שפרסמה היום  ( ראשון )  תנועת  " שלום עכשיו ".  לפי הדוח ,  יותר מ-40% מהן ממוקמות ממזרח לגדר ההפרדה ו-69% מהתחלות הבנייה הן בהתנחלויות מבודדות ,  שהמדינה צפויה לפנותן במידה שיושג הסכם שלום .  בשנה שעברה הוכשרו מגרשים לבניית 734 יחידות דיור נוספות ,  שהבנייה בהם צפויה להתחיל בקרוב .  
מהדוח עולה כי 265 יחידות דיור ,  המהוות 15% מסך כל התחלות הבנייה ,  נבנו במאחזים בלתי חוקיים .  בדוח אף נכתב כי  " על פי הערכת ארגון שלום עכשיו ובהסתמך על נתוני המנהל האזרחי ,  32 יחידות דיור נבנו על קרקע פלסטינית פרטית ,  כמעט כולן במאחזים בלתי חוקיים ".  
1,547 יחידות נבנו כמבני קבע ו-253 כמבנים יבילים .  נבנו גם 63 מבני ציבור ,  בהם בתי כנסת ,  גני ילדים ועוד ו-42 מבנים לתעשייה ולחקלאות .  
לקריאה נוספת בוואלה !  NEWS:מסתמן :  שלושה יואשמו בזיוף מסמכי רכישת קרקעות ביהודה ושומרוןשליח האו"ם : " מצב זכויות האדם בגדה מעודד אלימות"בעקבות סימון המוצרים :  מגעים עם האיחוד האירופי לשיקום היחסים 
עוד נטען בדוח כי מאחז חדש הוקם בשנת 2015 מדרום להתנחלות נופי פרת ,  שנמצאת במועצה האזורית מטה בנימין .  על פי הארגון מדובר באזור  " לאורך כביש מספר 1 לכיוון יריחו ,  שבו פועלת המדינה באינטנסיביות להריסת בתי הבדואים .  המאחז כולל שלושה מבנים חדשים ושטח חקלאי קטן ,  והדרך שנפרצה אליו עוברת בקרקע פרטית פלסטינית ".  
חרף ההכרזה על הקפאת מכרזי הבנייה ,  נטען ,  במהלך 2015 פורסמו מכרזים ל-1,143 יחידות דיור חדשות ,  מתוכן 560 בהתנחלויות ו-583 במזרח ירושלים .  זאת ועוד ,  למרות הקפאת התכנון המוצהרת ,  בשנה החולפת אישרה מועצת התכנון העליונה הפקדת תכניות או מתן תוקף ל-348 יחידות דיור חדשות .  
התחלות הבנייה ,  על פי דוח שלום עכשיו ,  תועדו ב-148 התנחלויות ומאחזים בכל רחבי יהודה ושומרון .  בין היתר החלו להיבנות 37 יחידות דיור בעמנואל והכשרת קרקע למאה יחידות נוספות ;  105 יחידות דיור בכוכב יעקב ;  בקרני שומרון החלו בבניית 27 יחידות דיור והוכשרה קרקע ל-150 יחידות נוספות ;  בקריית ארבע פתחו בבניית 28 יחידות דיור ;  באריאל החלו בבניית 133 יחידות ;  ביקיר נרשמו 51 התחלות בנייה ;  ובסלעית החלו לבנות 13 יחידות דיור והוכשרה קרקע לעוד 79 .  בין המאחזים הבלתי חוקיים שבהם נרשמו התחלות בנייה מצויים אש קודש ,  חוות מעון ,  חוות גלעד ,  גבעת הרואה ,  אחיה ועוד .  
הדוח תקף את מדיניות הבנייה בהתנחלויות של ראש הממשלה בנימין נתניהו .  בין היתר נכתב בו בהקשר זה : " מאז נבחר נתניהו לראשות הממשלה בשנת 2009 ,  נבנו בהתנחלויות המבודדות 7,683 יחידות דיור ,  שהיוו 61% מכל הבנייה בהתנחלויות .  משמעות הדבר היא שממשלת נתניהו בנתה דירות עבור כ-35 אלף מתנחלים חדשים ,  שאותם תיאלץ ישראל לפנות במסגרת הסכם הקבע .  ממשלת ישראל מערימה במו ידיה קשיים כבדים מאוד על האפשרות להגיע לשלום ,  וקובעת עובדות בשטח שיעלו לה ביוקר ".  
על אף המספרים הגדולים ,  לפי נתוני הדוח בשנה החולפת דווקא חלה ירידה משמעותית במספר התחלות הבנייה לעומת השנה שקדמה לה .  ב-2014 שלום עכשיו תיעד התחלות בנייה של 3,100 יחידות דיור ,  אך בשנה האחרונה נרשמה ירידה חדה ל-1,800 - קצת יותר ממספר יחידות הדיור שהחלו להיבנות בשנים 2013 ו-2012 .  
עם זאת ,  שיעור התחלות הבנייה בהתנחלויות המבודדות עלה ב-20% .  כך הוא קפץ מ-48% בשנת 2014 לכמעט 69% בשנה שעברה .  ואולם ,  ירידה קלה נרשמה לעומת שנת 2013 ,  שבמהלכה 70% מכלל התחלות הבנייה בהתנחלויות היו באלה המבודדות .  לטענת הארגון , " ממשלת ישראל טוענת לעתים שעיקר הבנייה בהתנחלויות היא ב'גושי ההתנחלות' ולכן אינה משפיעה באופן משמעותי על הסדר הקבע שבו יהיו חילופי שטחים .  אך 'גושים' אלה מעולם לא הוגדרו ,  ובוודאי שלא הוסכמו על ידי שני הצדדים .  ממשלת ישראל מנצלת את הנכונות לחילופי שטחים כדי להכשיר את הבנייה גם בהתנחלויות שקשה מאוד יהיה להגיע להסכמה על סיפוחן לישראל במסגרת הסדר הקבע ".  
בדוח נכתב : " שלוש מהתכניות שאושרו בשנת 2015 היו חלק מהליך ההכשרה של המאחזים הבלתי חוקיים אלמתן ,  סנסנה ושבות רחל והפיכתם להתנחלויות של ממש .  בנוסף לכך ,  בשנת 2015 הודיעה המדינה לבג"ץ בתיקים שונים על הכוונה להכשיר שישה מאחזים נוספים :  עדי עד ,  אש קודש ,  קידה ,  אחיה ,  מצפה דני ונווה ארז ".  שלום עכשיו מנתה 20 התנחלויות חדשות שהוקמו על ידי ממשלות נתניהו מאז שנת 2009 בדרך של הכשרת מאחזים בלתי חוקיים ". 
לדברי הארגון , " המסר של הממשלה למתנחלים הוא 'תבנו בניגוד לחוק ,  אנחנו נאשר בדיעבד' .  ממשלת נתניהו טוענת כי התכניות שמקבלות אישור הן תכניות שלא מוסיפות בנייה חדשה ,  ולכן אינן חשובות .  אך למעשה מדיניות זו של אישור תכניות בדיעבד מרוקנת מתוכן את ההליך התכנוני .  בכך הממשלה מבהירה למתנחלים שלמעשה אין כל צורך בתכנון ובאישור מוקדם של תכניות ,  שכן בסופו של דבר הבנייה תאושר ".  

דוח חדש חושף :  עלייה בשיעור התחלות הבנייה בהתנחלויות המבודדות
לפי שלום עכשיו ,  69% מהתחלות הבנייה ב-2015 נרשמו בהתנחלויות המבודדות ,  ו-32 יחידות נבנו על קרקע פלסטינית פרטית . " הממשלה מעבירה מסר :  תבנו בניגוד לחוק ,  אנו נאשר בדיעבד "
 
