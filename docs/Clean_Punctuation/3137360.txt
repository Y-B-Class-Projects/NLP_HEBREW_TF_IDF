רגב הגנה על נתניהו : " חשד חמור נגד הגננת שנתנה לו עוגיה "
 בנאום במליאת הכנסת התייצבה שרת התרבות לימינו של ראש הממשלה ו"עקצה "  את חברי האופוזיציה וכלי התקשורת בשל מה שכינתה שאיפתה להפלתו . " כל רבע שמועה הופכת מיד לכותרת ".  כחלון : " נחכה להמלצות היועמ"ש "
 שרת התרבות והספורט מירי רגב התייצבה היום  ( רביעי )  לימינו של ראש הממשלה בנימין נתניהו ,  ברקע ההתפתחויות האחרונות בתיק 4000 ,  וניצלה את נאומה במליאת הכנסת על מנת להגן על שמו . " אני חייבת לעדכן אתכם ,  רק עכשיו פורסם תיק 7000 ,  חשדות חמורים נגד הגננת שושנה ,  גננת שנתנה לנתניהו לכאורה עוגייה נוספת במסיבת הסיום של הגן ",  אמרה בעוקצנות בפתח דבריה . " ברגעים אלה חוקרים האם בשל כך ,  היא נשארה הגננת עד היום .  מחר מן הסתם ,  יפורסם תצלום גדול של נתניהו והעוגייה בעמוד הראשון של העיתונים ".  
רגב פנתה לחברי האופוזיציה במליאה והוסיפה  " זאת השיטה שלכם - כל רבע שמועה ,  כל חצי הדלפה ,  הופכת מיד לכותרת ראשית ולכתב אישום ציבורי ".  רגב פנתה בדבריה גם לכלי התקשורת ואמרה כי  " גם אתם יודעים שנתניהו לא מעורב בפרשת בזק ובפרשת השופטת גרסטל ,  כמו בפרשת הצוללות ובכל זאת - אתם שמים תמונה שלו בגדול ,  מייצרים מניפולציה על הציבור .  אבל יש לכם בעיה אחת קטנה ,  הציבור לא קונה את זה ". 
לקריאה נוספת:השרה רגב מתייצבת לצד רעיית רה"מ : " חשיפת הקלטת - בושה לעיתונות "  
בנאומה התייחסה לסקר שהציג נתניהו בחשבון הפייסבוק שלו הבוקר ואמרה כי  " 34 מנדטים לא קונים את זה - וזה צריך ללמד אתכם שהציבור לא טיפש ,  כי הציבור מבין שיש כאן מסע ציד מתוכנן ומתוקשר ,  הציבור רואה את ההשפלה שאתם משפילים את ראש ממשלת ישראל .  הציבור גם יודע שאתם עושים זאת במשך 22 שנים וההר הוליד עכבר - ומכל האלף כותרות ,  לא יצא עד היום אפילו כתב אישום אחד ".  
היא הוסיפה כי  " הציבור יודע עוד משהו - הוא יודע מי מנהל את הביטחון ,  את הכלכלה ואת מדיניות החוץ שלנו ולכן הוא נותן אמון גדול בראש הממשלה ובליכוד ".  רגב האשימה את חברי האופוזיציה ואת כלי התקשורת כי אינם מכירים ב"זכות הבסיסית בדמוקרטיה להליך הוגן "  וכי  " אצלכם כל האמצעים כשרים אצלם למטרה אחת - הפלת נתניהו .  לא דאגה למדינה ,  לא מחויבות לחוק ולמנהל תקין ,  לא אהבת ישראל ,  - רק דבר אחד מניע אתכם - שנאת נתניהו ". 
בסיום נאומה אמרה רגב כי  " הכותרות עושות רעש אבל הן לא חלק מתהליך קבלת ההחלטות ,  המשטרה חייבת לעשות את עבודתה ,  אבל ההכרעה כמו בכל תיק אחר ,  מסורה אך ורק לבית המשפט .  אז אני ממליצה לכם להפסיק להשלות את החייטים - לא לתפור חליפות מהר מדי ,  יש לכם עוד הרבה זמן להיות באופוזיציה ".  
בסיור שערך הערב במגדל העמק התייחס שר האוצר משה כחלון להתפתחויות האחרונות בפרשות נתניהו ואותת על כוונתו להישאר בממשלה .  לדבריו , " זה לא סוד ואי אפשר להתעלם מהעננה הכבדה והלא נעימה ",  אמר . " כשרים בממשלה ,  כאנשי ציבור ,  אנחנו בתקופה לא סימפטית ולא נעימה אבל מצד שני אנחנו מדינת חוק ".  
כחלון הוסיף כי  " החוק אומר שיש אדם אחד במדינת ישראל שהחוק הסמיך אותו להגיש או לא להגיש כתב אישום - וזה היועץ המשפטי לממשלה .  ולכן ,  מפלגת כולנו שחרטה על דגלה את שלטון החוק ,  שמירה על בית המשפט העליון ,  שמירה על המשטרה ,  שמירה על מבקר המדינה - ננהג בהתאם לחוק ונחכה להמלצות של היועץ המשפטי לממשלה ועד אז נמשיך לעשות רפורמות ונמשיך לפעול למען העם ". 
 ( עדכון ראשון :  16:43 )  

רגב הגנה על נתניהו : " חשד חמור נגד הגננת שנתנה לו עוגיה "
 בנאום במליאת הכנסת התייצבה שרת התרבות לימינו של ראש הממשלה ו"עקצה "  את חברי האופוזיציה וכלי התקשורת בשל מה שכינתה שאיפתה להפלתו . " כל רבע שמועה הופכת מיד לכותרת ".  כחלון : " נחכה להמלצות היועמ"ש "
 
