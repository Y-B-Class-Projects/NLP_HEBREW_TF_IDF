נתניהו : " נדע שהסנקציות עובדות כשצנטריפוגות יעצרו "
 ראש הממשלה הודה לשגרירי האיחוד האירופי על הגברת הסנקציות נגד טהרן ,  אולם הדגיש כי הן טרם השיגו את מטרתן הסופית .  שגריר האיחוד בישראל :  הוכחנו נחישותנו נגד גרעין אירני
ראש הממשלה ,  בנימין נתניהו ,  הודה היום  ( שלישי )  למדינות האיחוד האירופי על החלטתן לאמץ סט רחב של סנקציות נוספות נגד אירן .  בפגישה עם שגרירי מדינות האיחוד המכהנים בישראל ,  אמר נתניהו כי  " אנו מעריכים את האיחוד על הסנקציות שאומצו נגד האיום החמור ביותר על שלום העולם ",  אך הדגיש כי  " הסנקציות מכות בחוזקה אבל עוד לא גילגלו את התכנית לאחור .  נדע שהן משיגות את מטרתן כשהצנטריפוגות יפסיקו להסתובב ותכנית הגרעין תיסוג ".  
הפגישה עם השגרירים היא פגישה שנתית שגרתית ,  שבמקרה התקיימה יממה לאחר ששרי החוץ של האיחוד הצביעו על גל הסנקציות החדש . " זו מטרה משותפת לכל מי שרוצה שלום עולמי ",  הוסיף נתניהו בפני השגרירים ,  ובירך את האיחוד האירופי על קבלת פרס נובל לשלום בשבוע שעבר .
 שר החוץ ,  אביגדור ליברמן ,  שלח היום מכתב לשרת החוץ של האיחוד האירופי ,  קתרין אשטון ,  בו הביע את הערכתו להחלטה על הסנקציות . " זהו צעד אמיץ וחשוב ,  והוא ראוי להערכה מיוחדת כשהוא קורה בתקופה לא פשוטה מבחינה כלכלית ",  כתב ליברמן ,  והוסיף כי ההחלטה  " מוכיחה את נחישותה של אירופה למנוע מאירן השגת אמצעים שיערערו את היציבות במזרח התיכון ואת שלום העולם כולו ".  כמו כן ,  ביקש ליברמן מאשטון להעביר את דבריו גם ל-27 המדינות החברות באיחוד .  
על רקע קריסת המטבע האירני והתגברות הקשיים הכלכליים במדינה ,  אישרו אתמול 27 שרי החוץ של האיחוד האירופי סט סנקציות חדשות וחריפות ,  המחייבות ,  בין היתר ,  כל חברה שמעונינת לקיים קשר עסקי או מסחרי עם חברה מאירן לקבל אישור מראש לביצועה ,  וכן מגבלות פיננסיות ,  איסור על ייבוא גז טבעי מאירן ומכירת מתכות שונות .  שגריר האיחוד האירופי בישראל אנדרו סטנלי התייחס ביאורי בקצרה לסבב הסנקציות הנוסף שהטילו שרי החוץ של האיחוד אתמול ואמר כי הן  " מוכיחות את נחישותנו לדאוג שלאירן לא יהיה נשק גרעיני ". 
עם זאת ,  סטנלי הקדיש את עיקר דבריו כדי למתוח ביקורת על הקיפאון בתהליך המדיני ,  ולקרוא לישראל ולפלסטינים לחזור לשולחן המו"מ . " האיחוד מכבד את זכותם של האזרחים הישראליים לחיות בביטחון ,  וסבורים שניתן לקדם זאת רק אם תהיה התקדמות בתהליך השלום ".  עמדת האיחוד האירופי היא ש"האפשרות להגיע לפיתרון של שתי מדינות לשני עמים נחלשת ",  אמר סטנלי ,  ומתח ביקורת על  " הבנייה בהתנחלויות אלימות מתנחלים ואירועי תג מחיר שמהווים מכשולים לשלום ".  כמו כן התייחס סטנלי לאחד הנושאים הרגישים ביחסי ישראל עם מדינות אירופה ,  סביב מצב האוכלוסייה הפלסטינית באזור  " סי "  ביהודה ושומרון . " אנו קוראים לממשלת ישראל ליישם מדיניות שתומכת בפיתוח האוכלוסייה באזור זה ומכבדת את זכויותיהם ".  

נתניהו : " נדע שהסנקציות עובדות כשצנטריפוגות יעצרו "
 ראש הממשלה הודה לשגרירי האיחוד האירופי על הגברת הסנקציות נגד טהרן ,  אולם הדגיש כי הן טרם השיגו את מטרתן הסופית .  שגריר האיחוד בישראל :  הוכחנו נחישותנו נגד גרעין אירני

