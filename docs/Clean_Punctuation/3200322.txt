רמז מכחלון לנתניהו ?  הצעת חוק קוראת להגביל כהונת ראשי ממשלה
הצעת חוק חדשה של ח"כ רועי פולקמן מ"כולנו ",  קוראת להגביל משך קדנציות של ראשי ממשלות ומועצות מקומיות ללא יותר משתיים . " המצב הקיים נוגד את הרעיון הדמוקרטי שנועד לאפשר תחלופה ,  אך גם למנוע אחיזה ברסן השלטון ".  עם זאת ,  מבהיר פולקמן , " נוסח החוק לא יחול על נתניהו "
 יו"ר סיעת  " כולנו "  ח"כ רועי פולקמן הגיש השבוע הצעת חוק חדשה ,  לפיה ראש ממשלה לא יוכל לכהן יותר משתי קדנציות ברציפות או יותר משמונה שנים במצטבר - כך נודע היום  ( שלישי )  לוואלה !  NEWS .  פולקמן הביע את דעתו לאחרונה על כך שיש לקצוב את כהונת ראש הממשלה ,  אולם הצעת החוק היא צעד מעשי ברקע הצהרותיו .  הצעות דומות שיזמה לאחרונה האופוזיציה נפלו במליאה .
 מדובר בתיקון  " חוק-יסוד הממשלה ",  לפיו  " לא יכהן ראש ממשלה יותר משתי תקופות כהונה או יותר משמונה שנים במצטבר ".  בהצעת החוק נקבע גם כי  " לא תופסק כהונת ראש ממשלה שמלאו לתקופת כהונתו המצטברת שמונה שנים במהלך כהונה ".  
עוד בוואלה !  NEWSהחרדים ינהרו לקלפיות ?  הקולות שיכריעו את הבחירות בירושליםהדמוקרטים זכו במושב :  אריזונה בחרה לראשונה אישה לסנאטדיווח :  הושגה הפסקת אש ;  נתניהו :  ישראל מגנה על עצמה מול הטרור 
עם זאת ,  בניגוד לסעיף בחוק שמדבר על קציבת כהונת ראש ממשלה ,  הצעת החוק קובעת כי  " מי שמכהן כראש רשות מקומית "  לפני כניסת החוק לתוקף , " יראו אותו כאילו מכהן בתקופת כהונה ראשונה ".  
בדברי ההסבר להצעת החוק נכתב כי המטרה בקציבת כהונה באה מתוך התפיסה כי  " תקופת כהונה ארוכה עלולה לגרום ל'הסתיידות' שלטונית ולהשפעת שיקולי הישרדות על קבלת ההחלטות בידי נושא התפקיד .  ראש ממשלה מחויב לפעול באופן מקצועי וללא לחצים פוליטיים או מפלגתיים למען רווחתם של כל אזרחי המדינה ,  לשמור על כלכלה יציבה ולהביא להסדר מדיני צודק - כך נהוג לגבי נשיא ארצות הברית ,  המכהן רק שתי קדנציות ,  וגם נשיא המדינה מוגבל במשך כהונתו ".  
בהצעה נכתב כי  " הגבלת כהונת ראש ממשלה תביא ליציבות השלטון הדמוקרטי ותמנע מצב של קיפאון בראשות הממשלה ".  באשר להצעה לקצוב את כהונת ראשי הרשויות נכתב כי  " המצב הקיים כיום נוגד את הרעיון הבסיסי העומד מאחורי עקרון המשטר הדמוקרטי ,  שנועד מחד גיסא לאפשר תחלופה המביאה עמה חדשנות ,  משב רוח מרענן וביטוי לפלורליזם ומאידך גיסא למנוע אחיזה ברסן השלטון ,  את ריכוז העוצמה ותרבות שלטונית מושחתת ".  

רמז מכחלון לנתניהו ?  הצעת חוק קוראת להגביל כהונת ראשי ממשלה
הצעת חוק חדשה של ח"כ רועי פולקמן מ"כולנו ",  קוראת להגביל משך קדנציות של ראשי ממשלות ומועצות מקומיות ללא יותר משתיים . " המצב הקיים נוגד את הרעיון הדמוקרטי שנועד לאפשר תחלופה ,  אך גם למנוע אחיזה ברסן השלטון ".  עם זאת ,  מבהיר פולקמן , " נוסח החוק לא יחול על נתניהו "
 
