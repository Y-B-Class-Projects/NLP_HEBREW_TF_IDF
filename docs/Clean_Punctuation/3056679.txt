סערת הארץ התורנית : " הדתיים הלאומיים מסוכנים יותר מהחיזבאללה "
 עיתון  " הארץ "  שוב מפרסם טור שנוי במחלוקת שמעורר סערה ,  והפעם מדובר ביוסי קליין שפרסם מאמר על הדתיים הלאומיים עליהם אמר בין היתר כי  " את הערבים אפשר לנטרל ,  אותם לא ".  הטור עורר סערה ברשת .  רה"מ : " 'הארץ' צריך להתנצל "
 
עיתון  " הארץ "  שוב מפרסם טור שנוי במחלוקת שמעורר סערה ,  והפעם מדובר בעיתונאי יוסי קליין שפרסם מאמר על הדתיים הלאומיים וטען כי הם  " מסוכנים יותר מחיזבאללה ".  הטור של קליין כבר הספיק לעצבן קוראים רבים - בניהם ראש הממשלה בינימין נתניהו וראש האופוזיציה יצחק הרצוג - והכותרת שלו אף שונתה מאז ל"אליטה חסודה שלנו ". 
בטורו כותב קליין כי  " הדתיים הלאומיים מסוכנים .  מסוכנים יותר מהחיזבאללה ,  יותר מנהגים דורסים וילדות עם מספריים .  את הערבים אפשר לנטרל ,  אותם לא .  מה הם רוצים ?  להשתלט על המדינה ולנקות אותה מערבים .  אם תשאלו ,  הם יכחישו .  הם יודעים ,  שמוקדם מדי להיות כה גלויים .  אל תאמינו להכחשות שלהם .  הלאומיות הדתית שלהם היא לאומנות קיצונית ,  עטופה ביראת שמים חסודה .  היא מחלחלת למערכת החינוך ,  מתחזקת בצבא ומשפיעה על בית המשפט העליון .  הם כבר בדרך אלינו ,  עוד רגע והם פורצים את הדלת ". 
עוד כתב קליין על הדתיים לאומיים כי  " קל לקנות את הקולות שלהם .  תנו להם הפקעות וקיבלתם אותם ,  תנו להם תקציבים וקניתם אותם ,  תנו להם טרנספר והם שלכם לנצח .  הם נאמנים למי שנותן .  הם יתמכו בחוקי תקשורת דראקוניים ,  במאגרי גז חזיריים ,  בבית משפט עליון מעוקר .  הם מרקידים את ראש הממשלה על האצבע הקטנה ואת השרים כבובות על חוט ".  
" עכשיו ,  כשעוד רגע הם נכנסים אלינו הביתה ,  הם מורידים את המסיכות .  הם כבר לא זקוקים להן ,  הם בטוחים בעצמם ,  אבל עדיין נזהרים .  פעם לא אמרו כלום .  היום הם אומרים בקול  " סיפוח ",  אבל בשקט כבר חושבים  " טרנספר ".  מחר כבר יגידו בקול  " טרנספר ",  ויחשבו על מה שחשבו חברי המחתרת היהודית ".  
בפוסט שהעלה הערב ראש הממשלה בנימין נתניהו לעמוד הפייסבוק שלו הוא טען כי  " המאמר ב"הארץ "  מביש והזוי .  הם איבדו את זה לגמרי .  הציבור הדתי לאומי הוא מלח הארץ ,  בניו ובנותיו משרתים בצה"ל ובשירות הלאומי למען מדינת ישראל וביטחון ישראל .  אני גאה בהם כמו רוב אזרחי המדינה .  'הארץ' צריך להתנצל ". 
גם יו"ר האופוזיציה ,  יצחק הרצוג ,  הגיב למאמר שפורסם וצייץ בחשבון הטוויטר שלו : " הערבים נוהרים=הדתיים הלאומיים מסוכנים=שופטים ,  אמנים ועיתונאים שמאלנים .  מאסנו מהכללות !  זה מקומם וזה מקומם .  מאמרו של יוסי קליין ראוי לכל גינוי ".  
בנוסף לכך ,  יו"ר יש עתיד ,  יאיר לפיד ,  כינה את הטור  " אנטישמי ".  לטענתו , " רועי קליין ז"ל מסוכן ?  אלעזר שטרן ועליזה לביא מסוכנים יותר מהחיזבאללה ?  הרב שי פירון מסוכן יותר מתאונות הדרכים ?  ועמנואל מורנו ז"ל ,  גיבור ישראל ,  גם אצלו  " השקר הוא דרך חיים "?  מה שפורסם כעת ב"הארץ "  נגד הציונות הדתית הוא טקסט אנטישמי צרוף ". 
טרם התקבלה תגובת  " הארץ "  לדברים ,  אך מו"ל העיתון עמוס שוקן צייץ בטוויטר דווקא גיבוי לדברים .  שוקן כתב כי  " לא מצליח להבין את ההתרגשות  ( הפבלובית ,  אני חייב לומר )  ממאמרו של יוסי קליין שבסה"כ דומה למה שאמרתי לפני שש שנים ".  שוקן שם לינק למאמר שפרסם תחת הכותרת  " חיסולה ההכרחי של הדמוקרטיה "  שבו טען כי  " האידיאולוגיה של גוש אמונים רואה ביצירת משטר אפרטהייד ישראלי כלי הכרחי למימושה .  על רקע זה מתבצע מסע החקיקה נגד בית המשפט העליון ,  ארגוני זכויות האדם והעיתונות ".  
לא מצליח להבין את ההתרגשות  ( הפבלובית ,  אני חייב לומר )  ממאמרו של יוסי קליין שבסה"כ דומה למה שאמרתי לפני שש שניםhttps :/ /t.co/PqtAmipVs0
הגזעניים מימין ראויים לגינוי ,  האנטישמיים מהשמאל הקיצוני ראויים להוקעה .  זה לא עניין פוליטי - אז חבל שיש מפלגה שלא מגנה מאמר אנטישמי בעיתון .
 שני דברים בולטים כשקוראים את המאמר המגעיל והמטורלל של יוסי קליין :  א .  הוא לא ממש מכיר אנשים מהציונות הדתית ;  ב .  הוא לא ממש מכיר פעילי חיזבאללה

סערת הארץ התורנית : " הדתיים הלאומיים מסוכנים יותר מהחיזבאללה "
 עיתון  " הארץ "  שוב מפרסם טור שנוי במחלוקת שמעורר סערה ,  והפעם מדובר ביוסי קליין שפרסם מאמר על הדתיים הלאומיים עליהם אמר בין היתר כי  " את הערבים אפשר לנטרל ,  אותם לא ".  הטור עורר סערה ברשת .  רה"מ : " 'הארץ' צריך להתנצל "
 
