אובמה מחייב החלפת דיסקט בישראל
נשיא שלא מקובע בתפיסות עבר ויודע דבר או שניים על ההיסטוריה של האזור ,  יצור לדעת פרופ' מתיו סילבר דיפלומטיה חדשה באזור
מליוני בני אדם יביעו השבוע בארצות הברית את דעתם על העימות בין היהודי כריזמאטי חובב הזרקורים ,  ויריבו הנוצרי המבריק ,  שנוכחותו הציבורית עטופה במסתורין מסוים .  מפגש זה יהיה הדבר המסקרן ביותר השנה לרבבות אמריקאים ,  ותוצאותיו תלויות רק בביצועיהם של שני היריבים .
 אין המדובר בפגישת נתניהו-אובמה ,  אלא פרק הגמר של התוכנית  " אמריקן איידול ,"  בו המתחרה היהודי אדם לבמרט נחשב בינתיים כחביב הקהל האמריקני .  סביר להניח ,  כי גם בתום ביקורו של ראש הממשלה בוושינגטון ,  למברט ימשיך להיות היהודי הפופולארי ביותר באמריקה .  
לנתניהו ,  כמו לאובמה ,  אין בשלב הזה אינטרס לשרוף את האשראי שמוענק במאה ימי חסד שניתנים לראש ממשלה חדש .  עוד לפני הביקור ניסה נתניהו להתוות את מסגרת הוויכוח שעלול לפרוץ עם האמריקנים ,  בכך שהעלה את דרישתו להכרה פלסטינית בישראל כמדינה יהודית וזאת כתנאי להתקדמות במשא ומתן .  אובמה ,  מצידו ,  העמיד את נחישותו לנסות מסלולי הידברות עם טהרן כנקודת החיכוך האפשרית בינו לבין ישראל .  אבל היום ,  שניהם ימצאו את הדרך לעקוף את המחלוקות ואנו נאלץ להסתפק בחיוכים סתמיים ובמסיבות עיתונאים עקרות .
 למרות כל זאת ,  המפגש היום הוא מפגש היסטורי ,  שיאלץ דיפלומטים ישראלים ופעילים יהודים-אמריקנים לשנות את דרכי התמודדות עם הסוגיה הפלסטינית .  במשך דורות ,  הציונות יכולה היתה להסתמך על קומבינציה של גזענות אנטי-מוסלמית בעולם הנוצרי ודפיקה עצמית פלסטינית בדמות הקצנת דרישות ושימוש באמצעים פסולים כטרור ,  על מנת להתחמק מהתמודדויות עם הגיונה ההיסטורי של הלאומיות הפלסטינית .  עידן אובמה הוא גם סוף עידן ההתחמקויות ,  בהיותו הנשיא הראשון שמביא לבית הלבן הכירות משמעותית עם הנרטיב הפלסטיני .  
אובמה הוא הנשיא האמריקני הראשון שיידע לספר על הנכבה כל אימת שישראלים ינסו לספר לו סיפורי מלחמה על נגבה ,  והראשון ושישאל על נפקדים-נוכחים ,  כל אימת שההסברה הישראלית תדבר על מעפילים .  אובמה נבון מדי מכדי לזלזל בנרטיב היהודי ,  והוא גם חדשני ונועז מכדי שימצא את עצמו מנציח את הדיפלומטיה שכבר שנים מקדמת פתרון של שתי מדינות ,  אך מעלימה את הסיפור הלאומי הפלסטיני שאמור להשתית אחת מהן .
 בהיסטוריה היהודית ,  השחור באמריקה מילא פונקציה ברורה .  עד היום ,  היהודי באמריקה שרצה לחגוג על הצלחותיו ולשכוח את השאר ,  היה רואה את השחור ונזכר כי המציאות האמריקנית מורכבת וקשה ממה שנוח להאמין .  עם בחירת אדם שחור לבית הלבן ,  השחור נפסק ,  במידה מסוימת ,  לסמל קשיים וקורבנות בחברה האמריקנית .  אולי היום הפונקציות מתהפכות על פיהן :  בזכות נוכחותו של נשיא שחור בבית הלבן ,  היהודים יוכרחו להתמודד עם תפיסת הסכסוך היהודי-הערבי שהיא מורכבת וקשה ממה שהיה נוח לנו ,  עד כה ,  לעכל .
 ד"ר מתיו סילבר הינו ראש החוג ללימודים רב תחומיים במכללה האקדמית עמק יזרעאל .
 
אובמה מחייב החלפת דיסקט בישראל
נשיא שלא מקובע בתפיסות עבר ויודע דבר או שניים על ההיסטוריה של האזור ,  יצור לדעת פרופ' מתיו סילבר דיפלומטיה חדשה באזור

