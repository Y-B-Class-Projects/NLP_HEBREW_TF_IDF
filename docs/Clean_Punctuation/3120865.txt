העדויות ,  החשבוניות והראיות : " מאה עמודים לא יספיקו לסיכום תיקי נתניהו "
 לוואלה !  NEWS נודע כי סיכומי התיקים ,  שאמורים לכלול את כל חומרי החקירה ,  הראיות והמלצות המשטרה ,  נכתבים בימים אלו ויכללו יותר ממאה עמודים .  קצין חקירות בכיר : " כך זה אמור להיות ,  תיק אולמרט עמד על יותר ממאה דפים - ותיק ליברמן היה כמו ספר "
 סיכומי תיקים 1000 ו-2000 בחקירות ראש הממשלה בנימין נתניהו יתפרסו על פני יותר ממאה עמודים לכל חקירה  כך נודע אתמול  ( רביעי )  לוואלה !  NEWS .  התיקים יכללו את כל חומר הראיות שנאסף בחקירות ,  ובו עדויות ,  חיקורי עדים וממצאים כמו חשבוניות תיקי הזמנות .  לדברי קצין חקירות בכיר ,  תיקים מסוג זה אמורים להתפרס על פני עשרות או מאות עמודים : " תיק אולמרט התפרס על פני יותר ממאה עמודים ובתיק ליברמן זה היה פשוט ספר .  גם בתיק לחיאני ,  ראש עיריית בת ים ,  עמדנו על כמאה עמודים ".  
את סיכומי החקירה מכינה בימים אלו סגן-ניצב לילית טייבר ,  ראש מפלג חקירות ביחידה הארצית לחקירות הונאה ,  ועל ההמלצות יחתום מפקד יאח"ה כורש בר נור . " סיכום תיק והמלצות צריכים להיות ראי של מה שקורה בחקירה ",  אמר הקצין הבכיר . " הסיכום של התיק חייב להיות פשוטו כמשמעו  לסכם את כל מה שקרה בחקירה ,  להצביע על הראיות ,  ולהציג לפרקליטות את כל חומר החקירה הרלוונטי .  בסיומו של התיק הוא צריך לקבוע אם יש ראיות מספיקות לגבש נגד החשוד לביצוע העבירה ". 
עוד בנושאגבאי נגד נתניהו : " לא המשטרה קיבלה מתנות ב-200 אלף דולר - אתה קיבלת"נתניהו במתקפה נגד המשטרה : " גם אם יהיו המלצות - רובן מושלכות לפח"במשטרה דוחים את טענות נתניהו ;   " הוא ירד לגמרי מהפסים "  
גורם בכיר נוסף הסביר כי  " סיכום ההמלצות חייב להתחיל בעצם בתחילת הסיפור  איך הכול התחיל .  אם זה הגיע ממידע מודיעיני ,  מי החשודים המעורבים ואז את תהליכי החקירה ".  לדבריו ,  סיכום התיק מתחיל כבר בימי החקירה הראשונים ,  ובכל פעם שמופיעה ראיה או עדות הקושרת את החשוד לחשדות ,  יש לציין זאת . " מה שעושה עכשיו ראש המפלג שכותבת את הסיכום ,  הוא לנתח כל ראיה ,  להוביל את הניתוחים בכתב ולהצביע .  למשל אם יש בעדות מידע המצביע על ראיה ,  היא צריכה לציין את המידע הרלוונטי הקושר את החשוד .  אם יש ראיה פוזיטיבית  היא צריכה להציג אותה בסיכום ",  הסביר .  
לדברי הגורם ,  במהלך הסיכום מתגלים גם חורים שדורשים השלמות ואף עולות שאלות שמצריכות הבהרה . " רק בסוף בחינת החומר מתבצע תהליך הסיכום הפיזי  כלומר רישום הדוח הסופי שאמור להימשך בין שבועיים לשלושה ",  אמר הגורם .  בנוסף ,  הוא ציין כי במסגרת ההליך ישנו שיח מול הפרקליט המלווה ,  שמתועד ביומן החקירה .  הפרקליט במקרה מסוג זה עובר על הסיכומים לפני גיבושם הסופי ,  ולאחר הסיכום עם הפרקליט ,  מפקד היחידה גם הוא עובר על המסמך .  
ביום שלישי נאם נתניהו בפני פעילי ליכוד במסגרת הדלקת נרות בכפר המכביה ,  שם התייחס לחקירות נגדו ולחוק ההמלצות .  לדבריו , " רוב המלצות המשטרה נגמרות בלא כלום .  יותר מ-60% מהן מושלכות לפח ולא מגיעות לכדי כתב אישום .  מדובר בהמלצות שמתבררות כהמלצות סרק נגד אלפי אזרחים מהשורה ונבחרי ציבור - ובינתיים הורסים לאנשים את החיים ". 
נתניהו המשיך בדבריו והציג את הנשיא ראובן ריבלין כדוגמה למקרה שבו הוחלט שלא להגיש כתב אישום .  כמו כן ,  הוא התייחס להפגנות שהתקיימו נגד השחיתות ונגדו בשבועות האחרונים בתל אביב ,  וטען כי הם מעוניינים להפיל את שלטונו . " זה אותו המקום ,  אותם המפגינים ואותה המטרה ,  רק התירוצים משתנים ",  טען . " אלה אנשים שרומסים את שלטון החוק .  הם לא רוצים משפט תקין אלא משפט שדה ברוטשילד ".  

העדויות ,  החשבוניות והראיות : " מאה עמודים לא יספיקו לסיכום תיקי נתניהו "
 לוואלה !  NEWS נודע כי סיכומי התיקים ,  שאמורים לכלול את כל חומרי החקירה ,  הראיות והמלצות המשטרה ,  נכתבים בימים אלו ויכללו יותר ממאה עמודים .  קצין חקירות בכיר : " כך זה אמור להיות ,  תיק אולמרט עמד על יותר ממאה דפים - ותיק ליברמן היה כמו ספר "
 
