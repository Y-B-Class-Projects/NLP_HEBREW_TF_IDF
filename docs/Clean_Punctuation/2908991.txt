דעה :  היום התנועה האסלאמית ,  מחר בל"ד ,  מי הבא בתור ? 
פעם התווכחו אם ישראל היא מדינה דמוקרטית ,  היום אפשר להגיד בלב שלם שהיא לא .  כי איך וממתי הממשלה רשאית לקבוע מי מחוץ לחוק ?  תזכירו לי בבקשה ,  איך קוראים למדינה שבה הרשות המבצעת מחליטה איזו תנועה פוליטית חוקית ואיזו לא ? 
לפני מספר ימים שבתו אזרחיה הערבים של ישראל שביתה כללית ,  מחאה על הוצאת הפלג הצפוני של התנועה האסלאמית מחוץ לחוק .  כידוע ,  הפלג הצפוני של התנועה האסלאמית נחשב ליותר  " עוין "  ביחסו למדינת ישראל ומחרים מתוך עיקרון את הבחירות ואת הכנסת הישראלית ,  למרות זאת ,  התנועה פועלת בכל תחומי החיים בחברה הערבית ונחשבת לאחת התנועות החזקות בזירה הפוליטית-חברתית .
 הוצאת הפלג הצפוני של התנועה האסלאמית מחוץ לחוק הוא לא יותר מהתעמרות פוליטית ובלתי דמוקרטית באוכלוסיית מיעוט אתני ופגיעה בייצוגה ,  שאם מישהו שכח ,  אז זהו אחד הערכים הבסיסיים בדמוקרטיה .  היום התנועה האסלאמית ,  מחר בל"ד מי הבא בתור ? 
הממשלה בחסות נתניהו טוענת שהוצאת הפלג הצפוני באה כתוצאה מהסתה של התנועה האסלאמית שדיברה על הפרת הסטטוס קוו בהר הבית ,  אבל נתניהו שכח למנות בקבוצת המסיתים את נאמני הר הבית ,  את הקוראים לעלות להר הבית ,  את השר אורי אריאל ,  את התמיכה בייהוד העיר העתיקה ודחיקת רגליהם של הפלסטינים מהעיר ,  ועוד כמה מסיתים שיושבים בכנסת כחלק ממפרי הסטטוס קוו ,  או שמעשיהם של האחרונים לא נחשב להפרה ?  
לפי הממשלה ,  התנועה האסלאמית היא זאת ש"שואפת ופועלת לפגוע בדו-קיום ".  כנראה שראש הממשלה שכח את האמירה שלו נגד 20% מאזרחי המדינה כשאמר : " הערבים נוהרים בהמוניהם אל הקלפי ",  זה לא פגע בדו-קיום המדומיין בראשו ?  כששר החינוך נפתל בנט התבטא בעבר ואמר : " הרגתי המון ערבים בחיים שלי ,  ואין עם זה שום בעיה ",  זה לא פגע  " בדו-קיום "?  זה לא מסית וקורא בעקיפין שרצח והרג ערבים זה בסדר ?  ועוד התבטאויות מסיתות אחרות מבית המדרש של ממשלת ישראל .  
מסתבר שהממשלה כיום לוקה בסוג של עיוורון ,  אחרת אי אפשר להסביר את זה שהיא לא רואה שיש כיבוש ,  היא רואה סכסוך עם הערבים שצריך לדעת לחיות איתו ,  איך אמר שר הביטחון בוגי יעלון ?  הכיבוש הוא משהו שלא צריך לפתור אלא לנהל .  הנה ,  היא מצאה תשובה למצב ,  מבחינת הממשלה ,  הפתרון היחידי הוא ניהול הסכסוך המתמשך על מיליוני בני אדם כמדיניות מוצדקת ואף רצויה ,  וההתנהלות הזאת גולשת מהשטחים הכבושים אל תוך מדינת ישראל ופונה אל אזרחיה הפלסטינים של ישראל שגם איתם צריך לנהל את הסכסוך .  
פעם התווכחו אם ישראל היא מדינה דמוקרטית או לא ,  היום אפשר להגיד בלב שלם שהיא לא .  כי איך וממתי הממשלה רשאית לקבוע מי מחוץ לחוק ?  תזכירו לי בבקשה ,  איך קוראים למדינה שבה הרשות המבצעת מחליטה איזו תנועה פוליטית חוקית ואיזו לא ?  
התנועה האסלאמית על כל פלגיה היא חלק חשוב מהמרקם והפסיפס הפוליטי ,  החברתי ,  והתרבותי של המיעוט הערבי בתוך מדינת ישראל .  משמעות רדיפתה והוצאתה אל מחוץ לחוק היא רדיפה של הציבור הערבי והנהגתו עם כל השוני הקיים ,  ובזמן רדיפה - כל הציבור עומד כמקשה אחת .  
כל ההסתה נגד הציבור הערבי שבאה לידי ביטוי בקידום חוקים גזעניים ,  אפליה קיצונית ,  דיכוי מתגבר ,  אלימות משטרתית ,  מהלכים דכאניים ומתנשאים ,  וכמובן השיח האלים ברשתות החברתיות ובשטח שמקבל גיבוי מהממשלה והעומד בראשה .  אם כבר להוציא את התנועה האסלאמית מחוץ לחוק אז גם להוציא את הממשלה הזאת ,  ויפה שעה אחת קודם .  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד .  

דעה :  היום התנועה האסלאמית ,  מחר בל"ד ,  מי הבא בתור ? 
פעם התווכחו אם ישראל היא מדינה דמוקרטית ,  היום אפשר להגיד בלב שלם שהיא לא .  כי איך וממתי הממשלה רשאית לקבוע מי מחוץ לחוק ?  תזכירו לי בבקשה ,  איך קוראים למדינה שבה הרשות המבצעת מחליטה איזו תנועה פוליטית חוקית ואיזו לא ? 

