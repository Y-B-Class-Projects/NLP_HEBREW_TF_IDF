נתניהו : " אתערב בישיבת הפרקליטים "
 על רקע איומי הפרקליטים להחריף את שביתתם בעקבות הקיפאון במו"מ עם האוצר ,  הודיע ראש הממשלה בנימין נתניהו כי יתערב בשנית בשביתה .  נתניהו ייועד עם שטייניץ ,  נאמן וגבאי
ראש הממשלה בנימין נתניהו הודיע הבוקר  ( ראשון )  בפתח ישיבת הממשלה כי החליט להתערב בשביתת הפרקליטים .  בקול ישראל דווח כי נתניהו צפוי לכנס היום פגישה עם שר האוצר יובל שטייניץ ,  שר המשפטים יעקב נאמן ומנכ"ל משרד ראש הממשלה אייל גבאי .
 הבוקר התכנסו נציגי הפרקליטים השובתים לישיבה בה דנו על דרכים להחרפת המאבק .  בין היתר שוקלים הפרקליטים את הפסקת עבודת המחלקה המטפלת בתביעות המוגשות נגד אישי ציבור בחו"ל והחמרת הקריטריונים בוועדת החריגים .  עורכת הדין הדס פורר גפני ,  מנהלת מחלקה בפרקליטות מחוז תל אביב אמרה כי היאאינה רואה סוף למשבר . " אנחנו שובתים כי אנחנו מקבלים שכר לא ראוי לעבדותנו ולשירות שאנחנו נותנים למדינת ישראל במלוא הנשמה ובמלוא הלב ",  אמרה גפני .   בתוך כך הוגשה הבוקר עתירה נוספת לבג"ץ בגין השביתה .  עו"ד דוד פורר עתר לבג"ץ בדרישה שיחייב את האוצר לנהל משא ומתן עם הפרקליטים השובתים ללא תנאים מוקדמים .  בג"ץ צפוי לדון השבוע בעתירה שהוגשה ביום חמישי ובה דרישה לסיים את השביתה .  לדיון זומנו גם פרקליט המדינה והממונה על השכר באוצר .  
לפני עשרה ימים פנו גורמים בלשכת ראש הממשלה בנימין נתניהו לארגון הפרקליטים ,  והציעו להם להתחיל במשא ומתן ישיר ,  על בסיס יומי ,  עם הממונה על השכר באוצר ,  בליווי נציג של ראש הממשלה .  הפרקליטים הודיעו שהם מקבלים את ההצעה אך לאחר מספר ימים פוצץ המשא ומתן .
 
נתניהו : " אתערב בישיבת הפרקליטים "
 על רקע איומי הפרקליטים להחריף את שביתתם בעקבות הקיפאון במו"מ עם האוצר ,  הודיע ראש הממשלה בנימין נתניהו כי יתערב בשנית בשביתה .  נתניהו ייועד עם שטייניץ ,  נאמן וגבאי

