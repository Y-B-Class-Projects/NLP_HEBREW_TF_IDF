רה"מ ללוחמי השייטת : " נהגתם במוסריות במשט "
 בנימין נתניהו סייר בבסיס הקומנדו הימי ונפגש עם הלוחמים ,  ביניהם אלו שנלחמו ונפצעו על ה"מרמרה ".  הוא נתן גיבוי מלא לפעולה שלדבריו היתה מאופקת ,  חיונית וחוקית
 ( צילום :  שלומי גבאי ,  עריכת וידאו :  גדי וינסטוק ) 
ראש הממשלה בנימין נתניהו סייר היום  ( שלישי )  בבסיס הקומנדו הימי בעתלית ,  שם שוחח עם לוחמי שייטת 13 ומפקדיה .  נתניהו שיבח את פעולת אנשי השייטת בהשתלטות על ספינות המשט לעזה ואמר כי הפעולה על ה"מרמרה "  הנבדקת כעת על ידי ועדת טירקל  " היתה מקצועית והתאפיינה בגבורה איפוק ומוסריות ואני לא חושב שיש דוגמה לכך בעולם ".  בהמשך אמר ראש הממשלה כי הפעולה על המרמרה היתה חיונית וחוקית ושקיימים ניסיונות נוספים של חמאס ואירן להבריח נשק לרצועת עזה . " הפעולה נעשתה בתנאים קשים ,  אתם נתקלתם בכוח חמוש באלות ,  סכינים וגם בנשק ",  אמר נתניהו , " אתם נהנים מגיבוי מלא שלי ,  של הממשלה ושל עם ישראל ".  ראש הממשלה התייחס גם למשטים שניסו להגיע לרצועה לאחר המשט הטורקי בחודש מאי ואמר ללוחמים : " פעלתם גם מול גורמים אחרים לא אלימים שניסו לחדור לעזה והפעולות הסתיימו ללא נפגעים .  אתם פעלתם להגן על מדינת ישראל מול אנשים שרצו לעזור לקריסת חומת המגן ".  
במהלך הביקור נפגש ראש הממשלה עם הלוחמים שנפצעו במהלך ההשתלטות על המרמרה ,  להם אמר כי  " אני שמח לראות כאן את אלו שנפגעו ,  אני מצדיע לכולכם ,  אתם פעלתם בשמה של מדינת ישראל ".  בסוף דבריו של נתניהו הודה הרמטכ"ל גבי אשכנזי שליווה את הביקור לראש הממשלה על דבריו ואמר כי לוחמי השייטת הוכיחו לו בארבע שנות כהונתו שהם הכי טובים בעולם ,  מתחם למים ומעל פניהם והציבור לא יודע על פעולות רבות של השייטת .
 
רה"מ ללוחמי השייטת : " נהגתם במוסריות במשט "
 בנימין נתניהו סייר בבסיס הקומנדו הימי ונפגש עם הלוחמים ,  ביניהם אלו שנלחמו ונפצעו על ה"מרמרה ".  הוא נתן גיבוי מלא לפעולה שלדבריו היתה מאופקת ,  חיונית וחוקית

