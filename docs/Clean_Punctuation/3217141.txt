פרקליט המדינה לשעבר :  היועמ"ש - לא היועץ של רה"מ אלא של הציבור
משה לדור מתח ביקורת חריפה על נתניהו בפאנל של התנועה לאיכות השלטון . " המתקפה שהוא משמיע בקולו על היועמ"ש היא פגיעה באמון הציבור ",  אמר .  ח"כ לפיד שנאם בכנס תקף : " נתניהו מנסה להפחיד את מנדלבליט ".  הליכוד :  האמירות החד צדדיות - חלק ממשחק מכור
פרקליט המדינה לשעבר משה לדור אמר היום  ( שני )  כי  " היועמ"ש איננו היועץ המשפטי של ראש הממשלה ,  הוא היועמ"ש של הציבור ובאופן זה צריך לתפקד ".  לדבריו , " הטענה שיכולים לתפור תיקים וזה יעבור במערכת בשלום ,  זו טענה שמתעלמת לחלוטין מהמציאות ".  
במהלך פאנל בנושא משילות של התנועה לאיכות השלטון שנערך במודיעין ,  פרקליט המדינה לשעבר יצא במתקפה חריפה נגד ראש הממשלה ,  בנימין נתניהו על הקמפיין שמנהל האחרון נגד היועץ המשפטי לממשלה ,  אביחי מנדלבליט .  לדבריו , " רואים מתקפה על היועץ בקולו של ראש הממשלה .  זה פוגע מאוד באמון הציבור ,  כי הציבור הוא ערב רב של אנשים במדינת ישראל שנחשפים לביקורת הקשה על היועמ"ש והיד עוד נטויה ". 
בחירות 2019 - סיקור מיוחד בוואלה !  NEWS:ח"כ דודי אמסלם :  גנץ כאילו אוטיסט ;  לפיד :  דבר יפה על הילדה שלימס' 1 בבל"ד : " ההמנון הפלסטיני ?  מי שזה צורם לו שייקח כדורים"רובה סער :  האיום המדומה בקרב ההישרדות של נתניהו 
בפאנל ,  שבו השתתפו בין השאר ,  מייסד התנועה עו"ד אליעד שרגא וחברות הכנסת יעל גרמן ומירב בן ארי ,  הוסיף לדור כי  " כל הפעילות הזאת נעשית על ידי מיטב המשפטנים ומיטב החוקרים ,  היועץ המשפטי לממשלה ומיטב השופטים שקיימים במדינת ישראל ,  והם אלה שמותקפים לא רק על ידי ראש הממשלה ,  אלא גם על ידי סביבתו הקרובה ".  
לדברי פרקליט המדינה לשעבר , " אנחנו רואים איך לנגד עינינו נשחק אמון הציבור .  זה דבר בלתי נסבל מה שקורה לנגד עינינו יום יום על המרקע ,  שמוביל את כל זה אדם אחד .  אדם אחד מכתיב לסביבתו הקרובה שמכתיבה למפלגה ולקואליציה ,  ובהמשך הדרך פניה של המדינה ,  החקיקה וההחלטות מתקבלות על ידי אדם אחד בחלק לא קטן של המקרים .  זה צריך להטריד את כל מי שחושב שהעם הוא שהחליט את כיווני הדרך ".  
בהמשך הכנס ,  יו"ר מפלגת יש עתיד ,  יאיר לפיד ,  נשא דברים ותקף את נתניהו על כך שהוא  " מנסה להפחיד את היועץ המשפטי לממשלה ".  לדבריו , " נתניהו רוצה שהבחירות יהיו על החקירות .  הוא מרגיש שהטבעת סוגרת עליו ".   
" הוא ניסה להפחיד את המשטרה - המשטרה המליצה להעמיד אותו לדין ",  טען לפיד . " ניסה להפחיד את הפרקליטות - הפרקליטות אמרה שיש ראיות ,  והראיות אומרות שהוא עבר על החוק .  מנסה כל הזמן להפחיד את התקשורת .  התקפה ישירה על חופש הביטוי .  עכשיו הוא מנסה להפחיד את היועץ המשפטי לממשלה .  הטענה שלו היא כי היועמ"ש קרס מלחץ ההפגנות נגדו ".   
" 200 מפגינים עם מגפון בפתח תקווה ?  זה הלחץ שהופעל על מנדלבליט ?  על מי הוא מנסה לעבוד ?  ",  אמר והדגיש כי ראש הממשלה הוא שמינה את מנדלבליט לתפקיד היועץ המשפטי . " הלחץ האמיתי להשפיע על מנדלבליט בא מנתניהו ,  כל יום ובכל האמצעים - הרשתות החברתיות של נתניהו ,  הח"כים הנאמנים של נתניהו ,  כלי התקשורת של נתניהו ".  לדבריו , " זה הלחץ .  זה הניסיון האמיתי להפחיד את רשויות החוק .  נתניהו הוא זה שמנסה להפחיד את מנדלבליט ".   
" הוא רוצה בחירות על החקירות ,  כי אם הוא ינצח ,  הוא מאמין שיהיה לו מנדט לסגור את החקירות ",  הסביר לפיד . " תקשיבו לח"כים שלו ,  הם כבר מפמפמים את זה :  לסגור את החקירות ,  להעביר חוק צרפתי מורחב ,  להעביר את חוק החסינות ,  להעביר פסקת התגברות מורחבת כדי לבטל את סמכותו של בית המשפט העליון ".  
עוד הוסיף לפיד כי נתניהו  " רוצה את השלטון ,  כי לשלטון יש כוח להציל אותו מהחקירות שלו .  מבחינתו ,  אם הוא לא יהיה בשלטון ,  הוא יגמור בכלא .  אז הוא רוצה לנצח בבחירות ולהעביר את החוקים שאומרים שאסור לחקור אותו ".  
ממפלגת הליכוד נמסר בתגובה לדברי לפיד כי  " לפני שלפיד מטיף מוסר ,  מוטב שיסביר לציבור - על מה דיבר עם נוני מוזס בעשרות פגישות חשאיות שקיים בדירת מסתור של איש עסקים בסביון ,  ומדוע מחק את הפגישות מיומנו ?  האם זה מפני שהעביר עשרות מיליוני שקלים בפרסום דרך שרי יש עתיד לנוני מוזס וקידם למענו את החוק לסגירת ישראל היום תמורת סיקור מלטף שקיבל בידיעות אחרונות ?  ". 
בנוסף ,  מהליכוד נמסר בתגובה לדברי פרקליט המדינה כי  " האמירות החד צדדיות של משה לדור מצטרפות למסע ההדלפות והלחצים על היועמ"ש כדי שיגיש כתב אישום נגד ראש הממשלה נתניהו בכל מקרה ולפני הבחירות ,  כחלק ממשחק מכור ".  
הפאנל נערך בהנחיית טל שלו עיתונאית וואלה !  NEWS
 ( עדכון ראשון :  18:33 )  

פרקליט המדינה לשעבר :  היועמ"ש - לא היועץ של רה"מ אלא של הציבור
משה לדור מתח ביקורת חריפה על נתניהו בפאנל של התנועה לאיכות השלטון . " המתקפה שהוא משמיע בקולו על היועמ"ש היא פגיעה באמון הציבור ",  אמר .  ח"כ לפיד שנאם בכנס תקף : " נתניהו מנסה להפחיד את מנדלבליט ".  הליכוד :  האמירות החד צדדיות - חלק ממשחק מכור

