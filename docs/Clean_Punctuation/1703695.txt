אל על זכתה במכרז להטסת נתניהו לארה"ב
החברה היתה היחידה שהתמודדה במכרז להטסתו של ראש הממשלה מחר .  עלות הטיסה מוערכת בכ-1.2 מיליון דולר .  משרד רה"מ : " אל על היחידה שהגישה הצעות בהתאם לצרכים "
 ראש הממשלה ,  בנימין נתניהו ,  יוצא מחר  ( שני )  לארה"ב ושוב יטוס בטיסה מיוחדת של חברת אל על ,  שהיתה היחידה שהתמודדה במכרז להטסתו ,  כך נודע ל-TheMarker .  עלות הטיסה מוערכת ב-1.2 מיליון דולר .  
על פי תנאי המכרז ,  ביקשה המדינה הצעות לטיסה ישירה לארה"ב ואפשרות נוספת לטיסה דרך לונדון .  אחד מהתנאים במכרז היתה דרישה מפורשת לחדר מנוחה ,  כלומר חדר שינה ,  בדומה לטיסתו הקודמת של נתניהו לקנדה שעוררה בזמנו ביקורת חריפה .  
ממשרד ראש הממשלה נמסר : " נוהל טיסות ראש הממשלה לפגישות מדיניות בחו"ל לא השתנה והוא זהה לזה שהיה נהוג במשרד ראש הממשלה בעבר .  על פי הנחיות גורמי הביטחון ,  ראש ממשלת ישראל טס לחו"ל אך ורק בחברות תעופה ישראליות .  את ההתקשרות עם חברות התעופה מבצעת חברת נסיעות ,  שנבחרה במכרז וכפופה לחשב הכללי במשרד האוצר .  משרד ראש הממשלה העביר לחברת הנסיעות הנ"ל על פי הנוהל המקובל הגדרת צורך לטיסה ישירה לוושינגטון ,  ללא חניית ביניים .  הצורך בטיסה ישירה נובע מכך שראש הממשלה טס לארה"ב במשך כל הלילה של יום שני  ( 05 ביולי )  ,  נוחת בוושינגטון לפנות בוקר ביום שלישי  ( 06 ביולי )  ,  ועוד באותו יום יקיים פגישות עבודה עם נשיא ארה"ב ואישים נוספים בוושינגטון .  אל על היא חברת התעופה הישראלית היחידה שהגישה הצעות בהתאם לצרכים הנ"ל .  
מנכ"ל משרד ראש הממשלה מינה צוות בין משרדי ,  בראשותו של סגן בכיר לחשב הכללי ,  במטרה לקדם את הפיתרון הטוב והמשתלם ביותר להטסת ראשי המדינה ובכלל זה לבדוק את ההיתכנות הכלכלית של רכישת מטוס ". 

אל על זכתה במכרז להטסת נתניהו לארה"ב
החברה היתה היחידה שהתמודדה במכרז להטסתו של ראש הממשלה מחר .  עלות הטיסה מוערכת בכ-1.2 מיליון דולר .  משרד רה"מ : " אל על היחידה שהגישה הצעות בהתאם לצרכים "
 
