מחלוקת בין נתניהו ללפיד באשר לזהות הנגיד הבא
הוועדה לבחינת מינויים בכירים אמנם אישרה את שלושת המועמדים לתפקיד ,  אך בעוד נתניהו עדיין מתלבט בין ויקטור מדינה למריו בלכר ,  לפיד מתנגד בתוקף למינויו של הראשון
מיניו של נגיד בנק ישראל התשיעי מתעכב עקב מחלוקת בין ראש הממשלה ,  בנימין נתניהו ,  לבין שר האוצר ,  יאיר לפיד ,  שלא מסכימים על מועמד לתפקיד - וכל זאת נכון להיום  ( ראשון )  בצהריים .  כך נודע ל"גלובס ".  
יו''ר הוועדה לבחינת מינויים בכירים בשירות המדינה ,  יעקב טירקל ,  אישר את שלושת המועמדים ,  פרופ' מריו בלכר ,  פרופ' צבי אקשטיין וויקטור מדינה ,  כבר בשבוע שעבר .  נתניהו ולפיד חלוקים לגבי המינוי על אף ששלושת השמות ידועים להם יותר מחודש ימים .  בסביבתו של לפיד הכחישו את הידיעה ,  אך גורמים בכירים בלשכת נתניהו אישור את הידיעה ואף מסרו כי בניגוד למתוכנן , " הדבר יימשך עוד כמה ימים ".  בסביבתו של נתניהו ניכרת המבוכה סביב  " פארסת הנגיד "  ובעיקר חוששים שאחד המועמדים יחליט לפתע לעזוב את המרוץ עקב חוסר המקצועיות שמאפיין את הליך הבחירה .  
לפי הערכות ,  נתניהו עדיין מתלבט בין ויקטור מדינה למריו בלכר - בעוד לפיד מתנגד קודם כל למינויו של מדינה .  הסיבות לכך רבות .  ראשית ,  לפיד שמע את הביקורות הקשות שהושמעו על מדינה על ידי אנשי אקדמיה בכירים וגם בכירים בבנק ישראל לשעבר .  פרופ' עומר מואב ,  למשל ,  אמר כי מדינה אינו בקיא בתיאוריה מקרו-כלכלית .  ייתכן כי לפיד גם חושש שגילו של מדינה - 74 ,  עלול להקשות עליו לבצע את תפקידו ,  בעיקר בעת הסוערת הזו ,  מה שעלול להפוך אותו למי שנזקק ,  נשען ותלוי במקורביו ,  בעיקר באורי יוגב ,  שלמרות מינויו לתפקיד בכיר במשרד האוצר הוא עדיין נחשב ל"איש של "  נתניהו .  
סיבה מרכזית נוספת להתנגדות של לפיד למדינה קשורה לניראות והניקיון הציבורי הנוגעים לפרשה שהתפוצצה ב-2003 בעניין קבלת מענק פרישה מבנק מזרחי בסך 14 מיליון שקלים שקיבל מדינה ללא דיווח לבורסה .  מדינה ,  היה אז המנכ''ל ,  כאשר יו''ר הבנק היה יעקב פרי - שר המדע הנוכחי ואחד מהאנשים הקרובים ביותר ללפיד .  השניים הסתכסכו אז קשות . " עד היום הזה הם לא מדברים .  אם אחד רואה את השני ,  הוא עובר את הכביש ",  מספר מקור שמכיר את שניהם .  
היתרון הגדול של מדינה הוא כי הוא נחשב למועמדו של אורי יוגב ,  איש בעל השפעה גדולה במיוחד על ראש הממשלה ולאחרונה גם על שר האוצר ,  יאיר לפיד ,  שלפני ימים ספורים מינה אותו למנהל רשות החברות הממשלתיות .  
לפיד מצדו היה מעדיף לראות בתפקיד הנגיד את פרופ' צבי אקשטיין ,  שהוא גם אחד מקבוצת הכלכלנים הבכירים המייעצת ומלווה אותו .  אלא שלמינוי הזה יש מידה של ההתנגדות -התחבטות מצד נתניהו .  יועציו של נתניהו התבטאו לא מכבר באמרם כי ראש הממשלה לא ראה בעין טובה שורה של צעדים יח"צניים שביצע אקשטיין ,  שנראו כאילו הוא מנסה לכפות את עצמו עליו ולהפעיל עליו לחצים למיניו .  
בסופו של דבר ,  ייתכן שהסיכוי של פרופ' מריו בלכר לקבל את התפקיד דווקא גדל ,  וזאת כמועמד של פשרה .  היתרון של בלכר כעת הוא כי אף אחד ממקבלי החלטות - לא נתניהו ולא לפיד - לא מחזיקים בנימוקים נגד מינויו .  הוא נראה איש שנוח לעבוד עמו ,  מוכר בעולם ,  וגם הוא בעל פרופיל תקשורתי ציבורי נמוך יותר מקודמו בתפקיד סטנלי פישר שתפס את תפקידו של נתניהו כ"מבוגר האחראי "  על כלכלת ישראל .  
בפברואר 2005 התראיין ל"ידיעות אחרונות "  יעקב פרי ,  אז יו"ר בנק מזרחי והיום מקורבו של לפיד ,  ואמר דברים קשים על מי שהיה יו"ר הבנק וקיבל מענק פרישה נדיב בסך 14 מיליון שקל ,  מבלי שהדבר דווח לבורסה .  להלן כמה מהדברים שאמר : " אין לי מה להגיד לוויקטור מדינה להוציא שני משפטים :  צר לי על האיש ,  אפילו צר לי מאוד עליו .  אני לא כועס על אף אחד .  אני מסתכל על העובדות ואני מאוכזב ,  כי הוא יכול היה וצריך היה להתנהג אחרת .  אולי לומר שלי אין כל יד בעניין ";   " בירור הפרטים שצריך להיעשות אינו כלפי ,  זה לא בין מדינה לביני ,  אלא בינו  ( מדינה )  לבין בורא עולם ";   "  אכזב אותי נורא שבמערכת העסקית יש אנשים ,  כולל מדינה ,  שהערכים או הקודים  ( כגון הנאמנות לדרך ,  לארגון ,  לחברים )  זרים להם ,  ומה שקובע זה האני העצמי ,  ובשפת הרחוב - כסת''ח .  אנשים כאלה ,  במערכות שהובלתי בשב''כ ובסלקום ,  לא היו שורדים חמש דקות ,  כי היו מוקיעים אותם ".  
עם זאת ,  אמר פרי : " מה שמדינה עשה לבנק המזרחי מאז הפרטתו ראוי לכל שבח .  אני חושב שהמענק מגיע לו .  מדינה עשה מהבנק בנק מאוד מוצלח .  מצאנו לנכון להעניק לו את הסכום  ( כ-13.5 מיליון שקלים )  .  זה נכון שהוא סבר שמגיעים לו חמישה מיליון דולר  ( יותר מ-20 מיליון שקלים )  ,  מתוך תחשיב שהוא עשה ".  

מחלוקת בין נתניהו ללפיד באשר לזהות הנגיד הבא
הוועדה לבחינת מינויים בכירים אמנם אישרה את שלושת המועמדים לתפקיד ,  אך בעוד נתניהו עדיין מתלבט בין ויקטור מדינה למריו בלכר ,  לפיד מתנגד בתוקף למינויו של הראשון

