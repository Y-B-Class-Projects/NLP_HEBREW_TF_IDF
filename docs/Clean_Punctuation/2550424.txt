קלינטון : " לא צופה שפולארד ישוחרר בקרוב "
 בהתבטאות רשמית נדירה של בכיר אמריקאי התייחסה מזכירת המדינה האמריקאית לאפשרות שחרורו של המרגל הישראלי הכלוא בארצות הברית .  על אירן : " ישראל וארה"ב רואות עין בעין "
 מזכירת המדינה האמריקאית חתמה אמש  ( שני )  את ביקורה בישראל .  במסיבת עיתונאים שקיימה במלון מצודת דוד בירושלים ,  בתום פגישה עם ראש הממשלה בנימין נתניהו ,  הדגישה קלינטון את היחסים הקרובים בין ישראל לארצות הברית ואת מחויבותה של ארה"ב לביטחונה של ישראל . " אנחנו חברים ,  בני ברית וגם יש לישראל חשיבות גדולה בפני אמריקאים רבים ,  גם לי אגב ",  אמרה .  
קלינטון התייחסה לביקורה במצרים בימים האחרונים ,  במהלכו נועדה עם הנשיא הטרי מוחמד מורסי ועם ראש המועצה הצבאית העליונה ,  הגנרל מוחמד חוסיין טנטאווי . " המסר שלי בדיונים סגורים ופומביים הוא שארה"ב מחכה שבעלי התפקידים החדשים במצרים יפעלו לקידום יציבות וביטחון באזור ,  ויפעלו לשימור הסכם השלום עם ישראל ",  אמרה . " ברור שישראל ,  מצרים והעולם כולו שותפים לאינטרס בקיום הסכם השלום הזה ,  שמשמש כעמוד השדרה של האזור כולו בעשורים האחרונים .  דיברנו גם על המאמץ להביא לשלום אזורי ,  בין ישראל ,  הפלסטינים ושכנותיה הערביות של ישראל ".  
קלינטון אף התייחסה לעגבניות שיודו לעבר שיירתה אמש במצרים ,  אשר לוו בקריאות  " מוניקה ,  מוניקה "   ( מוניקה לווינסקי ,  המתמחה בבית הלבן שהתפרסמה כשקיימה יחסי מין עם בעלה של קלינטון ,  הנשיא לשעבר ביל קלינטון  ט.ש )  . " לא נפגעתי מהקריאות ומההפגנות ,  שמחתי שאף אחד אחר לא נפגע ,  והצטערתי קצת על העגבניות שבוזבזו ",  אמרה . " הפגנות אינן תופעה מצרית ייחודית היו לי ניסיונות גם בארצי שלי וגם בישראל ובמדינות דמוקרטיות אחרות .  מצד אחד ,  לראות אנשים מביעים את עצמם ,  אפילו שתלונותיהם היו מוטעות ,  זה סימן לחברה חופשית יותר שיש היום במצרים וזו עדות לכך שהמצרים עדיין מודאגים מהעתיד ".  
קלינטון חזרה ואמרה כי רק משא ומתן יביא לשלום בין ישראל לרשות הפלסטינית . " חזרתי על טענה זו גם בפגישתי עם ראש הממשלה הפלסטיני ,  סלאם פיאד ,  היום ,  ובפגישה עם אבו מאזן בשבוע שעבר ",  סיפרה . " כולנו דיברנו על חילופי האיגרות בין אבו מאזן לנתניהו ועל חשיבותן כדי לחדש את המו"מ ,  זה חשוב בגלל האיומים שמול ישראל ,  ולכן יש לישראל אינטרס בהקמת מדינה פלסטינית עצמאית וריבונית ".  לדבריה , " המסר שלי ,  גם לנתניהו וגם לאבו מאזן ,  היה זהה :  הקהילה הבינלאומית - ארה"ב והקוורטט יכולים לעזור ולקיים שיחות מעורבות ,  אבל הצדדים הם אלה שיצטרכו לעשות את העבודה הקשה לשלום .  השלום לא יחכה ואנחנו נעשה הכל כדי לוודא שחזון השלום בין ישראל לפלסטינים יתממש ".  
בתגובה לשאלה האם היא רואה אפשרות שהמרגל הישראלי-אמריקאי ,  ג'ונתן פולארד ,  ישוחרר בקרוב אמרה קלינטון : " פולארד הורשע בריגול ב-1987 ,  הוא נשלח למאסר עולם בכלא ,  הוא מרצה את העונש ,  ואין לי שום ציפיות שזה ישתנה ".  
מזכירת המדינה האמריקאית התייחסה בדבריה גם לגרעין האירני ואמרה כי  " לעולם כולו יש אינטרס למנוע נשק גרעיני מאירן ".  לדבריה , " בזכות מאמצינו הבינלאומיים ,  אירן היום נתונה ללחץ גבוה מאי פעם ,  והוא ימשיך להתחזק כל עוד היא תתכחש להתחייבויותיה הבינלאומיות .  למנהיגי אירן עדיין יש את היכולת לבחור בהחלטה הנכונה .  ההחלטה שלנו ברורה ,  ואנחנו נשתמש בכל סוגי הכוח שברשותנו כדי למנוע מאירן להשיג נשק גרעיני ". 
באשר לאפשרות של תקיפה ישראלית באירן אמרה קלינטון : " אנחנו תמיד חולקים את עמדותינו על אירן ,  והאמת שהיום עמדותינו די דומות .  דנו בצעדים ספציפיים שאפשר לנקוט כדי להעמיק את הלחץ על אירן .  למרות סבבי השיחות ,  נראה שאירן לא קיבלה החלטה אסטרטגית כדי למלא את התחייבויותיה הבינלאומיות לסבא"א ולמועצת הביטחון .  ארה"ב וישראל רואות עין בעין כרגע ,  ואנחנו בוחנים את המצב ". 
קלינטון ,  העורכת ביקור רשמי בימים אלה בישראל ,  נועדה אתמול עם ראש הממשלה נתניהו ,  שר החוץ ליברמן והנשיא פרס .  היא קראה בכל פגישותיה היום לישראל לסיים את המשבר עם טורקיה ,  על רקע השינויים האזורים .  היא אמרה לכל הבכירים הישראלים כי ארצות הברית סבורה ששיקום היחסים בין המדינות עשוי להיות בעל ערך אסטרטגי .
 נתניהו וקלינטון החלו את פגישתם בארוחת ערב בהשתתפות השרים ברק ,  יעלון ,  ליברמן ,  ויועציהם הבכירים של ראש הממשלה ושרת החוץ .  לדברי גורמים שהשתתפו בפגישה , " האווירה הייתה טובה אבל אין בשורות חדשות מצד האמריקאים ",  בנוגע לנושאים השונים על סדר היום במזרח התיכון .  במהלך הסעודה נסובו נתניהו וקלינטון גם לשיחה בארבע עיניים .
 קלינטון עדכנה בפגישה את הצד הישראלי ברשמיה מביקורה במצרים ,  וכן נידונו ההערכות המעודכנות בוושינגטון באשר למאבק בגרעין האירני ,  הקטל בסוריה והקיפאון בתהליך המדיני מול הפלסטינים .  קלינטון שבה והדגישה בפני הבכירים הישראלים כי יש לשמור על  " ערוצים פתוחים ",  והבהירה כי ארה"ב מצפה מישראל לבצע מחוות לחיזוקו של אבו מאזן .
  ( עדכון ראשון :  22:33 ,  16.07.12 ) 
לקריאה נוספתפרס :  למרות האיום האירני - לקדם השלום עם הפלסטיניםשרת החוץ קלינטון באה לישראל לשיחות בנושא הגרעין
לפניות לכתבת :  tal_sh@walla.net.il 

קלינטון : " לא צופה שפולארד ישוחרר בקרוב "
 בהתבטאות רשמית נדירה של בכיר אמריקאי התייחסה מזכירת המדינה האמריקאית לאפשרות שחרורו של המרגל הישראלי הכלוא בארצות הברית .  על אירן : " ישראל וארה"ב רואות עין בעין "
 
