ארדן :  יש צדק בדברי רה"מ על המשטרה ,  לא שלם עם האמירות והסגנון
השר לביטחון פנים התייחס לבקשת ח"כ אלעזר שטרן לנאום ההמלצות של נתניהו אמש ,  ואמר כי מיום שנכנס לתפקידו הוא מעניק גיבוי מלא למשטרה . " אינני מטיל דופי בתפקוד הארגון ",  אמר ארדן .  השרה שקד : " תנו למערכת אכיפת החוק לעבוד "
 השר לביטחון פנים גלעד ארדן מתח ביקורת הבוקר  ( רביעי )  נגד נאומו של ראש הממשלה בנימין נתניהו ,  בו בין השאר טען כי מרבית ההמלצות המוגשות על ידי המשטרה בסיום חקירות  " מושלכות לפח ".   " בחלק מהדברים שראש הממשלה אמר יש צדק ,  אבל אני לא שלם עם כל האמירות או הסגנון והפרשנות שיכולה להינתן להם ",  אמר השר ארדן בדיון במליאת הכנסת .  
ארדן אמר את הדברים בתגובה לבקשתו של ח"כ אלעזר שטרן להתייחס לדבריו של נתניהו נגד המשטרה ,  זאת מתוקף תפקידו כשר הממונה על הארגון . " אינני מצפה לציונים ממך או מראש מפלגתך שתמיד נזכרים מתי שנוח לכם משלטון החוק ",  אמר ארדן . " אני לא מתכוון ללכת אחורה כדי לשאול מתי קולכם נשמע או לא נשמע ואינני זקוק לציונים מכם ". 
לקריאה נוספת:נתניהו במתקפה נגד המשטרה : " גם אם יהיו המלצות - רובן מושלכות לפח"במשטרה דוחים את טענות נתניהו ;   " הוא ירד לגמרי מהפסים "  
בהמשך הצהיר ארדן כי הוא מגבה את המשטרה מיום כניסתו לתפקיד . " אני חושב שהמשטרה עושה את תפקידה ולא מטיל דופי בתפקידה ",  טען והסביר כי דבריו של ראש הממשלה מצריכים דיון מעמיק יותר . " הנושא מורכב יותר ממה שאתה מנסה להציג אותו ,  ואתייחס לכך בימים הקרובים ". 
בדיון אחר שהתקיים אף הוא במליאה ,  התייחסה גם שרת המשפטים איילת שקד לנאומו של נתניהו ,  בצד תכנית החקיקה שהיא מובילה יחד עם יו"ר מפלגתה ,  שר החינוך נפתלי בנט . " אני מציעה לכולנו להתאזר בסבלנות ,  יש לנו מערכת אכיפה חזקה ומסודרת עם הליכים חזקים ומסודרים ,  צריך לתת לה לעבוד ",  אמרה השרה בתגובה להצעת החוק של יואל חסון  ( המחנה הציוני )  המבקש להפסיק כהונת ראש ממשלה אם הוגש נגדו כתב אישום .
 שקד אף תהתה  " מדוע ב-2004 כשהייתה המלצה להגיש אישום נגד אריאל שרון ,  התקשורת לא זעקה ?  הכיכרות לא התמלאו במפגינים ?  זה בגלל ששרון הוביל את תוכנית ההתנתקות והיה צריך לאתרג אותו .  אז מה עם פרקליטת המדינה החליטה אחרת ?  שרון החליט לעקור יישובים והיה צריך לאפשר לו למלא את המשימה ".  
נתניהו אמר הדברים במהלך כנס הדלקת נרות עם פעילי ליכוד בכפר המכביה ברמת גן ,  אז התייחס בין השאר לחקירות המתנהלות נגדו ולחוק ההמלצות . " רוב ההמלצות המשטרה נגמרות בלא כלום ",  טען ראש הממשלה . " רובן מושלכות לפח ולא מגיעות לכדי כתב אישום .  מדובר בהמלצות שמתבררות כהמלצות סרק נגד אלפי אזרחים מהשורה ונבחרי ציבור - ובינתיים הורסים לאנשים את החיים ". 
ראש הממשלה ציין בנאומו את נשיא המדינה ראובן ריבלין כדוגמה למקרה בו הוחלט שלא להגיש כתב אישום נגדו ,  חרף המלצות המשטרה . " אותו איש אמר כך :  'מי יחזיר לי ולמשפחתי שלוש שנים שלקחו לי' .  ורק לאחרונה הוסיף :  'לראשונה בחיי הרגשתי את הסיטואציה להיות חשוף לכל רוח' ". 
בכיר במשטרה אמר אתמול בתגובה לדברים כי נתניהו  " הוא ראש הממשלה וזכותו לומר את אשר על לבו ",  תוך נקיטת טון ממלכתי . " אנחנו לא ניכנס להתנצחויות מולו בעניין ".  גורמים במשטרה אף דחו את הנתונים שהציג נתניהו ,  לפיהם למעלה מ-60% מהמלצות המשטרה אינן מתקבלות כלל על ידי הפרקליטות .
 בכיר לשעבר באגף החקירות במשטרה הוסיף : " הוא ירד מהפסים לגמרי .  התקפה כזו היא פגיעה קשה במשטרה ,  באמון הציבור ובמערכת אכיפת החוק .  גם אולמרט נהג להשתלח בנו בזמן שנחקר ,  אלא שאז היו שרים שהעמידו אותו במקום כמו לבני וברק .  כאן אנחנו רואים מערכת ממשלתית ופוליטית ששותקת .  זו ההתקפה החמורה והקשה ברצף ההתקפות ".  בנוגע,לנתונים שהציג נתניהו ציין הבכיר לשעבר כי מדובר ב"שקרים מקושקשים ".  

ארדן :  יש צדק בדברי רה"מ על המשטרה ,  לא שלם עם האמירות והסגנון
השר לביטחון פנים התייחס לבקשת ח"כ אלעזר שטרן לנאום ההמלצות של נתניהו אמש ,  ואמר כי מיום שנכנס לתפקידו הוא מעניק גיבוי מלא למשטרה . " אינני מטיל דופי בתפקוד הארגון ",  אמר ארדן .  השרה שקד : " תנו למערכת אכיפת החוק לעבוד "
 
