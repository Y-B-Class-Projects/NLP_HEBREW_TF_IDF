צפו :  שריקות בוז לשר האוצר האמריקני שהביע תמיכה בהסכם הגרעין
ג'ק לו ,  שר יהודי בממשלו של אובמה ,  הביע תמיכה בשיחות עם טהראן בכנס  " ג'רוזלם פוסט "  בניו יורק ,  וזכה לביקורת חריפה .  דגן ואשכנזי הכחישו דיווח מלפני שנתיים ולפיו דחו את החלטת נתניהו להתכונן לתקיפת באיראן : " שטויות "
 ג'ק לו ,  שר האוצר של ארצות הברית ,  הביע היום  ( ראשון )  תמיכה בשיחות הגרעין בין איראן והמעצמות וטען כי וושינגטון דואגת לביטחונה של ישראל ,  בכנס  " ג'רוזלם פוסט "  בניו יורק .  בשל דברים אלו זכה לו ,  יהודי במוצאו ,  שריקות בוז צורמות שאף הצריכו את התערבות המארגנים .
" אני יודע שאתם מודאגים מהסכם הגרעין עם איראן ",  אמר לנוכחים היהודים . " אנחנו חולקים את החשש הזה .  נעשה הכול כדי שאיראן לא תקבל נשק גרעיני .  אין מקום לחילוקי דעות בינינו בנושא זה .  לא נרשה לאיראן להשיג נשק גרעיני .  אנחנו עובדים סביב השעון כדי לבנות משטר סנקציות חסר תקדים לאיראן .  איראן מבודדת מהמערכת הפיננסית והכלכלה האיראנית בבעיה ". 
עוד אמר : " אנחנו מכירים בכך כי האיומים הנוכחיים על קיומה של ישראל הם ממשיים ,  מורכבים וחייבים לקחת אותם ברצינות .  ולכן ממשל אובמה עשה כל כך הרבה במהלך שש השנים האחרונות כדי לקדם את הביטחון של ישראל ".  בשלב זה נשמעו קריאות בוז ,  ולו ציין כי הוא מבין את הדאגה של הקהל . " אנחנו חוששים שאם איראן תרמה נפעיל את תכנית הסנקציות שלנו נגדה .  אם איראן תפר את התחייבויותיה ,  כל הסנקציות נגדה יופעלו מחדש .  פתחנו מכניזם להחזרת הסנקציות ",  אמר .  
עוד חדשות:ריבלין הציג  " סדר ישראלי חדש ":   " ישראל זקוקה לקריאת השכמה"וינשטיין תקף את שקד : " תפיסה פשטנית ובלתי מבוססת"נתניהו סירב לבקשתו של מנכ"ל אורנג' להיפגש עם השגריר בצרפת 
יו"ר יש עתיד ,  יאיר לפיד ,  שנאם אף הוא באירוע ,  אמר לוואלה ! NEWS כי התבייש לשמוע את התגובה של היהודים האמריקנים לדברי שר האוצר . " זה נורא .  זה מביש .  הרי בסוף אנחנו נמצאים במצב שאנחנו זקוקים לאמריקאים וליחסים איתם .  אי אפשר כל פעם להגיד שהידידות עם אמריקה כל כך חשובה לנו ,  ואז ברגע שלא נוח לנו להעליב אותם בצורה כזאת ולצפות שהם יחזרו לסיבוב נוסף .  זו התנהגות מחרידה ". 
לפיד בילה את הימים האחרונים בשיחות עם הקהילות היהודיות בניו יורק וושינגטון הבירה ,  כדי  " לסייע במאמצי ההסברה של ישראל נגד האנטישמיות המתגברת שמובילות תנועות ה-BDS ",  כלשונו .  במהלך הביקור .  כשנשאל על העובדה שמי שהפריעו לנאומו של לו היו יהודים אמריקאים ,  השיב : " אלה אנשים שחושבים שזו הדרך להיות פרו-ישראלים .  זו לא הדרך להיות פרו-ישראלים ,  זה מזיק ליחסי ישראל ארצות הברית ".  

בכנס נכחו גם הרמטכ"ל לשעבר רב-אלוף  ( במיל' )  גבי אשכנזי ,  וראש המוסד לשעבר מאיר דגן .  השניים דחו את הדיווח בתכנית  " עובדה "  לפני כשנתיים וחצי ולפיו התנגדו להחלטת ראש הממשלה בנימין נתניהו ושר הביטחון דאז אהוד ברק ,  להתכונן לתקיפה באיראן . " הידיעות על כך שהתקבלה החלטה לתקוף את איראן ואני עמדתי בעדה וסירבתי לפקודה שקיבלתי ,  הן שטויות ",  אמר אשכנזי .
 לשאלת כתבת העיתון ,  קרוליין גליק ,  הסביר אשכנזי מדוע לא הכחיש את הפרסום באותם ימים . " לא ראיתי כל סיבה להכחיש את הדיווח הזה אז ,  כי אלו היו סתם ספקולציות ",  אמר . " אני מעולם לא הפרעתי לדרג המדיני לקבל החלטות ,  ולא חסמתי החלטות שלהם .  זה פשוט מעולם לא הוחלט ". 
דגן התייחס גם הוא לדברים ואמר : " אני מילאתי כל פקודה חוקית שקיבלתי .  אחרי שהצגנו בפני ראש הממשלה את ההשלכות של ההחלטה ,  הוא נסוג בו מההצעה שלו  ( לתקוף באיראן )  .  הוא נסוג ,  לא אנו הסגנו אותו ".  
השר יובל שטייניץ ,  האחראי על הוועדה לאנרגיה אטומית ,  התייחס אף הוא בכנס להסכם עם איראן . " מה יקרה עם ההסכם אחרי כמה שנים ?  האיראנים ימצאו את התירוצים להפר את ההסכם ",  אמר . " איראן תוכל לפתח פצצה .  יהיה ניתן להקל בסנקציות אם איראן תהפוך להולנד ,  אבל קודם היא צריכה להראות נכונות .  נכון לעכשיו איראן ממשיכה לממן טרור ברחבי העולם ולכן צריך לחכות ולראות .  אי אפשר להמר על עתיד ישראל ועל עתיד ביטחון העולם ". 
גם לפיד התייחס להסכם עם איראן וליחסי ישראל-ארצות הברית . " אנחנו בנקודת זמן קריטית ,  והממשל האמריקני צריך לעבוד איתנו מתוך הבנה שתכנית הגרעין האיראנית מהווה איום על העולם כולו ,  אבל קודם כל על ישראל ",  אמר . " אנחנו נמצאים בטווח הטילים .  אנחנו המטרות המוצהרות .  ההסכם המתגבש עם איראן מעלה תהיות קשות ,  במיוחד בשאלת הפיקוח ובנוגע לאפשרות להחזרת הסנקציות במקרה שאיראן תפר את תנאי ההסכם ".  

צפו :  שריקות בוז לשר האוצר האמריקני שהביע תמיכה בהסכם הגרעין
ג'ק לו ,  שר יהודי בממשלו של אובמה ,  הביע תמיכה בשיחות עם טהראן בכנס  " ג'רוזלם פוסט "  בניו יורק ,  וזכה לביקורת חריפה .  דגן ואשכנזי הכחישו דיווח מלפני שנתיים ולפיו דחו את החלטת נתניהו להתכונן לתקיפת באיראן : " שטויות "
 
