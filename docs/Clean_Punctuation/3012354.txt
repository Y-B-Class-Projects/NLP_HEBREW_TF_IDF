ראש ממשלת רוסיה נפגש עם נתניהו : " צריך ללכת ביחד נגד הטרור "
 מדבדב מבקר בישראל לציון 25 שנים לחידוש היחסים הדיפלומטיים בין המדינות .  הוא נועד עם ראש הממשלה ,  הנשיא ריבלין ויו"ר האופוזיציה הרצוג .  נתניהו : " אנו נחושים למנוע מאיראן נשק גרעיני "
 ראש הממשלה בנימין נתניהו נועד היום  ( חמישי )  עם ראש ממשלת רוסיה דמיטרי מדבדב שמבקר בישראל לציון 25 שנים לחידוש היחסים הדיפלומטים בין המדינות .  השניים חתמו על ארבעה הסכמי שיתוף פעולה בילטראליים בנושאי חקלאות ,  מכס ,  הייטק ובינוי ושיכון . " יש לנו יעד גדול מאוד וזה כמובן קידום השכר החופשי ",  אמר נתניהו והוסיף : " אנחנו בעולם טכנולוגי שנתון לקדמה טכנולוגית ,  אבל יש כאלה שרוצים לקחת אותנו אחורה לימי הביניים ,  ואנחנו שותפים יחד למנוע זאת ". 
נתניהו התייחס בדבריו גם לחשש העולמי מפני אסלאם הקיצוני . " אנחנו חוששים מהאסלאם שמנסה לגרור אותנו אחורה  איראן .  אנחנו נחושים לעשות שני דברים :  למנוע מאיראן השגת נשק גרעיני ולמנוע מהם להתבסס צבאית בסוריה עם מיליציות שיעיות ,  ולחזק את חיזבאללה עם נשק מסוכן .  ראש הממשלה הוסיף כי  " על רקע זה השיתוף הביטחוני חשוב מאוד .  זה מבטא את השינוי האדיר ביחסים בנינו .  יש ברית גדולה ואחווה בין העמים והביקור רק יחזק אותה ". 
עוד בוואלה !  NEWS:רוסיה מודה :  היו לנו קשרים עם מטה טראמפ לפני שנבחר לנשיאותאבו מאזן בעצרת לזכר ערפאת : " תופתעו לגלות מי הרג אותו"פיירברג : " מורחים אותי בזפת ונוצות ואסור לי להגיב .  מה אני ,  דרקולה ?  "  
מדבדב התייחס גם הוא למערכת היחסים בין המדינות . " בכל פעם שאני מבקר בישראל אני מרגיש בבית ",  אמר ראש ממשלת רוסיה והוסיף כי  " לשני העמים יש ערכים משותפים מיוחדים .  זה חשוב כי יש כאלו שמנסים לשבור את הערכים האלו ".  מדבדב הוסיף כי  " בפני המדינות שלנו עומדים אתגרים משותפים - קודם כל ,  טרור .  הטרור מאיים על כדור הארץ כולו אבל באזור הזה זה מורגש באופן מיוחד .  גם אנחנו סובלים מטרור ולכן צריך ללכת נגד הטרור ביחד .  זה קשור לתיאום הביטחוני ולשיתוף הביטחוני בינינו ".  
הוא הוסיף כי ארצו מתנגדת לפיזור נשק גרעיני . " כולנו במאמצים משותפים להשמיד את הגרעין שמוחזק בידי גורמי טרור ",  אמר ראש ממשלת רוסיה והוסיף כי  " בענייני כלכלה ,  ישראל היא הפרטנר הגדול באזור .  ולמען זאת נפגשנו וחלמנו על ההסכמים הללו ".  
קודם לכן נועד מדבדב גם עם יו"ר האופוזיציה ,  יצחק הרצוג .  בתום הפגישה ביקש הרצוג ממדבדב שממשלתו תתערב בהחזרת גופות החיילים הדר גולדין ואורון שאול מרצועת עזה ובשחרורו של אברה מנגסיטו שמוחזק בשבי החמאס . " אני מבקש ממך כראש ממשלתה של מעצמה חשובה מאוד בעלת השפעה עצומה במזרח התיכון ,  להפעיל את מלוא כובד המשקל למעשה הומניטרי ומדיני צודק ,  להשיב את החיילים ולשחרר את אברה מנגיסטו ".  הרצוג התייחס גם למשא ומתן המדיני עם הפלסטינים ואמר כי  " אסור לאבד את חזון שתי המדינות ".  
במהלך סבב פגישות העבודה של מדבדב עם בכירים בישראל ,  הוא פגש גם את נשיא המדינה ראובן ריבלין . " לרוסיה תמיד היה תפקיד חשוב באזורנו ,  וזה נכון היום עוד יותר מתמיד ",  אמר ריבלין . " אנו נצבים בפני אתגרים ,  לצד הזדמנויות ואנו צריכים להיות מוכנים ,  גם לאלה וגם לאלה .  במלאת 25 שנים לחידוש היחסים בינינו ,  ביקורך כאן הוא גם הזדמנות חשובה לדון בקשרים ההדוקים בין העמים ,  ואני מצפה לשיח המשותף אתך ועם אנשיך ".  

ראש ממשלת רוסיה נפגש עם נתניהו : " צריך ללכת ביחד נגד הטרור "
 מדבדב מבקר בישראל לציון 25 שנים לחידוש היחסים הדיפלומטיים בין המדינות .  הוא נועד עם ראש הממשלה ,  הנשיא ריבלין ויו"ר האופוזיציה הרצוג .  נתניהו : " אנו נחושים למנוע מאיראן נשק גרעיני "
 
