התחממות ביחסים :  נשיא הודו נפגש עם נתניהו והזמין אותו לביקור
פרנב מוקהרג'י המבקר בימים אלו בישראל נפגש עם ראש הממשלה ודן עמו במאבק בטרור ובשיתוף פעולה כלכלי .  גם נשיא המדינה ריבלין הוזמן .  מאז נבחר מודי לראש ממשלת הודו בשנה שעברה חלה התחממות ביחסים ,  שהורגשה בהצבעות במוסדות האו"ם ובעסקאות ביטחוניות
 ( אתמול ביקר נשיא הודו לראשונה בכנסת : " העם היהודי תמיד היה חלק מהחברה ההודית ")  
נשיא הודו ,  פרנב מוקהרג'י ,  שעורך השבוע ביקור היסטורי בישראל ,  נפגש היום  ( חמישי )  עם ראש הממשלה בנימין נתניהו .  במהלך פגישתם ,  שעסקה בין היתר במאבק בטרור ,  שיתוף פעולה כלכלי ופיתוח חקלאי ,  הזמין הנשיא ההודי את נתניהו לביקור בהודו .  
הביקור הראשון והיחיד עד כה של ראש ממשלה ישראלי בהודו היה בשנת 2003 ,  עם הגעתו של אריאל שרון למדינת הענק .  בשנה הבאה צפוי להגיע לביקור ראשון מסוגו בישראל גם ראש ממשלת הודו ,  נרנדרה מודי ,  שמחזיק במערכת יחסים קרובה עם נתניהו מאז עלייתו לשלטון בשנה שעברה .  גם נשיא המדינה ראובן ריבלין קיבל הזמנה לביקור בהודו .
 לקריאה נוספת :" למוסלמים אין מה לחפש פה ":  אירופה משנה את פניה"מעולם לא ראיתי ילדים עם בטן נפוחה ":  מסע אל לב העוני והרעב באפריקהארה"ב :  אובמה החליט על השארת אלפי חיילים באפגניסטן 
נתניהו ומודי נפגשו בשולי עצרת האו"ם בניו יורק בספטמבר 2014 - פגישה ראשונה בין ראש ממשלה ישראלי ומקבילו ההודי מאז ביקורו של שרון לפני 12 שנים .  במרץ האחרון ,  לאחר ניצחונו של נתניהו בבחירות ,  צייץ מודי בחשבון הטוויטר שלו ברכה אישית לנתניהו ,  אותו כינה  " חברי ביבי ".  מודי אף התקשר לברך את מקבילו הישראלי ,  והשניים דנו על העמק שיתוף הפעולה בין המדינות .
 אחד השינויים הבולטים במערכת היחסים ההודית-ישראלית מאז עלייתו של מודי לשלטון ,  הוא דפוס ההצבעה של הודו במוסדות הבינלאומיים .  לאחר שבמשך שנים הודו נקטה קו פרו-פלסטיני מובהק ,  בכמה הצבעות שנערכו בעת האחרונה היא בחרה להימנע .  עם זאת ,  בהצבעה הקריטית על הקמת ועדת חקירה של האו"ם למבצע  " צוק איתן ",  ההודים הצביעו כמו בעבר  בניגוד לעמדת ישראל .  למרות זאת ,  במשרד החוץ בירושלים רואים בחיוב רב את שינוי המגמה הכללי בדפוס ההצבעה ההודי .  
הנשיא ההודי מוקהרג'י ביקר טרם הגעתו לירושלים גם ברשות הפלסטינית ,  ושם דווקא בחר להדגיש את העובדה שלמרות ההתחממות בין הודו לישראל ,  מדינתו אינה מתכוונת לשנות את הקו האוהד שלה כלפי הפלסטינים .  מוקהרג'י התגאה בכך שהודו תמכה בפלסטינים זה עשרות שנים ,  ואף הניח זר על קברו של יאסר ערפאת ברמאללה .  בירושלים בחרו להבליג על כך ,  ולהתרכז בחצי הכוס המלאה ,  שהיא השיפור ביחסים בין הודו לישראל .  
ישראל והודו משתפות פעולה ביניהן בתחום הביטחוני ,  ובכלל זה עסקאות נשק .  בחודש שעבר אישרו גורמים בצבא הודו כי דלהי מקדמת ביתר שאת את תכניותיה לרכוש מל"טי תקיפה מדגם  " הרון-1 "  מישראל ,  שיוכלו לשאת תחמושת ולבצע תקיפות אוויריות מעבר לגבול .  
הודעה זו הגיעה לאחר בתחילת ספטמבר אישרה הממשלה ההודית לחיל האוויר של המדינה לרכוש עשרה מל"טים מהתעשייה האווירית בישראל בשווי 400 מיליון דולר .  המל"טים המדוברים ניתנים לחימוש ,  והם יכולים לאתר ולעקוב אחר מטרות בעודם על הקרקע .  גורם בחיל האוויר ההודי סיפר כי להערכתו ,  ההסכם על רכישת המל"טים ייושם בעתיד הקרוב מאוד ,  אך משרד ההגנה ההודי סירב להגיב בנושא .  המל"טים צפויים להיכנס לשימוש בצבא הודו לקראת סוף 2016 .  

התחממות ביחסים :  נשיא הודו נפגש עם נתניהו והזמין אותו לביקור
פרנב מוקהרג'י המבקר בימים אלו בישראל נפגש עם ראש הממשלה ודן עמו במאבק בטרור ובשיתוף פעולה כלכלי .  גם נשיא המדינה ריבלין הוזמן .  מאז נבחר מודי לראש ממשלת הודו בשנה שעברה חלה התחממות ביחסים ,  שהורגשה בהצבעות במוסדות האו"ם ובעסקאות ביטחוניות

