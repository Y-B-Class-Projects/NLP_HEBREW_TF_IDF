ידונו במשרדי החינוך והתחבורה :  נתניהו ייפגש עם פרץ וסמוטריץ'
ראש הממשלה ייפגש עם ראשי איחוד מפלגות הימין וידון במינויים לשרים במקום בנט ושקד .  על פי המתווה המוצע ,  סמוטריץ' יקבל תיק נוסף וישמש חבר בקבינט ,  ופרץ ימונה למשקיף .  כחול לבן פנתה ליועמ"ש נגד הגדלת מספר שרי הממשלה .  ח"כ לפיד : " לא ניתן לכם לצפצף על שלטון החוק "
 ראש הממשלה בנימין נתניהו ייפגש היום  ( שני )  בצהריים בשעה 14:30 עם ראשי איחוד מפלגות הימין רפי פרץ ובצלאל סמוטריץ' וידון עמם במינויים לשרים במקומם של נפתלי בנט ואיילת שקד .  לפי המתווה שהוצע בפגישה האחרונה בין הצדדים ,  פרץ צפוי להתמנות לתפקיד שר החינוך ולסמוטריץ' הוצע תיק התחבורה ותיק נוסף - ככל הנראה המשרד לעניינים אסטרטגיים .  כמו כן ,  סמוטריץ' ישמש חבר הקבינט המדיני-ביטחוני ופרץ ימונה למשקיף .  
בלשכת ראש הממשלה ובלשכת סמוטריץ' הכחישו את הדיווחים על דרישה של נתניהו מסמוטריץ' לתת אישור אוטומטי לעבודות תשתית בשבת ואמרו כי הסמכות לאישור העבודות בשבת ממילא אינה נתונה בידיו של שר התחבורה ,  אלא בידי שר העבודה והרווחה .
 על רקע הדברים ,  סמוטריץ' כתב היום בטוויטר כי הוא לא להוט להתמנות לשר בממשלת מעבר . " ירצה נתניהו ימנה ,  לא ירצה נשקיע את כל הזמן והמרץ ביצירת האחדות במחנה הימין ובהיערכות מיטבית לבחירות ",  הוא צייץ .
 עוד בוואלה !  NEWS :" מחכים שהחשמל ישוב ":  כאוס בארגנטינה אחרי התקלה חסרת התקדיםמחדל אבטחה חמור בנתב"ג :  נחשפה רשת חשודים שהבריחה מאות עובדים זריםח"כ זוהר השווה בין שרה נתניהו לנסיכה דיאנה : " רדיפה עיתונאית "  
נכון לעכשיו - לפני מינוי פרץ וסמוטריץ' ,  יש בממשלת נתניהו 19 שרים ,  בהתאם לתיקון לחוק יסוד הממשלה שעבר ב-2014 ומגביל את מספר השרים .  עם זאת ,  בכנסת ה-20 הועברה הוראת שעה שמבטלת את מגבלת השרים הנהוגה בחוק .  לפי אחת הפרשנויות המשפטיות ,  הוראת השעה עדיין תקפה ,  שכן לפי הניסוח שלה היא חלה על ממשלה שכוננה בכנסת ה-20 ,  והממשלה הנוכחית עדיין עונה על הגדרה זו .
 סיעת כחול לבן ,  באמצעות באי כוחה עורכי הדין עודד גזית ויורי שוסטין ,  פנתה אתמול ליועץ המשפטי לממשלה אביחי מנדלבליט בדרישה שיבהיר לנתניהו כי אין בסמכותו להגדיל את מספר שרי הממשלה בתקופת כהונתה של ממשלת המעבר .  יו"ר יש עתיד יאיר לפיד כתב כי הוא  " רוצה להזכיר לראש הממשלה וליועץ המשפטי לממשלה :  אתם לא יכולים למנות עוד שרים .  החוק שאנחנו העברנו מגביל את הממשלה ל-19 שרים .  לא ניתן לכם לצפצף על שלטון החוק .  לא ניתן לשרוף את הכסף של האזרחים על כיבודים לישבן שלכם ". 
 ( עדכון ראשון :  11:08 )  

ידונו במשרדי החינוך והתחבורה :  נתניהו ייפגש עם פרץ וסמוטריץ'
ראש הממשלה ייפגש עם ראשי איחוד מפלגות הימין וידון במינויים לשרים במקום בנט ושקד .  על פי המתווה המוצע ,  סמוטריץ' יקבל תיק נוסף וישמש חבר בקבינט ,  ופרץ ימונה למשקיף .  כחול לבן פנתה ליועמ"ש נגד הגדלת מספר שרי הממשלה .  ח"כ לפיד : " לא ניתן לכם לצפצף על שלטון החוק "
 
