סיבוב שלישי :  רגב ואדלסון ינמקו סירובם לחשיפת השיחות עם נתניהו
ביהמ"ש העליון קיבל את הערעור שהגישו מו"ל ועורך  " ישראל היום ",  והורה להם להגיש את עמדתם בתוך 15 ימים למחוזי .  העליון מחק את הערעור שהגישה פרקליטות המדינה בטענה לפגיעה בפרטיותו של רה"מ
בית המשפט העליון קיבל את הערעור של מו"ל ישראל היום שלדון אדלסון ועורך העיתון עמוס רגב נגד ההחלטה לחשוף את מועדי שיחות הטלפון עם רה"מ בנימין נתניהו .  
היום  ( רביעי )  קבע בית המשפט כי השניים יגישו את נימוקיהם מדוע לא לחשוף את השיחות לבית המשפט המחוזי בירושלים בתוך 15 ימים .  בכך יחזור הדיון לבית המשפט המחוזי שקיבל לפני כחודשיים את בקשתם של העיתונאי רביב דרוקר וחדשות 10 ,  שהוגשה באמצעות עו"ד יונתן ברמן והורה לחשוף את מועדי השיחות .  שופט בית המשפט המחוזי ,  דוד מינץ ,  הוסיף בהחלטתו כי רגב ואדלסון יוכלו להביע את התנגדותם בפני הממונה על חופש המידע .
 דרוקר עצמו התייחס לנושא לאחר החלטת בית המשפט ,  והסביר בטור שכתב ב-The Marker : " כולנו מחפשים להראות כמה עמוקה ואינטנסיבית הזיקה בין 'ישראל היום' לראש הממשלה .  אחרי הדפסת העיתון אפשר לראות את זה בעיניים ,  אבל כדי להוכיח שזו לא טלפתיה בין מסרי לשכת ראש הממשלה לכותרות ,  צריך להראות מה קורה לפני ההדפסה .  הרעיון היא טיפשי בפשטותו  למה לא להגיש בקשת חופש מידע למשרד ראש הממשלה לקבל את המידע על כל השיחות בין נתניהו לעמוס רגב ,  עורך 'ישראל היום' ושלדון אדלסון ,  הבעלים של העיתון ?  ". 
בעקבות ההחלטה הגישו מו"ל ועורך  " ישראל היום "  ערעור לבית המשפט המחוזי בירושלים בטענה כי היא התקבלה מבלי שנשמעה עמדתם ומבלי שהובאו טענותיהם .  ערעורם נדחה ,  אולם היום התקבלה עמדתם לפחות בנוגע להשמעת הטיעונים .  אחד מהנימוקים ,  כפי שנשמע בדיון בעליון על ידי עורך דינם של השניים אביגדור קלגסבלד ,  הוא שעיתון  " ישראל היום "  אינו בבעלותו של אלדסון אלא של חברה בבעלות בן משפחתו .
 יחד עם הערעור של אדלסון ורגב ,  הגישה גם פרקליטות המדינה ערעור על ההחלטה לחשוף את השיחות .  בערעור נטען כי השניים הם חבריו הפרטיים של רה"מ והחלטת בית המשפט פוגעת בפרטיותו .  בית המשפט מחק את הערעור .  

סיבוב שלישי :  רגב ואדלסון ינמקו סירובם לחשיפת השיחות עם נתניהו
ביהמ"ש העליון קיבל את הערעור שהגישו מו"ל ועורך  " ישראל היום ",  והורה להם להגיש את עמדתם בתוך 15 ימים למחוזי .  העליון מחק את הערעור שהגישה פרקליטות המדינה בטענה לפגיעה בפרטיותו של רה"מ

