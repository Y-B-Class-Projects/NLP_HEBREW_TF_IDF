נתניהו לשרי הליכוד על חוק הלאום : " השיח רדוד ,  הילחמו על האמת "
 בישיבת שרי הליכוד קרא נתניהו לשרים להגן על החוק משום שלדבריו מתקיים שיח חד צדדי בעניינו .  בפתח ישיבת הממשלה הוא תקף על טענות האופוזיציה : " התקפות השמאל אבסורדיות ".  על מחאת הדרוזים : " ער לרחשי העדה ,  מבטיח ששותפות הגורל רק תלך ותתחזק "
 בעוד המחאה מצד הציבור הדרוזי נגד חוק הלאום תופסת תאוצה ,  ראש הממשלה בנימין נתניהו קרא היום  ( ראשון )  לשרי הליכוד לצאת למגננה על החוק . " יש התרסה מתמדת נגד חוק הלאום ",  אמר נתניהו לשרים בישיבת שרי הליכוד . " השיח חד צדדי ,  הדיונים באולפן רדודים .  אל תתנצלו ,  הילחמו על האמת ".  
לאחר מכן בישיבת הממשלה ,  נתניהו אף תקף את מפלגות האופוזיציה על רקע ביקורתם נגד החוק . " במשך עשרות שנים מטיפים לנו באופוזיציה שיש לסגת לקווי 67 כדי להבטיח שישראל תהיה מדינה עם רוב יהודי .  פתאום ,  שמחוקקים חוק יסוד שמבטיח את זה - בשמאל מזדעקים .  איזו צביעות ",  אמר .  נתניהו הוסיף כי  " בשמאל צריכים לעשות חשבון נפש מדוע המושג ציונות ומדינת הלאום הפך למילה גסה שיש להתבייש בה .  אנחנו לא מתביישים בציונות .  לעומת הדברים המקוממים ששומעים מדוברי השמאל ". 
לקריאה נוספת:כשהישראלים הם רק יהודים :  חוק הלאום מסבך את ישראל מול העולם"מתייצבים לצד אחינו לנשק ":  מפקדי צה"ל מצטרפים למחאת הדרוזיםבגלל חוק הלאום :  ח"כ זוהיר בהלול הודיע כי הוא מתפטר מהכנסת 
בהמשך התייחס נתניהו לטענות המופנות מצד ראשי העדה הדרוזית ואמר כי אין בחוק כל פגיעה בהם . " אין דבר בחוק הזה שפוגע בכם כאזרחים שווים ולא במעמד המיוחד של הדרוזים ",  הדגיש . " עם ישראל אוהב ומוקיר אתכם .  אני ער לרחשי הלב מהעדה ולכן אמשיך בהידברות עמם גם היום כדי למצוא פתרונות שיענו לתחושות אני מבטיח לכם ששותפות הגורל הזו רק תלך ותתחזק ".  
בהמשך היום נתניהו נפגש עם ראשי הרשויות הדרוזים ,  בפעם השלישית תוך ארבעה ימים .  במהלך הפגישה סוכם כי יוקם צוות בראשות ראש הסגן יואב הורוביץ ,  המשמש כממלא מקום מנכ"ל משרד ראש הממשלה ,  לפתרון בעיות המגזר .  ח"כ אכרם חסון מסיעת כולנו החרים את הפגישה .  גורמים בקואליציה אמרו הבוקר כי הכוונה היא לגבש תכנית גדולה לטיפול בבעיות התכנון והקצאות הקרקע ברשויות המקומיות הדרוזיות והעברת משאבים .
 עם זאת ,  גורמים בסביבת נתניהו הדגישו לא יחול שינוי בחוק הלאום .  לנתניהו הוצגו נתונים אודות נפח השיח ברשתות החברתיות ולדברי מקורביו ,  עולה כי הציבור תומך בחוק .  
נשיא המדינה ראובן ריבלין נפגש היום עם ראשי הרשויות הדרוזיות שביקשו להגיע אליו לאחר פגישתם עם נתניהו מוקדם יותר ולהביע את דאגתם לנוכח חוק הלאום .  הנשיא אמר כי  " השותפות שלנו מתקיימת ביסוד ובבסיס של המדינה הזאת .  אנחנו יכולים לקיים את המשוואה הזאת בלי שום בעיה ".  עוד הוסיף ריבלין כי  " אין לי ספק שאתם שווים חוקית ,  ועלינו לוודא שגם תרגישו שווים ,"  הוסיף הנשיא .  
במסגרת דבריו ,  נתניהו שב על נימוקיו להצדקת החוק שאושר לפני כשבועיים בכנסת . " מדינת ישראל היא מדינת הלאום של העם היהודי עם שוויון זכויות מלא לכל אזרחיה - זוהי משמעות המלים מדינה יהודית ודמוקרטית ",  הסביר . " את שוויון הזכויות האישי קבענו בשורה של חוקים שמבטיחים שוויון בפני החוק .  לעומת זאת ,  את זכויות הלאום של העם היהודי בארצו מעולם לא קבענו בחוק יסוד עד עתה .  זכויות לאום מגדירות את הדגל ,  השפה ואת קיבוץ הגלויות של עמנו .  זוהי מהות החזון הציוני .  האם הקביעה שבדגל יש מגן דוד מבטלת במשהו את זכות הפרט של אזרחי ישראל ?  הבל .  אבל הקביעה הזו מבטיחה שלא יהיה דגל אחר .  ההתקפות שהגיעו מחוגי השמאל הן אבסורדיות ".   
" עדה שלמה רותחת ",  אמר באדי אבו ריש ,  ממלא מקום וסגן ראש המועצה המקומית ירכא ,  בתגובה לדברי נתניהו . " הייתה יריה ,  ועכשיו כשאני קורא את דברי ראש הממשלה בישיבת הממשלה הבוקר ,  ואת דבריו לשרים ,  וזה כבר וידוי הריגה לשותפות של עשרות שנים .  לא חשבו פעמיים והעבירו חוק רע וחבל שהגענו לזה .  אנחנו שותפי גורל עם היהודים עוד מלפני קום המדינה .  עכשיו הגענו למצב שאזרחינו מרגישים סוג ב' למרות שמשרתים את המדינה כמו כולם ".   
" נתניהו רוצה לקרוץ לימין הישראלי וחושב על בחירות ולא על שום דבר אחר ",  הוסיף . " ביבי חושב שהוא גיבור אבל הטעות שלו תעלה למדינה ביוקר וחבל שנגיע לזה .  הוא כנראה החליט לוותר על העדה הדרוזית ואולי על כל המיעוטים .  אם יישאר חוק הלאום שיבטלו את גיוס החובה .  זה לא הולך ביחד .  ח"כ זוהיר בהלול עשה את הדבר הנכון ואני פונה לכל חברי הכנסת הדרוזים שייתפטרו גם הם ". 
ח"כ סאלח סעד  ( המחנה הציוני )  תקף על דברי ראש הממשלה . " הוא מכר אותנו ",  אמר בריאיון למהדורת וואלה !  NEWS . " תוצאות הפגישה ידועות מראש ולכן ביקשתי מהח"כים ומראשי המועצות להחרים את הפגישה .  זה ספין פוליטי זול מחצרו של נתניהו בבלפור .  זה לא השמאל ,  זה הדרוזים נטו .  אני מצדיע לעם היהודי שנרתם ועוזר לנו .  זו מחאה צודקת שהאזרחים מבינים .  החוק הזה פוגע גם בערביי ישראל ואני מזדהה איתם ".  
גם יו"ר האופוזיציה הנכנסת ,  ציפי לבני ,  מתחה ביקורת על דברי נתניהו . " יש שני צדדים - אלה שבעד מגילת העצמאות כמונו וכמו האבות המייסדים של המדינה ואלה שפועלים נגדה ,  כמוך ",  אמרה . " גם שריך מודים בטעות .  עדיין לא מאוחר להתנצל  ( שוב )  ,  לתקן ולהכניס את השוויון .  ישראל היא מדינת הלאום של העם היהודי ,  על זה כולם מסכימים - על שוויון זכויות לכולם צריך עוד להיאבק ".  

נתניהו לשרי הליכוד על חוק הלאום : " השיח רדוד ,  הילחמו על האמת "
 בישיבת שרי הליכוד קרא נתניהו לשרים להגן על החוק משום שלדבריו מתקיים שיח חד צדדי בעניינו .  בפתח ישיבת הממשלה הוא תקף על טענות האופוזיציה : " התקפות השמאל אבסורדיות ".  על מחאת הדרוזים : " ער לרחשי העדה ,  מבטיח ששותפות הגורל רק תלך ותתחזק "
 
