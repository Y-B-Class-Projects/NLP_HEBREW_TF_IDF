לקראת הקמת הממשלה :  מה צפוי לנו בימים הקרובים ? 
היום או מחר תגיע מלאכת הרכבת הממשלה לסיומה וביום רביעי צפוי ראש הממשלה להודיע על כך לנשיא .  אם לא יהיו הפתעות של הרגע האחרון ,  הממשלה החדשה תושבע באותו יום או למחרת
פחות מחודשיים לאחר הבחירות ,  יקבלו השבוע אזרחי ישראל ממשלה חדשה .  עד שתוצג ממשלת נתניהו השלישית באופן רשמי ,  נצטרך רק לשער כמה שרים יהיו ,  מי יהיה שר החינוך ,  איזה תיק יקבל יו"ר קדימה שאול מופז ,  ומי מחברי הכנסת של הליכוד יישאר מאוכזב .
 המשא ומתן הקואליציוני כבר נמצא בישורת האחרונה ,  והיום  ( ראשון )  או מחר צפויים להיחתם ההסכמים הקואליציוניים עם הבית היהודי ויש עתיד .  לאורך הלילה נמשכו הדיונים שעסקו בין היתר בסוגיית השוויון בנטל ובחלוקת התיקים .  
ביום שלישי או רק ביום רביעי יבחר יו"ר הכנסת החדש .  מול יו"ר הכנסת בכנסת הקודמת ראובן ריבלין צפוי להתמודד ח"כ יולי אדלשטיין ,  שהיה שר ההסברה והתפוצות בממשלה הקודמת .  
בנוסף ,  בשלב זה יקבע שיבוץ השרים הסופי .  מלבד תיק החוץ שיישמר לאביגדור ליברמן ותיק המשפטים שהובטח לציפי לבני ,  נראה שמשה בוגי יעלון יהיה שר הביטחון ,  יאיר לפיד יקבל את תיק האוצר ,  נפתלי בנט יהיה שר התעשייה מסחר ותעסוקה ואורי אריאל ימלא את תפקיד שר השיכון .  לפי ההערכות ,  אלי בן דהן יקבל את משרד הדתות ,  ישראל כץ צפוי להישאר במשרד התחבורה וסופה לנדבר תכנס לתפקיד שרת הקליטה .  
אחרי כל הקשיים בגיבוש הקואליציה ולקראת תום הארכה שקיבל ,  צפוי ביום רביעי ראש הממשלה בנימין נתניהו להודיע רשמית לנשיא המדינה ,  שמעון פרס ,  וליו"ר הכנסת על הרכבת הממשלה .  במקביל ,  יונחו ההסכמים הקואליציוניים על שולחן הכנסת .  באותו יום או רק למחרת תושבע הממשלה ה-33 במליאת הכנסת ,  וחברי הממשלה יתייצבו לתמונה הקבוצתית החגיגית בבית הנשיא .  

לקראת הקמת הממשלה :  מה צפוי לנו בימים הקרובים ? 
היום או מחר תגיע מלאכת הרכבת הממשלה לסיומה וביום רביעי צפוי ראש הממשלה להודיע על כך לנשיא .  אם לא יהיו הפתעות של הרגע האחרון ,  הממשלה החדשה תושבע באותו יום או למחרת

