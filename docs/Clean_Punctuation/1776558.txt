בכיר פלסטיני : " אין מגעים ,  גלויים או חשאיים "
 חבר צוות המו"מ הפלסטיני ומקורבו של יו"ר הרשות בראיון מיוחד לוואלה !  חדשות טוען כי ההנהגה ברמאללה מאוכזבת מרה"מ נתניהו . " מאז רבין לא קם מנהיג ישראלי שיכול להביא שלום "
 ההנהגה הפלסטינית כה מאוכזבת מראש הממשלה בנימין נתניהו ,  עד כי לאור התנהלותו היא מאמצת מנטרה ישראלית ישנה וטוענת כי  " אין פרטנר לשלום בישראל ".  בראיון מיוחד שהעניק ברמאללה לוואלה !  חדשות בכיר הפתח וחבר צוות המשא ומתן הפלסטיני ,  ד"ר מוחמד שתייה ,  הנחשב לאחד ממקורביו של יו"ר הרשות הפלסטינית אבו מאזן ,  הוא הבהיר כי כרגע לא מתנהלים שום מגעים עם ישראל  גלויים או חשאיים .  שתייה אמר כי אבו מאזן מעולם לא היה כה מתוסכל כלפי ממשלה ישראלית ,  כי שליחו של נתניהו סרב לקבל מסמכים שבהם מפורטות עמדות הפלסטינים וכי מאז רבין לא קם מנהיג ישראלי שמסוגל לעשות שלום .
" כרגע לא מתנהל שום משא ומתן ,  לא קורה דבר ",  אמר שתייה . " אני מבטיח לך גם שלא מתנהל משא ומתן חשאי ,  הרי גם אם היה ,  הוא היה דולף תוך שעה ומתגלה לתקשורת .  אנחנו גם לא מוכנים למגעים חשאיים ,  כי לדעתנו בכל הנושאים אפשר לדון במגעים פומביים .  נתניהו אמר שהוא אינו יכול להאריך את ההקפאה כי הוא חושש מנפילת הקואליציה שלו .  האם נתניהו מייצג את הקואליציה או לא ?  !  האם הממשלה מעניקה לו אשראי לשבת ולדבר עמנו ?  !  אם הוא לא מצליח לשכנע את הקואליציה שלו בנושא פעוט כמו הארכת ההקפאה לשלושה חודשים ,  כיצד הוא יוכל לדבר על ירושלים והפליטים ?  ". 
שתייה תיאר כיצד במהלך המגעים הישירים שהתנהלו בוושינגטון בתחילת ספטמבר ,  הציג צוות המשא ומתן הפלסטיני לשליחו של נתניהו ,  עו"ד יצחק מולכו ,  מסמכים בהם מפורטים עמדותיהם כלפי סוגיות הסדר הקבע . " מולכו סירב לקחת את המסמכים .  שאלנו אותו 'למה ? ' .  הוא ענה לנו :  'אני אהיה כן אתכם :  אם יסתבר שדנו בנושאים כמו הפליטים וירושלים ,  הקואליציה תיפול' ",  סיפר שתייה בביטול . " נו באמת ,  האם הגענו עד לכאן כדי לבזבז זמן ולא לדבר על כלום ?  ביקשנו מהישראלים לפחות לקרוא אותם ולהעביר לנו את עמדותיהם ,  אך הם סרבו ",  הוסיף .
" איני חושב שננהל בקרוב משא ומתן עם ישראל משום שאין לנו כרגע פרטנר לשלום ",  פסק שתייה . " מהי תוכנית השלום של ממשלת ישראל ?  מהן עמדותיה ?  אין כאלה .  נתניהו רוצה לשמור על הסטטוס קוו ,  כלומר על מצב של הסדר ביניים ארוך-טווח .  לפיכך ,  ניאלץ לפנות לחלופות העומדות בפנינו ,  שאין להן קשר למשא ומתן ,  ובראשן פנייה למועצת הביטחון והמשך דרישה מהקהילה הבינלאומית להכיר במדינה פלסטינית עצמאית בגבולות 67 ".  
" אבו מאזן מעולם לא היה מתוסכל כפי שהוא מתוסכל כיום ",  אמר שתייה . " כל מה שהוא עושה כדי להוכיח את רצינותו לא עוזר לו .  הוא עשה הכול כדי לשכנע את דעת הקהל בישראל ,  את ממשלת ישראל ואת הקהילה היהודית בעולם שהוא רציני כלפי השלום .  מה אתם רוצים ממנו ?  לא רק הוא מתוסכל ,  כל האוכלוסייה מתוסכלת ". 
שתייה הוסיף כי הפלסטינים ממתינים למנהיג ישראלי שיקום ויגיד שהוא מוכן לסיים את הכיבוש הישראלי בשטחי 67' . " האדם הזה הוא לא נתניהו ,  אנחנו לא חושבים שהוא באמת רוצה שלום .  שלום עם ישראל יושג רק כשיקום מנהיג כריזמטי שמצד אחד יזכה לאמון של הציבור בישראל ומצד שני יאמין בשלום .  מאז רבין לא היה מנהיג כזה .  על פי הניסיון שלנו ,  זה יהיה בטח גנרל כי ישראל היא צבא עם מדינה ". 
בהתייחסו להרשעתו של נשיא המדינה לשעבר משה קצב באונס החמיא שתייה למערכת המשפט הישראלית אך לא שוכח להוסיף עקיצה קטנה : " אנחנו רוחשים כבוד למערכת המשפט הישראלית .  אם נשיא המדינה מורשע בבית המשפט  זוהי תעודת כבוד לחוק הישראלי .  יחד עם זאת ,  המערכת הזו הוגנת כלפי ישראלים אבל כשהיא מטפלת בפלסטינים ,  היא לא נוהגת בהם כך ". 

בכיר פלסטיני : " אין מגעים ,  גלויים או חשאיים "
 חבר צוות המו"מ הפלסטיני ומקורבו של יו"ר הרשות בראיון מיוחד לוואלה !  חדשות טוען כי ההנהגה ברמאללה מאוכזבת מרה"מ נתניהו . " מאז רבין לא קם מנהיג ישראלי שיכול להביא שלום "
 
