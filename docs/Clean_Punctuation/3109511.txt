אימהות שכולות צעקו על נתניהו בכנסת : " למה מחכים ?  לאסון הבא ?  "
 במהלך ישיבת סיעת הליכוד ,  התפרצו כמה אימהות שאיבדו קרובי משפחה בפיגועים בשטחים ,  בדרישה לאשר סלילת כבישים עוקפים בהתנחלויות . " אני קברתי את בתי ,  אנחנו נוסעים יום יום בכבישים ללא תאורה ",  אמרה אדווה ביטון ,  אמה של אדל
כמה הורים שכולים תקפו היום  ( שני )  את ראש הממשלה בנימין נתניהו במהלך ישיבת סיעת הליכוד בכנסת ,  במחאה על כך שלא מאשרים סלילת כבישים והקמת תשתיות אחרות בהתנחלויות ,  שלטענתם יכולים היו להציל חיים .  נתניהו הבטיח לאשר את התכניות בנושא ,  אך המשפחות הודיעו כי ימשיכו בשביתת הרעב שלהן עד שיראו תוצאות בשטח . 
" אני קברתי את בתי .  אנחנו נוסעים יום יום בכבישים ללא תאורה ,  ללא תקשורת ,  למה אנחנו מחכים ?  לאסון הבא ?  ",  זעמה אדווה ביטון ,  אמה של אדל שמתה מפגיעת אבן במכוניתה .  
בתגובה ,  אמר נתניהו כי  " אין מישהו שיושב בשולחן הזה שלא שותף לכאב שלכם ".  הוא אמר לאדווה ביטון כי  " אני זוכר את מה שקרה לך ,  אני זוכר את אדל הקטנה ".  ראש הממשלה אמר עוד כי הצורך לפתור את הסוגיה הוא אמיתי ,  ולכן צריך ש"ייצא מיד ".  לדבריו , " זו ההחלטה שקיבלנו ". 
לקריאה נוספת בנושאליברמן לראשי המתנחלים :  אין תקציב למימון מיגון ליישובים ,  גייסו כסף 
נתניהו אמר עוד כי  " אתם תביעו את הכאב שלכם ,  ואנחנו נדאג שלא יהיה יותר כאב ".  ראש הממשלה קם כדי לדבר עם האימהות השכולות ,  הן פרצו בבכי וביקשו ממנו לפתור את הבעיה . " אנחנו יודעים מהי המשמעות שלכם ,  מהי המשמעות של לנסוע בכבישים .  אתם תמיד מוזמנים הנה ולבוא ולומר את אשר על לבכם ". 
נתניהו אמר בפתח הישיבה כי  " אנחנו דואגים לפתח את כל חלקי הארץ ולהגן עליה .  יש לנו התחייבות ברורה לפתור או לסייע לבעיית הכבישים העוקפים ביהודה ושומרון .  אנחנו לא מדברים ,  אנחנו עושים ". 
בישיבה שהתקיימה מוקדם יותר בלשכת ראש הממשלה ,  סיכמו נתניהו ושר האוצר משה כחלון על הקצאה מיידית של 200 מיליון שקל לטובת הכבישים העוקפים וכ-650 מיליון שייכנסו לתקציב 2019 לכבישים עתידיים .  בישיבה השתתפו מלבד כחלון ונתניהו ,  גם ראש הסגל יואב הורביץ ,  מנכ"ל משרד האוצר שי באבד וראש אגף תקציבים שאול מרידור .  
יוסי דגן ראש המועצה האזורית שומרון אמר אחרי ישיבת הסיעה כי  " הגענו לכאן כדי למנוע את הפיגוע הבא ,  יחד עם המשפחות השכולות .  לא חלמנו שנאלץ לשבות רעב מול בית ראש הממשלה שתמכנו בו ועדיין תומכים בו בשביל דברים כל כך טריוואליים ".  
לדבריו , " שמענו בשמחה את ההצהרה של ראש הממשלה שיש התקדמות משמעותית בדרך לפתרון ,  אנחנו שמחים ,  אבל מצטערים שהיינו צריכים להגיע למצב של שביתת רעב ומבקשים החלטה אמיתית עם מקור תקציבי .  אנחנו מקבלים הבטחות והצהרות כבר שמונה שנים .  אנחנו ממשיכים את שביתת הרעב בתחינה ובקשה מראש הממשלה להביא החלטה עם מקור תקציבי ".  

אימהות שכולות צעקו על נתניהו בכנסת : " למה מחכים ?  לאסון הבא ?  "
 במהלך ישיבת סיעת הליכוד ,  התפרצו כמה אימהות שאיבדו קרובי משפחה בפיגועים בשטחים ,  בדרישה לאשר סלילת כבישים עוקפים בהתנחלויות . " אני קברתי את בתי ,  אנחנו נוסעים יום יום בכבישים ללא תאורה ",  אמרה אדווה ביטון ,  אמה של אדל

