סאגת נתניהו-סער הגיעה לבת ים :  רה"מ בסרטון תמיכה במועמד עצמאי
יום לפני הבחירות ,  הביע ראש הממשלה תמיכה במועמד לראשות העיר בת ים מסיעה עצמאית .  מועמד הליכוד בעיר ,  לעומתו ,  הפיץ סרטון תמיכה מאת בכיר המפלגה גדעון סער .  ממטה הליכוד בעיר : " צר לנו שנתניהו החליטו לפנות נגד הליכודניקים "
 מערכת הבחירות לראשות עיריית בת ים הפכה היום  ( שני )  לפרק נוסף בסאגת נתניהו-סער ,  עם הופעתו של ראש הממשלה בסרטון תמיכה במועמד יוסי בכר ,  חבר מפלגת הליכוד ,  שרץ ברשימה עצמאית .  בסרטון ניצב נתניהו ליד בכר ואומר : " תושבי בת ים ,  בת ים נמצאת בתנופה .  יוסי בכר מוביל את התנופה הזו - חשוב לתמוך ביוסי בכר לקדנציה נוספת ".  
מנגד ,  המועמד מטעם הליכוד ,  צביקה ברוט ,  פירסם גם הוא היום סרטון תמיכה מאת גדעון סער ,  זמן קצר לפני זה של נתניהו .  בסרטון סער קורא לא רק להצביע לברוט ,  אלא מדגיש עד כמה הדבר יחזק את הליכוד : " תושבי ותושבות בת ים ,  אני תומך בצביקה ברוט וברשימת הליכוד בראשותו למועצת העיר .  אני מכיר אותו שנים רבות ומאמין כי הוא יכול להוביל את השינוי שבת ים זקוקה לו - חשוב לחזק את הליכוד ברשויות המקומיות ". 
עוד בוואלה !  NEWSאיפה מצביעים ולמי יש שבתון :  הבחירות לרשויות המקומיות | מדריךמתגעגע למשטר הצבאי ואוהב את ישראל :  זהו נשיא ברזיל החדשלמרות התנגדות ליברמן :  נתניהו ממשיך לתמוך במאמצי ההסדרה בעזה 
ביטוי תמיכה זה של נתניהו מפתיע עוד יותר משום שבפוסטר שנמצא בדף הפייסבוק הרשמי של צביקה ברוט ,  מתנוססת תמונתו של ראש הממשלה בגאון ,  לצד שאר שרי הליכוד שהביעו תמיכתם בברוט ,  נציג מפלגת הליכוד בבת ים .  
ממטה הליכוד בעיר בת ים נמסר בתגובה כי  " גדעון סער ,  מירי רגב ,  ישראל כץ ,  גלעד ארדן ,  יולי אדלשטיין ,  יריב לוין ,  יואב גלנט ,  זאב אלקין ,  אופיר אקוניס ,  יובל שטייניץ ,  חיים כץ ,  דודי אמסלם - כל הבכירים הללו תומכים בצביקה ברוט יחד עם תנועת הליכוד ,  ואומרים כי הוא המועמד המתאים ביותר להביא את השינוי לבת-ים ". 
עוד הוסיפו כי  " בניגוד להשמצות של בכר ,  ברוט אינו אחראי לחקירות נגד נתניהו .  צר לנו שנתניהו החליט לפגוע אישית בברוט ולפנות נגד עמדת הליכודניקים ,  ונגד עמדת כל בכירי המפלגה רק בשל מידע שקרי שהובא בפניו ,  שלא היה ולא נברא .  יש להזכיר כי נתניהו כבר עשה את התרגיל הזה בבת-ים בשנת 98' והפסיד ,  כאשר יצא נגד מפלגתו שלו ,  וכך יהיה גם הפעם ".  
‏‎‎ממפלגת הליכוד נמסר כי  " ועדת ההיגוי המוניציפאלית של הליכוד החליטה על תמיכה בראש העיר המכהן ,  יוסי בכר ,  חבר ליכוד שזכה בסקרים פנימיים של המפלגה לסיכויי הניצחון הגבוהים ביותר .  בהתאם להחלטת הוועדה ,  ראש הממשלה נתניהו הודיע על תמיכה בבכר ".  
המתיחות בין ראש הממשלה נתניהו לשר לשעבר גדעון סער החלה בשבוע שעבר ,  כשגורמים בסביבתו של ראש הממשלה אמרו לו כי שר בכיר לשעבר בליכוד פועל להחליפו כמועמד הליכוד להרכבת הממשלה .  באירוע יום הולדתו של ראש הממשלה ברביעי שעבר ,  רמז נתניהו כי סער הוא העומד מאחורי ניסיון ההפיכה ,  וטען כי מדובר ב"מזימה בניגוד לרצון הבוחר ובניגוד לדמוקרטיה ". 
בתגובה להאשמות אמר סער כי  " ראש הממשלה נתניהו בחר אתמול לטפול עלי עלילה שקרית .  יש מצבים בחיים שבהם צריך לדעת לספוג בחיים הציבוריים אבל יש דבר יותר חשוב מהפוליטיקה וזה האמת ".  סער אף קרא לנתניהו להציג הוכחה לדבריו : " אני קורא לראש הממשלה :  הצג בפני הציבור ראיות או חזור בך - מה שעושים לי זה משפט שדה מתוקשר נטול עובדות ".  

סאגת נתניהו-סער הגיעה לבת ים :  רה"מ בסרטון תמיכה במועמד עצמאי
יום לפני הבחירות ,  הביע ראש הממשלה תמיכה במועמד לראשות העיר בת ים מסיעה עצמאית .  מועמד הליכוד בעיר ,  לעומתו ,  הפיץ סרטון תמיכה מאת בכיר המפלגה גדעון סער .  ממטה הליכוד בעיר : " צר לנו שנתניהו החליטו לפנות נגד הליכודניקים "
 
