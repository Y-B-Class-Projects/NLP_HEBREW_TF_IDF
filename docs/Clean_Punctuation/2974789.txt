משפחת שאול לנתניהו : " צפצפת עלינו שנתיים - לא נשתוק עוד "
 בפנייה חריפה לראש הממשלה ,  כתב אחיו של החלל השבוי כי המשפחה מתכוונת להפסיק להתנהל ברוגע מול השלטון ולהתחיל להיאבק להשבת גופת בנה . " חשבנו שיש דרך שקטה להחזיר את הבנים  הוכחת שטעינו ".  אמו אמרה לאולפן וואלה !  NEWS : " נוריד את הממשלה הזאת "
" הפעם עברת כל גבול .  אתה מרשה לעצמך לכעוס עלינו ?  באיזו זכות ?  "   כך כתב היום  ( רביעי )  אחיו של החלל השבוי אורון שאול ,  אבירם ,  במכתב פתוח וחריף לראש הממשלה בנימין נתניהו .  לדבריו ,  נתניהו הביע כעס על המשפחות של שאול ,  הדר גולדין ואברה מנגיסטו ,  כשנפגשו עמו אתמול ברקע חתימת הסכם הפיוס עם טורקיה  שלא כלל סעיף הנוגע לשבת הבנים .
" נכון ,  אתה ראש ממשלה ואני מכבד אותך ,  אבל לכעוס עלינו אתה ממש לא יכול ",  כתב . " אני אחדש לך משהו :  אתה חייב לנו ,  לא אנחנו לך .  אנחנו שלחנו את הדבר הכי יקר לנו בעולם והוא לא חזר ,  ולא רק שהוא לא חזר אלינו ,  הוא גם נשאר שם ,  בעזה .  יצאנו מעזה והשארנו את אורון מאחור .  אתה עדיין מרשה לעצמך לכעוס עלינו .  אם עוד לא הבנת ,  הבן שלנו בעזה כבר שנתיים ,  אז אתה ממש לא יכול לכעוס עלינו ". 
עוד ידיעות בוואלה !  NEWS:הקבינט מתכנס לאישור הסכם הפיוס ;  משפחת שאול : " נשתק את המדינה"משפחות הנעדרים נפגשו עם רה"מ : " נכנסנו בתקווה ויצאנו מאוכזבים"משפחות גולדין ושאול : " זקוקים לכל בית ישראל כדי להשיב את הבנים "  
עוד הוא כתב כי המשפחות מאסו בהבטחות . " תודה שצפצפת עלינו שנתיים שלמות .  שנתיים שלמות שבהן לא פצינו פה ,  שנתיים שלמות שבהן נתנו לך ולכל הסובבים אותך יד חופשית מבלי להתערב ויותר מזה גם מבלי לדעת דברים שלפעמים גם דרשנו לדעת אך בשביל המטרה הקדושה ויתרנו ,  ויתרנו לא פעם ולא פעמיים ",  כתב .
 לדבריו ,  מעתה המשפחה מתכוונת להפסיק להתנהל ברוגע ,  ותחל להעלות הילוך . " זה לא יכול להימשך ככה יותר .  פשוט לא .  אם אתה חושב שעוד פעם נוותר ,  או עוד פעם נהיה בשקט עוד איזה שנתיים ,  אז אני מודיע כאן ועכשיו אנחנו נהפוך אבן אבן במדינה הזאת .  אם היא תהיה כבדה ,  נרים אותה עם שופל .  הפסקנו לוותר ,  הפסקנו לשתוק ,  הפסקנו להיות משפחה 'אצילה' .  רצינו ,  באמת שרצינו .  רצינו להראות שיש דרך אחרת ,  דרך שונה ,  דרך שקטה ,  דרך שעוד לא הכירו כאן כדי להחזיר את הבנים הביתה .  כן ,  נכון ,  טעינו .  אבל מזל שיש אותך ,  הצלחת להסביר לנו יפה מאוד שטעינו ".  
מוקדם יותר אמו של אורון שאול ,  זהבה ,  אמרה בריאיון לאולפן וואלה !  NEWS כי ההסכם הוא  " אות קלון לממשלה ".   " אני לא מצליחה להבין את הממשלה הזאת ,  שדואגת רק לחמאס ולא לבנים שלנו .  דואגת רק לגז ,  ולא לבנים שלנו .  זו תעודת עניות .  אות קלון לממשלה הזאת ",  אמרה מחוץ לבית ראש הממשלה . " לא ייתכן שממשלה כזאת תמשיך להיות ממשלה .  אנחנו נוריד אתכם .  אם לא תתחילו להסתכל גם על הבנים ,  אין לכם את הזכות להיות בממשלה ". 
לאחר מכן ,  פנתה לחברי הכנסת . " כשזה יגיע עליכם זה יישמע אחרת .  היום זה אנחנו ,  מחר זה אתם ,  תזכרו את הדברים ",  אמרה . " אני לא מתכוונת לשבת בשקט ,  אני אהפוך את המדינה .  עם כל זה שאני מרגישה לא טוב ,  אני אאזור כוחות ואחסום את זה .  אני לא אתן לכם לזוז .  לא היה ולא יהיה ,  אני מבטיחה ,  מילה שלי זאת מילה ".  

משפחת שאול לנתניהו : " צפצפת עלינו שנתיים - לא נשתוק עוד "
 בפנייה חריפה לראש הממשלה ,  כתב אחיו של החלל השבוי כי המשפחה מתכוונת להפסיק להתנהל ברוגע מול השלטון ולהתחיל להיאבק להשבת גופת בנה . " חשבנו שיש דרך שקטה להחזיר את הבנים  הוכחת שטעינו ".  אמו אמרה לאולפן וואלה !  NEWS : " נוריד את הממשלה הזאת "
 
