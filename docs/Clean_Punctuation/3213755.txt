אחיה של גאולה אבן משיב ליאיר נתניהו : " עשה מעשה שפל במיוחד "
 בנו של ראש הממשלה תקף את סער ,  זאת לאחר שבריאיון לערוץ 20 הצהיר האחרון על תמיכתו בנתניהו לצד ביקורת מרומזת על המדיניות ברצועת עזה . " אם האישה שמאלנית ,  בעלה בפנים שמאלני גם כן ",  כתב .  אחיה של העיתונאית הגן עליה וכתב כי יאיר נתניהו  " העליל ושיקר "
 יאיר נתניהו ,  בנו של ראש הממשלה ,  תקף אמש  ( רביעי )  את שר הפנים לשעבר גדעון סער ,  המתמודד בימים אלה על מקום ברשימת הליכוד ,  זאת בעקבות ביקורת מרומזת שמתח האחרון בריאיון שהעניק לערוץ 20 ,  בין השאר בנוגע למדיניות ישראל ברצועת עזה . " חארטה .  שמאלני ",  כתב נתניהו בפייסבוק בתגובה לראיון שהוצג .  הוא אף התייחס לרעייתו של סער ,  העיתונאית גאולה אבן-סער ,  ואמר  " אשתו שמאלנית קיצונית ".  
לדבריו  " זה עבד מעולה עם אולמרט ובוגי יעלון .  בשנייה שיהיה בעמדת כוח יגיד 'דברים שרואים מכאן לא רואים משם' .  אם האישה שמאלנית ,  בעלה בפנים שמאלני גם כן .  לא סתם כל תקשורת השמאל בונה אותו ומעלימה דברים מעברו ". 
בחירות 2019 - עוד בנושאפנייה למפלגת העבודה :  הפסיקו פרסום הספר של גבאי במסגרת תעמולת בחירותעוזבים את העבודה :  איתן ברושי וחיליק בר הודיעו על פרישהליצמן :  לשקול איחוד עם ש"ס בגלל סיכוי לכתב אישום נגד דרעי 
דני אבן ,  אחיה של גאולה אבן פירסם היום פוסט תגובה בו כתב שהמעשה של נתניהו הבן הוא  " מעשה שפל ".   " 'שמאלני' בעיני אינה קללה אלא עמדה פוליטית שאני חלוק עליה ",  כתב ושיבח את מקצועיותה העיתונאית של אבן-סער . " מבלי שאחשוף את דעותיה אומר רק שהתיוג שניסה להדביק לה יאיר נתניהו רחוק מהאמת מרחק מזרח ממערב .  בעיני מי שמנסה לפגוע באיש ציבור דרך התקפה על בני משפחתו עושה מעשה שפל .  מי שמעליל ומשקר כשהוא עושה את זה - עושה מעשה שפל במיוחד .  וזה מה שעשה אתמול יאיר נתניהו ".  
אבן ציין בפוסט כי אבי המשפחה  " היה כל חייו איש ימין וחבר נאמן בליכוד מאז תחילת 1993 ועד לפטירתו ,  לפני קצת יותר משנה .  גם אני הספקתי להצטרף לליכוד עוד בימי חייו ".  
במהלך הריאיון ,  סער נמנע מלתקוף ישירות את ראש הממשלה בנימין נתניהו ,  שסימן את סער כיריבו .  הוא השיב באופן נקודתי לשאלות וכן לסוגיות ששאלו צופים באמצעות הרשתות החברתיות ואף הצהיר כי  " כולנו נעבוד קשה על מנת שנתניהו יהיה מי שירכיב את הממשלה הבאה ".  גם הריאיון עצמו מוסגר בפייסבוק תחת הכותרת : " העבר מאחוריהם ?  סער מבהיר כי יתמוך בנתניהו ". 
זו אינה הפעם הראשונה שיאיר נתניהו מתבטא באופן שנוי במחלוקת ברשתות החברתיות .  בחודש שעבר ביקר את ערוץ 10 בזמן שהדרום ספג מטחי רקטות בלתי פוסקים : " צה"ל הודיע שהוא הפציץ את תחנת הטלוויזיה של חמאס .  שטויות ,  בדקתי עכשיו וערוץ 10 עובד כרגיל ". 
עוד כתב בחודש שעבר בעמוד הפייסבוק שלו כי  " עמותות השמאל במימון ממשלות זרות ועוינות ,  הפוליטיקאים מהשמאל ואנשי התקשורת שמצדדים תמיד בצד של האויב ותמיד נגד האינטרס היהודי ,  ליבם גס בקורבנות טרור מתנחלים או קורבנות של המסתננים ,  ומצד שני ליבם מלא חמלה לכל מתפרע פלסטיני שנפצע על גבול עזה - הם בוגדים ". 
 ( עדכון ראשון :  00:30 )  

אחיה של גאולה אבן משיב ליאיר נתניהו : " עשה מעשה שפל במיוחד "
 בנו של ראש הממשלה תקף את סער ,  זאת לאחר שבריאיון לערוץ 20 הצהיר האחרון על תמיכתו בנתניהו לצד ביקורת מרומזת על המדיניות ברצועת עזה . " אם האישה שמאלנית ,  בעלה בפנים שמאלני גם כן ",  כתב .  אחיה של העיתונאית הגן עליה וכתב כי יאיר נתניהו  " העליל ושיקר "
 
