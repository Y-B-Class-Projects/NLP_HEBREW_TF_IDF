נתניהו על הגז : " נקבל החלטות שיגרמו לשגשוג "
 ראש הממשלה קיבל אתמול בערב את דו"ח הוועדה לבחינת מדיניות משק הגז .  נתניהו : " הגז הוא מרבץ אנרגיה שנותן לישראל אופק כלכלי חדש "
" הגז הוא מרבץ אנרגיה שנותן לישראל אופק כלכלי חדש .  זה יכול לתת לנו גם עוצמה כלכלית וגם עצמאות כלכלית .  אני חושב שחשוב שנפתח אותו בצורה מושכלת ואחראית .  אני מתכוון ללמוד את הדו"ח ולהביא להחלטות שייתנו לנו את השגשוג בעתיד ",  כך אמר אתמול בערב ראש הממשלה בנימין נתניהו .
 נתניהו אמר הדברים לאחר שקיבל לידיו את דוח הוועדה לבחינת מדיניות משק הגז בראשות מנכ"ל משרד התשתיות שאול צמח ,  הקובעת  ( בין היתר )  כי מאגר  " לוויתן "  יוכל לייצא עד 75% מהיקף הגז הטבעי בו .
" יצוא גז הוא תנאי לביטחון אנרגטי ולתחרות בענף ",  אמר שר האנרגיה והמים ד"ר עוזי לנדאו לרגל הגשת הדוח . " אנו רוצים ודאות ומוטיבציה בקרב היזמים לחפש ,  למצוא ,  לפתח ולמשוך יזמים מובילים בעולם - כדי שזה יהיה ,  דרושה כדאיות כלכלית ". 
עוד אמר נתניהו כי  " מה שמדינת ישראל צריכה עכשיו זה תקציב אחראי .  אני מזכיר לכם שמול הטלטלה העולמית הצלחנו להוריד את רמת האבטלה .  היא היום 7.2% ,  היא הייתה יותר גבוהה ".  
" האבטלה יותר גבוהה היום בארצות הברית וגם יותר גבוהה באירופה ",  המשיך . " שם היא 11 אחוז ויש מדינות שבהן 50 אחוז מהצעירים מובטלים .  אני לא מוכן שזה יקרה כאן .  כדי שזה לא יקרה כאן ,  מדינת ישראל צריכה תקציב אחראי ".  

נתניהו על הגז : " נקבל החלטות שיגרמו לשגשוג "
 ראש הממשלה קיבל אתמול בערב את דו"ח הוועדה לבחינת מדיניות משק הגז .  נתניהו : " הגז הוא מרבץ אנרגיה שנותן לישראל אופק כלכלי חדש "
 
