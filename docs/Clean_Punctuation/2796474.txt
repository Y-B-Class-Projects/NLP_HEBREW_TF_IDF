נתניהו קורץ לחרדים :  רציתי אותם בקואליציה ,  דרושה אחדות
אחרי נאום מדיני בפתיחת מושב הכנסת ,  התראיין ראש הממשלה ל"קול ברמה "  ואמר כי לא הוא זה שמנע את כניסת הסיעות החרדיות לקואליציה . " הייתה התנגדות של כמה משותפיי ,  ולצערי היא מנעה יצירת ממשלת אחדות "
 אחרי הנאום בכינוס פתיחת מושב החורף של הכנסת - שהיה בגוון ימני מהרגיל ,  העניק הערב  ( שני )  ראש הממשלה בנימין נתניהו ריאיון לרדיו החרדי  " קול ברמה ",  שבו הבהיר כי לא הוא התנגד לצירוף המפלגות החרדיות לקואליציה ברשותו ,  אלא  " שותפיו "  לממשלה .
 בתקופה בה נראים סדקים בקואליציה בצל המו"מ המדיני התקוע והעיכוב בטיפול ביוקר המחיה ,  וכשנשמעים קולות על הקדמת הבחירות  קורץ נתניהו לחרדים ,  מי שהיו בעבר שותפיו הטבעיים .  
בתשובה לשאלה אם הוא הוביל את הרחקת המפלגות החרדיות ,  ש"ס ויהדות התורה ,  מהממשלה הנוכחית אמר כי  " החרדים לא היו מנודים מהקואליציה בראשותי ,  מפני שלא אני הוא זה שהתנגדתי לצירוף של איזושהי מפלגה ".  לדבריו , " זו הייתה התנגדות של כמה משותפיי ,  ולצערי היא מנעה יצירת ממשלת אחדות רחבה .  אני חושב שזה מה שצריך בימים אלה ,  אחדות רחבה ,   ( של )  עם ישראל על כל חלקיו ,  כל פלגיו ".  הוא המשיך ואמר כי הוא  " ניסה לגבור עליה  ( על ההתנגדות )  ,  ולא היה לנו את הכוחות ולא את המספרים ".  
עוד ידיעות מהזירה הפוליטית בוואלה !  חדשותאחרי הגיור :  הכנסת תצביע הערב על חוק הפונדקאותסער על חוק המסתננים : " לא אתפשר גם בימיי האחרונים"בצל המתיחות בבירה :  ראש הממשלה הפלסטיני הגיע להר הבית
הוא שב והבהיר כי  " אם הדבר היה בידיי ,  כמובן שאני אינני מנדה חרדים ,  זה אבסורד .  אני לא נוהג כך - לא בחיי הציבוריים ולא בחיי הפרטיים ".  
ראש הממשלה התייחס ליריבות שהתפתחה בינו לבין הסיעות החרדיות נוכח אי-צירופן לממשלה ואמר ש"אין לזה יסוד והצדקה ".   " לפעמים אומרים דבר שאינו משקף את המציאות .  אני חושב שהם יודעים היטב את האמת ואני חושב שגם הציבור החרדי יודע את האמת - והאמת היא האמת .  אי אפשר לשנות אותה על ידי אמירה זאת או אחרת ",  אמר .  לראיה ,  כך לפי נתניהו  הוא ביקש למנוע את חוק הגיור החדש ,  אך שוב ה"מספרים "  היו נגדו . " בחוק הגיור ,  הכוונה שלי הייתה ברורה ,  רציתי לשמור על אחדותם ,  לא לקרוע קרעים ולא לגזור גזרים ,  שוב ,  אנחנו צריכים את הקולות ולא תמיד יש לנו את הקולות ".  לדברי ראש הממשלה , " כל עוד המבנה של הכנסת הוא כפי שהוא "  - הדברים עוברים בהצבעת הרוב . " בוודאי שמבחינתי ,  אני לא מאמין בפסילות האלה ,  אלה פסולים ?  ככה נגיד ?  ". 
בהתייחסו לחוק המע"מ 0% לדירה ראשונה לזוגות צעירים ,  שעשויה לפגוע במידת מה בציבור החרדי בשל ההתניה שהוא מכיל  אמר : " אני ,  כמיטב יכולתי ,  עושה דברים כדי למתן נטיות נגד הציבור הזה .  כשאויבנו מאוחדים בשנאת ישראל וברצון להשמדת ישראל ,  ראוי ששבטי ישראל יתאחדו גם הם ,  זו הגישה שלי מאז ומתמיד וזו הגישה שלי גם היום ". 
על יחסיו עם ראשי הסיעות החרדים ,  בהם יו"ר ש"ס ,  אריה דרעי אמר נתניהו כי הוא  " מקיים איתם קשר פתוח ואמיתי ".  

נתניהו קורץ לחרדים :  רציתי אותם בקואליציה ,  דרושה אחדות
אחרי נאום מדיני בפתיחת מושב הכנסת ,  התראיין ראש הממשלה ל"קול ברמה "  ואמר כי לא הוא זה שמנע את כניסת הסיעות החרדיות לקואליציה . " הייתה התנגדות של כמה משותפיי ,  ולצערי היא מנעה יצירת ממשלת אחדות "
 
