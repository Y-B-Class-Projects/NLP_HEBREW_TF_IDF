נפתלי נדרש להסביר כיצד דלף לידיו התצהיר הגנוז של שרה נתניהו
בית הדין לעבודה הורה לאב הבית לשעבר לנמק עד מחר כיצד הגיע לידיו התצהיר ,  שבו צוטטה לכאורה רעיית ראש הממשלה .  מוקדם יותר ננזפה נתניהו על כך שהפרקליטות ,  מטעמה ,  החליטה להגיש את התצהירים רק לאחר הבחירות
 ( היום :  מני נפתלי פנה לגולשים ברשת בבקשה לעזרה כספית במשפטו )  
בית הדין האזורי לעבודה הורה הערב  ( רביעי )  לאב הבית לשעבר במעון ראש הממשלה ,  מני נפתלי ,  להגיש עד מחר ב-13:00 תצהיר מטעמו כיצד דלפה לידיו טיוטת התצהיר הגנוז לכאורה של שרה נתניהו ,  באילו נסיבות ,  ממי ומתי .  זאת ,  לאחר בקשה דחופה שהגישה הפרקליטות בנושא .
 מוקדם יותר היום ,  הורה בית הדין לענייני עבודה בירושלים לפרקליטות להגיש עד יום ראשון הקרוב - יומיים לפני הבחירות - תצהיר של שרה נתניהו בפרשת מני נפתלי .  זאת ,  אחרי שבאופן תמוה הוא לא צורף אתמול לתצהירים שהגישה הפרקליטות בנדון .  במקביל ,  פנו פרקילטותיו של נפתלי לבית הדין בבקשה להציג תצהיר לא חתום של שרה נתניהו ,  שלטענתן הגיע לידיהן . 
" החלטת בית הדין אינה בגדר המלצה .  במיוחד אמורים הדברים לגבי טענות שכבר הועלו ונדחו .  לפיכך ,  טענת המדינה כי היא סבורה שאין צורך בעדותה של הגברת נתניהו מוטב היה לולא נטענה ",  קבע בית הדין .  
החלטת הפרקליטות ,  המייצגת את בני הזוג נתניהו בפרשה ,  שלא להגיש תצהיר אתמול - בניגוד להוראות בית הדין - עוררה תרעומת רבה .  זאת ,  לאחר שבקשתה להגיש את התצהירים רק לאחר הבחירות נתקלה בסירוב מצדו של בית הדין .  ועדיין ,  הפרקליטות בחרה לעשות דין לעצמה ,  ועל כך יצא קצפה של שופטת בית הדין .
 
נפתלי נדרש להסביר כיצד דלף לידיו התצהיר הגנוז של שרה נתניהו
בית הדין לעבודה הורה לאב הבית לשעבר לנמק עד מחר כיצד הגיע לידיו התצהיר ,  שבו צוטטה לכאורה רעיית ראש הממשלה .  מוקדם יותר ננזפה נתניהו על כך שהפרקליטות ,  מטעמה ,  החליטה להגיש את התצהירים רק לאחר הבחירות

