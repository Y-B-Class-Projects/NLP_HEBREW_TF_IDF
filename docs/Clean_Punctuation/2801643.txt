בצל המתיחות :  נתניהו נפגש עם קרי והמלך עבדאללה בירדן
ראש הממשלה הגיע לממלכה ונפגש בעמאן עם שר החוץ של ארה"ב ועם המלך .  מחלקת המדינה הקדימה והודיעה כי שלושת המנהיגים ידונו ב"דרכים להשיב את השקט לירושלים "
  ( נתניהו ,  בשלישי : " ערביי ישראל ,  אל תיסחפו אחרי ההסתה ")  
ראש הממשלה בנימין נתניהו נפגש הערב  ( חמישי )  בעמאן עם שר החוץ של ארצות הברית ,  ג'ון קרי ,  ועם מלך ירדן ,  עבדאללה .  מוקדם יותר הודיעה מחלקת המדינה האמריקנית כי שלושת המנהיגים ידונו באירועים האחרונים בירושלים . " הפגישה תתמקד בדרכים להשיב את השקט ולמנוע את הסלמת המתיחות בירושלים ",  נמסר .
 קרי הגיע אתמול לירדן על מנת לדון עם המלך עבדאללה במתיחות בירושלים ובהר הבית .  מחלקת המדינה הודיעה כי בשיחתם יעסקו השניים גם במצב באזור ובמאבק בארגון  " המדינה האיסלאמית "   ( דאעש )  .  מחר צפוי קרי להמריא לאיחוד האמירויות הערביות .
 עוד בוואלה !  חדשות:הותר לפרסום :  הנאשם ברצח נועה אייל  דניאל נחמניאיש עסקים המקורב לזקן ואולמרט נמצא ירוי בראשו ברכבוהישג למשטרה :  נעצר  " מהנדס "  מטעני החבלה של העולם התחתון 
לפני שבוע שוחחו נתניהו והמלך עבדאללה בעקבות האירועים האחרונים בהר הבית ובירושלים .  נתניהו הדגיש בשיחה את מחויבות ישראל לשמור על הסטטוס-קוו בהר הבית ,  כמו גם על מעמדה של ירדן בו .  זאת ,  בהתאם להסכם השלום בין המדינות .  מלשכת ראש הממשלה נמסר כי  " שני המנהיגים קראו לסיום מידי של כל פעולות האלימות וההסתה ". 
יממה קודם לכן הודיעה הממלכה ההאשמית כי השגריר וואליד עבידאת הוחזר לעמאן לצורך התייעצויות .  זאת ,  בעקבות עימותים בין כוחות הביטחון לבין פלסטינים בכמה מוקדים בבירה וכן סגירת הר הבית למתפללים .  פרט להחזרת השגריר ,  ירדן הודיעה כי היא מתכוונת להגיש תלונה רשמית למועצת הביטחון של האו"ם בגין פעולות ישראל באתרים הקדושים בירושלים .  
לפני כשבועיים דיווח העיתון הכווייתי  " אל-ג'רידה "  כי נתניהו ועבדאללה נועדו בחשאיות בעמאן ודנו בהרגעת המתיחות בירושלים .  לפי הדיווח ,  הפגישה עסקה באירועים בבירה ובתוכניות הבנייה של ישראל בעיר ,  והוסכם בה על חיזוק התיאום בין ישראל לבין הווקף המוסלמי לשם שמירה על הרגיעה באזור הר הבית .  עוד דווח כי המלך עבדאללה עדכן את יו"ר הרשות הפלסטינית אבו מאזן בדבר הפגישה .  

בצל המתיחות :  נתניהו נפגש עם קרי והמלך עבדאללה בירדן
ראש הממשלה הגיע לממלכה ונפגש בעמאן עם שר החוץ של ארה"ב ועם המלך .  מחלקת המדינה הקדימה והודיעה כי שלושת המנהיגים ידונו ב"דרכים להשיב את השקט לירושלים "
 
