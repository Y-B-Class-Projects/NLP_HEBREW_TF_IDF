כחלון :  נתניהו לא יוכל להמשיך בתפקיד אם יוגש כתב אישום
בריאיון ל"החדשות "  הבהיר שר האוצר כי במקרה של הגשת כתב אישום נגד ראש הממשלה ,  מפלגתו לא תישאר בקואליציה . " הוא לא צריך אותי בשביל זה - לדעתי הוא עצמו יקום וילך או המפלגות האחרות ",  אמר
ראש הממשלה בנימין נתניהו לא יוכל להמשיך לכהן כראש הממשלה אם יוגש נגדו כתב אישום - כך אמר שר האוצר ,  משה כחלון ,  בריאיון ל"החדשות "  שחלק ממנו שודר הערב  ( חמישי )  . " יש אדם אחד ויש חוק אחד ,  חוק שאומר שהיועץ המשפטי לממשלה מחליט אם יוגש כתב אישום .  ימצו את התהליכים והיועץ המשפטי לממשלה יודיע שהחליט להגיש כתב אישום נגד ראש הממשלה - ראש הממשלה לא יוכל להמשיך לכהן כראש ממשלה תחת כתב האישום ,  זו תשובתי לפני שלושה חודשים והיום ",  אמר כחלון בריאיון . 
" בליכוד יכולים לומר מה שהם רוצים ",  אמר כחלון על חברי הליכוד שתומכים בהמשך כהונת נתניהו גם אם יוגש נגדו כתב אישום . " אם מתחיל משפט נגד ראש הממשלה הוא לא יוכל לכהן ",  הבהיר כחלון , " הוא לא צריך אותי בשביל זה - לדעתי הוא עצמו יקום וילך או המפלגות האחרות ".  על השאלה האם מפלגתו תישאר בממשלה בזמן שראש ממשלה עומד לדין השיב : " ודאי ".  
בשיא המשבר הפוליטי ,  דרש ראש הממשלה מהשותפים לקואליציה להתחייב לא לפרוש מהממשלה עד 2019 ,  אך הם הבהירו כי לא יתנו התחייבות כזו .  יו"ר הבית היהודי ,  נפתלי בנט ,  סימן גם הוא הגשה של כתב אישום כקו אדום מבחינה פוליטית ,  כשבריאיון לערוץ 7 אמר כי  " לא המלצות ולא שימוע הם רגעי החלטות .  צומת החלטה ראשון הוא רק אם יש כתב אישום סופי ואז נתלבט לפי הסיטואציה ". 
לאחר שנפתר המשבר סביב חוק הגיוס ,  הלילה אישרה הכנסת את תקציב המדינה לשנת 2019 . " במקום בחירות - אנחנו מביאים בשורות ",  אמר שר האוצר בנאומו במליאה לפני ההצבעה . " אחרי עבודה של חצי שנה קשה ומייגעת של אנשי האוצר ,  מנכ"ל אגף תקציבים ,  סגנים וראשי ועדות בכנסת וחברי כנסת ,  אני שמח להציג היום את תקציב המדינה .  לפני שבוע אמרתי שאם תקציב המדינה לא יעבור עד ליל הסדר אני אאלץ לעזוב את התפקיד .  הערב אני שמח שאפשר כבר לומר שגם נשב ליל הסדר וגם אהיה בתפקיד ונמשיך לשרת את עם ישראל ". 
את הרעיון לאשר את התקציב יותר מחצי שנה לפני המועד הנהוג ושנה לפני התאריך האחרון המותר בחוק העלה לראשונה ראש הממשלה יחד עם השר כחלון בחודש אוקטובר אשתקד .  בסביבת נתניהו הסבירו אז כי המטרה היא להבטיח את יציבות הממשלה עד מועד הבחירות המתוכנן בנובמבר 2019 ,  אך במערכת הפוליטית העריכו כי גם אישורו של התקציב הלילה אינו מעניק יציבות לממשלה אחרי המשבר האחרון .  

כחלון :  נתניהו לא יוכל להמשיך בתפקיד אם יוגש כתב אישום
בריאיון ל"החדשות "  הבהיר שר האוצר כי במקרה של הגשת כתב אישום נגד ראש הממשלה ,  מפלגתו לא תישאר בקואליציה . " הוא לא צריך אותי בשביל זה - לדעתי הוא עצמו יקום וילך או המפלגות האחרות ",  אמר

