מאות הפגינו נגד היועמ"ש בפ"ת : " לא ניתן למשטרה לזרוע פחד "
 במחאה על היחס למפגינים ועל ההתמהמהות בחקירת רה"מ ,  התאספו פעם נוספת כ-700 מוחים הקוראים למנדלבליט לקבל החלטה בנוגע לחקירות .  ח"כ זנדברג : " האלימות תמיד מופעלת נגד מיעוטים המבקרים את השלטון "
 כ-700 מפגינים התאספו הערב  ( שבת )  בסמוך לביתו של היועץ המשפטי לממשלה אביחי מנדלבליט בפתח תקווה ,  במחאה על צמצום זכות המחאה ומעצר מפגינים במקום בשבועות האחרונים .  המוחים קוראים למנדלבליט לקבל בהקדם החלטה בנושא הגשת כתב אישום נגד ראש הממשלה בנימין נתניהו .  המפגינים עוטים מסיכה בדמותו של מנדלבליט ,  כשידו סותמת את פיו .
 חברת הכנסת מיכל רוזין  ( מרצ )  הנמצאת בהפגנה ,  אמרה כי  " ניסיונותיו של נתניהו לייצר דה-לגיטימציה ולצייר את ההפגנות כפוטש מצביעים על הפחד שלו מהתעוררות אזרחית .  חופש המחאה היא זכות יסוד של כלל האזרחים במדינה דמוקרטית ולא ניתן לאף אחד לצמצם אותה .  אנחנו כאן עם המפגינים שמבקשים צדק .  לא ניתן למשטרה לזרוע פחד באלימות ומעצרים ". 
ח"כ תמר זנדברג ,  חברת מפלגתה של רוזין ,  טענה : " ההפגנות שהתחילו נגד השחיתות השלטונית נהפכו להפגנות על עצם הזכות להפגין .  האלימות המשטרתית שנראתה כאן מצטרפת לאלימות נגד חרדים אתמול ,  לאלימות בהפגנות אחרות בשטחים ובכל מקום ".  לדבריה , " היא תמיד מופעלת נגד מיעוטים או כאלה שמתאגדים ומבקרים את השלטון ודווקא לכן הן כל כך חשובות וזוהי לא רק זכות אלא חובה להגן על הזכות המקודשת הזאת - חופש המחאה ". 
ח"כ איציק שמולי  ( המחנה הציוני )  השתתף אף הוא בהפגנה ואמר כי הוא  " מצדיע למפגינים שנאבקים למען שלטון החוק והדמוקרטיה וניתן להם את כל הגיבוי שאפשר ".  לדבריו , " אחרי המראות הקשים שראינו בשבוע שעבר ,  כולל ניסיונות ההשתקה של המחאה והאלימות כלפי המפגינים - אין שום אפשרות להיות אדישים ". 
עוד בוואלה !  NEWS:היועמ"ש מנדלבליט על ההפגנות מול ביתו : " חופש הביטוי יישמר"עשרות מפגינים ליד בית היועמ"ש : " ניסיונות ההפחדה לא חוקיים "  
בשבוע שעבר נאספו כ-200 מפגינים במקום ,  ולדברי נוכחים במקום ,  חברי כנסת שלקחו חלק בהפגנה ביקשו מהשוטרים שלא ימנעו מהמפגינים את זכותם למחות .  20 מפגינים עוכבו לחקירת משטרה .  
לפני כשבועיים נעצרו במקום תשעה מפגינים שטענו כי המשטרה השתמשה נגדם באלימות קשה .  בין היתר פונה אחד ממובילי המחאה ,  מני נפתלי ,  אל בית החולים ,  עם חשש לשבר בידו וכן פונו משתתפים נוספים כשהם סובלים מחבלות שונות .  ברקע נוכחותם של חברי כנסת בהפגנות ,  קבע היועץ המשפטי לכנסת איל ינון לאחריה כי אלו לא יוכלו להשתתף בהפגנות שמוגדרות כבלתי חוקיות .  
ביום חמישי האחרון התייחס מנדלבליט להפגנות והדגיש כי  " הזכות למחות ולהפגין היא אחת מאבני היסוד של חופש הביטוי ,  ובתור שכזו היא זוכה למעמד בכורה בחברה הדמוקרטית במדינת ישראל .  לדברי היועמ"ש , " כל עוד אני מכהן בתפקיד היועץ המשפטי לממשלה ,  חופש הביטוי והזכות למחות ולהפגין יישמרו מכל משמר .  כך היה וכך יהיה ".  
בהתייחסו לדרישת המפגינים לקבלת החלטה לגבי נתניהו טען היועמ"ש כי  " חופש הביטוי מיועד להגן בעיקר על הקולות הביקורתיים לשלטון ,  ובכלל זאת ,  גם ביקורת המופנית כלפי היועץ המשפטי לממשלה .  מובן כי מימוש הזכות להפגין נדרש להיעשות בהתאם לדין ,  לפסיקת בית המשפט העליון ולהוראות המשטרה בנושא .  הדברים נכונים ביחס לכל הפגנה ומחאה ,  ואינם מכוונים אך כלפי המחאה המתקיימת בקשר לחקירות המתנהלות בעניינו של ראש הממשלה ". 
 ( עדכון ראשון 20:14 )  

מאות הפגינו נגד היועמ"ש בפ"ת : " לא ניתן למשטרה לזרוע פחד "
 במחאה על היחס למפגינים ועל ההתמהמהות בחקירת רה"מ ,  התאספו פעם נוספת כ-700 מוחים הקוראים למנדלבליט לקבל החלטה בנוגע לחקירות .  ח"כ זנדברג : " האלימות תמיד מופעלת נגד מיעוטים המבקרים את השלטון "
 
