ארה"ב : " אנו מבינים שהמו"מ נכנס לזמן קריטי "
 בצל חידוש הבנייה בגדה המערבית ,  דובר מחלקת המדינה האמריקאית הצהיר כי בארה"ב  " מבינים שהמו"מ נכנס לזמן קריטי ".  לדבריו ,  יש להבין כי בין הצדדים נבנה לאורך השנים  " היעדר בסיסי של אמון "
 דובר מחלקת המדינה האמריקאית פיליפ קראולי אמר אמש  ( שלישי )  כי ארצות הברית  " מבינה "  את מורכבות המצב הפוליטי שנוצר בין ישראל והרשות הפלסטינית עם חידוש הבנייה בהתנחלויות בתחילת השבוע . " אנו מבינים שנכנסנו לזמן קריטי ,  שבו עלינו למצוא דרך לסייע לשני הצדדים לפתור את המצב שנוצר  ולהמשיך במשא ומתן ",  אמר קראולי במהלך מסיבת עיתונאים בוושינגטון .  
דובר מחלקת המדינה התייחס למאמצי הממשל האמריקאי למנוע את פיצוץ המו"מ ,  בצל ביקורו באזור של השליח האמריקאי המיוחד למזרח התיכון ג'ורג' מיטשל .  לדבריו , " אנו מתמודדים עם מצב של היעדר בסיסי של אמון שנבנה לאורך השנים ".  
קראולי לא מסר פרטים מדויקים לגבי המשך ביקורו של מיטשל ,  אך אמר כי הוא  " יישאר במזרח התיכון כדי לקיים שורה של פגישות נוספות עם מנהיגי האזור לפני כינוס הליגה הערבית ".  במהלך הכינוס צפוי אבו מאזן להודיע אם הרשות הפלסטינית מתכוונת להמשיך במו"מ הישיר עם ישראל .  
במסגרת ביקורו הנוכחי נועד מיטשל אמש עם שר הביטחון אהוד ברק בביתו בתל אביב .  הוא צפוי להיפגש בהמשך היום עם ראש הממשלה בנימין נתניהו .  ביום חמישי ייוועד מיטשל עם יו"ר הרשות הפלסטינית אבו מאזן .
 בתוך כך ,  מזכירת המדינה האמריקאית הילרי קלינטון התקשרה ליו"ר הרשות הפלסטינית אבו מאזן ודנה עמו בתהליך השלום .  על פי הדיווח של סוכנות הידיעות הפלסטינית הרשמית  " וופא ",  קלינטון הבהירה לאבו מאזן כי ארה"ב תמשיך בימים הקרובים להשקיע את מירב המאמצים על מנת לקדם את תהליך השלום .  בנוסף היא הבטיחה לאבו מאזן לעדכן אותו בסיכומים אליהם תגיע עם ישראל בעניין הקפאת הבנייה . " נמשיך להשקיע מאמצים עד להקמת מדינה פלסטינית עצמאית ",  הוסיפה .
 מוקדם יותר אתמול הודיע יו"ר הרשות הפלסטינית אבו מאזן כי האחריות לכישלון השיחות תוטל על ישראל .  בראיון לסוכנות הידיעות הצרפתית אמר : " מי שהחליט להמשיך לבנות בהתנחלויות ולספק להן אבטחה והגנה הוא זה שהחליט להפסיק את המשא ומתן ".  
יחד עם זאת הבהיר אבו מאזן כי הפלסטינים מעוניינים להמשיך בשיחות  " כנות ורצינות "  וכי ההחלטה הסופית בעניין חידוש המו"מ  " תתקבל לאחר שורת התייעצויות בפתח ובאש"ף שיתקיימו ביומיים הקרובים ".  אבו מאזן הוסיף כי יישא  " נאום חשוב מאוד "  בפני הליגה הערבית ב-4 באוקטובר ,  שבו יכריז  " על החלטות היסטוריות ". 

ארה"ב : " אנו מבינים שהמו"מ נכנס לזמן קריטי "
 בצל חידוש הבנייה בגדה המערבית ,  דובר מחלקת המדינה האמריקאית הצהיר כי בארה"ב  " מבינים שהמו"מ נכנס לזמן קריטי ".  לדבריו ,  יש להבין כי בין הצדדים נבנה לאורך השנים  " היעדר בסיסי של אמון "
 
