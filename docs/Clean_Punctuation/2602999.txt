נתניהו בגדר הגבול עם מצרים : " הושג הבלתי אפשרי "
 ראש הממשלה סייר לאורך הגדר שבנייתה הושלמה השבוע והתגאה בהישג : " סיימנו לפני הזמן ,  ובתקציב ".  לדבריו ,  הודות לפרויקט ב-7 החודשים האחרונים לא נכנס לערי ישראל אף מסתנן
ראש הממשלה בנימין נתניהו סייר היום  ( רביעי )  בגבול ישראל מצרים ,  לרגל השלמת גדר המערכת לאורך גבול מצרים .  הוא הביע שביעות רצון מסיום העבודות ,  ומהנתונים האחרונים מהם עולה כי בשנה האחרונה חלה ירידה דרמטית במספר המסתננים הנכנסים לישראל .
" הגדר הושלמה לפני הזמן ,  בתוך התקציב ,  ואפילו מתחת לו .  הושג הבלתי אפשרי ",  התגאה ראש הממשלה במהלך הסיור בגבול .  מנתוני רשות ההגירה והאוכלוסין עולה כי בשבוע האחרון ,  לראשונה מאז 2006 ,  לא חצה אף מסתנן את הגבול עם מצרים .  בנאומו היום בדרום אמר נתניהו כי  " במהלך שבעת החודשים האחרונים לא נכנס לערי ישראל אפילו מסתנן אחד ",  כיוון שכל המסתננים הועברו מיידית למתקני שהייה ומעצר .
 נתניהו ,  שיודע כי סוגית המסתננים היא נושא מהותי במערכת הבחירות ,  הבהיר כי את המודל שבגבול מצרים יש ליישם בגבולות אחרים . " ההצלחה הזו אומרת שצריך להשלים המלאכה במקומות נוספים ,  כמו רמת הגולן - שם עשויה להיות בעיה ביטחונית באפשרות של זליגת אוכלוסיות ",  אמר .  
בטקס מיוחד בהשתתפות סגן הרמטכ"ל האלוף יאיר נוה ,  אלוף פיקוד דרום טל רוסו וראש מינהלת הגדר תא"ל ערן אופיר ,  הודה ראש הממשלה לצה"ל ולמשרד הביטחון ,  שהובילו את העבודות ,  ולאלפי העובדים והקבלנים .  נתניהו המחיש את הסיבה שבגינה נוצר שטף מבקשי העבודה ,  ותלה אותה באיכות הכלכלה הישראלית . " פער השכר בין מדינות רבות באפריקה לבין תל אביב הוא אחד למאה .  מסתנן יכול להרוויח בישראל בחודש אחד פי מאה ממה שהוא יכול להרוויח בארץ מוצאו .  לכן נמשכו לכאן שיירות של אנשים מאפריקה ואיבדנו שליטה על גבולותינו .  יש גם מדינות באירופה שאיבדו שליטה ,  אבל עבורנו זה היה איום על אושיות המדינה ",  אמר .  
כפי שפורסם לראשונה בוואלה !  ,  בתחילת השבוע השלימו אנשי מנהלת הגדר בצה"ל ומשרד הביטחון בנייה של 230 קילומטר מגדר הגבול המערבי ,  מכרם שלום ועד נטפים .  בחודשים הקרובים צפויה להסתיים בניית החלק באחרון של הגדר :  13 קילומטר באזור עוטף אילת .   נתניהו ,  שנוהג לסייר בהר הנגב אחת לכמה חודשים ולהתעדכן בהתפתחויות התחייב כי ימשיך יוציא את המסתננים שכבר נכנסו ארצה מחוץ לגבולות ישראל . " נפעל להחזיר עשרות אלפים מהמסתננים חזרה לארצות המוצא שלהם .  התחלנו בהחזרת המסתננים לארצות המוצא .  כשם שעצרנו את הכניסה ,  כך נחזיר את אלה שנמצאים בערי ישראל ",  אמר נתניהו .  כשנשאל על ידי כתבים כיצד ניתן להחזיר פליטים מאריתריאה וסודן חזרה לארצות מוצאם - בניגוד לחוות הדעת של משרד המשפטים ומשרד החוץ ,  השיב ראש הממשלה : " את רוב אלה שנמצאים ניתן להחזיר בתכנית סדורה .  אני מניח שניתן להחזיר עשרות אלפים .  נעשים דברים שאני מעדיף לא לפרט ". 
 אלוף פיקוד דרום טל רוסו אמר כי  " המענה הביטחוני בגבול המערבי השתפר באופן דרמטי .  מאז עמוד ענן יש ירידה בניסיונות הפיגוע ".  
לקריאה נוספת:שבע שנים להתנתקות :  חמאס נערך לבנייה בגוש קטיףמאות מבקשי מקלט שבתו רעב במתקן סהרוניםעתירה נגד חוק מניעת הסתננות :  התעמרות בפליטים
לפניות לכתבת :  tal_sh@walla.net.il 

נתניהו בגדר הגבול עם מצרים : " הושג הבלתי אפשרי "
 ראש הממשלה סייר לאורך הגדר שבנייתה הושלמה השבוע והתגאה בהישג : " סיימנו לפני הזמן ,  ובתקציב ".  לדבריו ,  הודות לפרויקט ב-7 החודשים האחרונים לא נכנס לערי ישראל אף מסתנן

