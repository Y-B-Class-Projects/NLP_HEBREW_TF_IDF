קרי : " נתניהו היה נלהב לפלוש לעיראק ,  וראינו איך זה נגמר "
 שר החוץ האמריקני - שתמך אף הוא בפלישה ב-2002 - טען באופן חריג כי  " שיקול הדעת של נתניהו עשוי להיות מוטעה ".  לדבריו , " ישראל היום בטוחה יותר ממה שהייתה לפני הסכם הגרעין .  עכשיו נתניהו אומר ,  'אנחנו צריכים להאריך את הסכם הביניים "
  ( נתניהו בקונגרס ב-2002 : " הפלת סדאם תשפיע לחיוב על האזור ")  
שר החוץ של ארצות הברית ג'ון קרי אמר היום  ( רביעי )  כי לראש הממשלה בנימין נתניהו  " עלול להיות שיקול דעת שפשוט אינו נכון "  בהתנגדותו לשיחות הגרעין עם איראן .  בשימוע בוועדת יחסי החוץ של בית הנבחרים בוושינטון ,  קרי סירב להגיב על נאומו הצפוי של נתניהו בפני הקונגרס בשבוע הבא ,  אולם לא חסך בביקורת על ראש הממשלה הישראלי .
 קרי ציין כי למרות שבעבר נתניהו התנגד להסכם הביניים בין איראן למעצמות וכינה אותו  " עסקת המאה "  עבור טהראן ,  ראש הממשלה הביע תמיכה בו ,  לאחר שנמצא כי ההסכם הביא לעיכוב תכנית הגרעין .  לדברי קרי , " נתניהו תמך נלהבות ודיבר על חשיבות הפלישה לעיראק ,  וכולנו יודעים מה קרה עם זה ".  
עוד בוואלה חדשות:יועצו הבכיר של נתניהו הופתע מנאומו בקונגרסהיועצת לביטחון לאומי של אובמה : " נאום נתניהו - מהלך הרסני"קרי עוקץ את נתניהו :  מי שמתנגד לעסקה עם איראן - לא מכיר אותהנתניהו נתניהו בקונגרס ב-2002 :  סדאם מפתח נשק גרעיני ,  הדחתו תסייע לאזור 
קרי ביסס את דבריו על עדות של נתניהו בפני הקונגרס האמריקני בשנת 2002 ,  במסגרתה חזה ראש הממשלה שהפלת סדאם חוסיין בעיראק  " תביא ליציבות באזור "  ותחליש את איראן .  הוא אף הזהיר באותו נאום כי השליט העיראקי סדאם חוסיין מנסה לפתח נשק גרעיני .  בסופו של דבר ,  כידוע ,  התברר כי לעיראק של סדאם חוסיין לא הייתה יכולת לייצר נשק להשמדה המונית ,  וכי הפלת סדאם חיזקה מאוד את איראן ,  ואף תרמה לעלייתם של ארגונים קיצוניים .  דבריו של קרי נועדו בעיקר לאוזניהם של חברי קונגרס דמוקרטים ,  שמתנגדים בתוקף לכניסת ארצות הברית למלחמה נוספת במזרח התיכון .
 קרי תמך גם הוא בפלישה לעיראק ב-2002 ,  אולם בהמשך הביע חרטה על כך ויצא נגד המלחמה לקראת התמודדותו הכושלת על הנשיאות ב-2004 .  דבריו נגד נתניהו זכו לביקורת ברשתות החברתיות ,  על רקע העובדה שגם הוא עצמו ,  כמו נתניהו ,  תמך בזמנו בפלישה לעיראק .  אמירה פומבית של שר חוץ אמריקני המטילה ספק בשיקול דעתו של ראש ממשלת ישראל הינה חריגה ביותר ,  ומעידה על עומק המשבר בין שתי המדינות . 
" ישראל היום בטוחה יותר ממה שהייתה לפני הסכם הגרעין ",  הוסיף קרי . " היום הוא אומר ,  'אנחנו צריכים להאריך את ההסכם הזה' ".  דבריו של קרי מגיעים בצל מתיחות הולכת ומחריפה בימים האחרונים ביחסים בין הבית הלבן לירושלים ובין המפלגה הדמוקרטית למפלגה הרפובליקנית ,  בעקבות נאומו הצפוי של נתניהו ,  בו יבקש מהאמריקנים להתנגד להסכם גרעין .
 בדברים שנשא היום נתניהו במעלה אדומים בעקבות פרסום דוח מבקר המדינה ,  טען ראש הממשלה : " אני מכבד את הבית הלבן ואת נשיא ארצות הברית ,  אבל בעניין כל כך גורלי שיכול לקבוע אם נתקיים או לא ,  חובתי לעשות הכול כדי למנוע סכנה גדולה זו למדינת ישראל ".  לדבריו , " מההסכם שמתגבש כרגע יש הרבה סיבות לדאוג ".   
" המעצמות התחייבו למנוע מאיראן נשק גרעיני ",  ציין נתניהו . " מההסכם המתגבש נראה שהן ויתרו על ההתחייבות הזו והן משלימות עם זה שאיראן ,  בהדרגה של שנים ,  תפתח יכולות לייצר חומר בקיע להרבה מאוד פצצות גרעין .  אולי הם משלימים עם זה .  אני אינני מוכן ".  
במקביל ,  נתניהו ספג הערב ביקורת קשה גם מדב זקהיים ,  בכיר לשעבר בממשלי בוש ורייגן ,  שנחשב לאחד הקולות הבולטים במפלגה הרפובליקנית בתחום מדיניות החוץ .  במאמר שפורסם במגזין  " פוריין אפיירס "  כינה זקהיים את נתניהו  " שורף גשרים ",  והזהיר כי התנהלותו המתריסה כלפי הבית הלבן והתעקשותו להתערב בזירה הפוליטית הפנים-אמריקנית ,  יגרמו נזק כבד למערכת היחסים בין ישראל לארה"ב .  זקהיים הוסיף כי נתניהו אף מסייע בעקיפין לעיסקה הרעה עם איראן שהוא עצמו כל כך מתנגד לה ,  בכך שהוא מסיט את תשומת הלב מהעסקה עצמה לוויכוח סביב נאומו בקונגרס .
 הלילה התייחסה היועצת לביטחון לאומי של ארצות הברית ,  סוזן רייס ,  לנאומו הצפוי של נתניהו ,  וטענה כי  " מה שקרה בשבועות האחרונים ,  בשל ההזמנה של יו"ר בית הנבחרים וההסכמה של ראש הממשלה נתניהו ,  לא היה רק מצער - אלא גם הרסני ".  לטעתנה , " היחסים בין המדינות היו תמיד מעל הפוליטיקה .  יש לשמור על זה כך .  אנחנו רוצים זאת .  אני חושבת שגם ישראל רוצה זאת ". 
לפניות לכתב :  amir.tibon@walla.co.il 

קרי : " נתניהו היה נלהב לפלוש לעיראק ,  וראינו איך זה נגמר "
 שר החוץ האמריקני - שתמך אף הוא בפלישה ב-2002 - טען באופן חריג כי  " שיקול הדעת של נתניהו עשוי להיות מוטעה ".  לדבריו , " ישראל היום בטוחה יותר ממה שהייתה לפני הסכם הגרעין .  עכשיו נתניהו אומר ,  'אנחנו צריכים להאריך את הסכם הביניים "
 
