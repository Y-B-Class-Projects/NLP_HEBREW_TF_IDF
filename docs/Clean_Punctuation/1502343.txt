ברק :  נאום נתניהו יהיה זהיר ומעורפל
שר הביטחון מנמיך ציפיות לקראת נאומו המדיני של ראש הממשלה .  אלי ישי : " נתניהו לא יפקיר את האינטרסים של ישראל "
  ( עריכת וידאו :  איילת שולמן )  .
 דריכות ומגוון הערכות במערכת הפוליטית לקראת הנאום המדיני שיישא הערב  ( ראשון )  ראש הממשלה בנימין נתניהו באוניברסיטת בר אילן .  שר הביטחון ויו"ר מפלגת העבודה אהוד ברק אמר הבוקר בישיבת שרי המפלגה ,  כי  " הנאום יהיה זהיר ומעומעם עד מאוד ,  ויש להנמיך ציפיות ".  
יו"ר ש"ס ,  שר שר אלי ישי אמר לפני ישיבת הממשלה : " אני בטוח שנאום ראש הממשלה לא יפקיר את האינטרסים של מדינת ישראל ,  ולא יוביל לקונפליקט מול ממשלו של אובמה ".  מהאיחוד הלאומי נמסר ,  כי הסיעה קוראת לראש הממשלה לזכור לפני שהוא נושא את נאומו כי הוא נבחר על ידי אזרחי ישראל ולא מונה לתפקידו בידי נשיא ארה"ב ברק אובמה . " אנחנו קוראים לראש הממשלה לא לחזור על שגיאתו של שרון ,  ולא להתנתק מציבור בוחריו ".  
ח"כ מגלי והבה  ( קדימה )  אמר לקראת הנאום כי : " נתניהו יצטרך לבחור היום בין ברק אובמה לציפי חוטובלי ,  ובין הצטרפות למאמצי השלום של ארה"ב והעולם המערבי לבין כניעה לסחטנות של קיצוני הליכוד בקואליציה .  הכניעה לקיצוניות עלולה ליצור אפקט בומרנג שבמקום להימנע מויתורים ,  ישראל תובל בעל כורחה לויתורים מופלגים ומסוכנים ". 
לפי ההערכה הרווחת ,  נתניהו לא יכריז כי הוא מקבל את עקרון שתי המדינות לשני העמים ,  אך יקרא לפלסטינים להתחיל באופן מיידי במו"מ ללא תנאים מוקדמים .  לקראת נאומו המדיני ,  נועד אמש נתניהו עם נשיא המדינה שמעון פרס .  נתניהו הציג לפרס את עיקרי נאומו והתייעץ עמו על תוכן הנאום .
 
ברק :  נאום נתניהו יהיה זהיר ומעורפל
שר הביטחון מנמיך ציפיות לקראת נאומו המדיני של ראש הממשלה .  אלי ישי : " נתניהו לא יפקיר את האינטרסים של ישראל "
 
