פרשת הצוללות :  המתווך בעסקה מיקי גנור - אחד מששת החשודים
מעצרו של איש העסקים ושל עוזרו ,  עו"ד רונן שמר ,  הוארך עד חמישי .  מעצרו של סגן יו"ר המל"ל לשעבר בר יוסף הוארך עד רביעי ,  ומקורבו של נתניהו שוחרר למעצר בית .  המשטרה : " התנהלות מדאיגה של המדינה "
 איש העסקים מיקי גנור ,  שתיווך בעסקת הצוללות ,  הוא אחד מששת החשודים שנעצרו הבוקר בחשד למעורבות בפרשה - כך הותר אתמול  ( שני )  לפרסום ,  אחרי שבית משפט השלום בראשון לציון האריך את מעצרו עד יום חמישי .  במשטרה הסבירו במהלך הדיון כי ישנו מסמך סודי שבעקבתיו נדרש גנור ,  איש מפתח בפרשה ,  להישאר במעצר .
 גם מעצרו של תת-אלוף  ( במיל' )  אבריאל בר יוסף ,  לשעבר סגן יו"ר המועצה לביטחון לאומי ,  הוארך עד חמישי .  בין המעורבים הנוספים אדם המקורב לראש הממשלה בנימין נתניהו ,  שנשלח למעצר בית של שלושה ימים ,  וכן עו"ד רונן שמר ,  עוזרו של גנור שמעצרו הוארך עד יום רביעי .   החשודים נחקרו אתמול בחשד לביצוע עבירות שוחד וקבלת דבר במרמה ,  עבירות מס על פי פקודת מס הכנסה וחוקי מע"מ ,  וכן הלבנת הון ,  במסגרת הפרשה .  במסגרת החקירה ,  שזכתה לכינוי  " פרשה 3000 ",  נבדקים ההליכים לרכישת שלוש צוללות וארבע ספינות מהתאגיד הגרמני  " טיסנקרופ "  - שנציגו בישראל היה גנור .  בר יוסף התמודד בשנה שעברה על תפקיד היועץ לביטחון לאומי ,  אולם ויתר על התפקיד כשהתברר כי מתנהלת נגדו חקירה .  
במהלך הדיון ,  אמר נציג המשטרה כי  " מדובר על חקירה מסועפת ומורכבת .  עד כה בוצעו פעולות חקירה מגוונות .  היום ,  משהבשילה העת ,  הפכה החקירה לגלויה ".  לדבריו , " ממצאי החקירה עד כה מעלים חשד ממשי לביצוע עבירות טוהר המידות ,  הפרת אמונים ,  מתן ולקיחת שוחד ,  הלבנת הון ועבירות מס .  
הממצאים הללו ,  הסביר נציג המשטרה , " מצביעים על התנהלות מדאיגה ביותר בקשר לעסקאות רכש ביטחוני ,  שבוצעו על ידי מדינת ישראל בשנים האחרונות בהיקפים של מיליארדי שקלים .  צפויים להיחקר בפרשה מעורבים נוספים ".  
גורם במערכת אכיפת החוק העריך כי בין השמות שיזומנו למתן עדות או לחקירה באזהרה בפרשת הצוללות ,  הוא מפקד חיל הים לשעבר אלוף במיל' אליעזר מרום .  לפי הגורם ,  שמו של מרום עלה כמי שהשפיע על העדפת החברה הגרמנית על פני הקוריאנית בעסקת הרכש .  לפי שעה מרום לא קיבל זימון לחקירה ולא ברור אם הוא ייחקר באזהרה או יידרש למסור עדות .  כמו כן ,  צפויים נחקרים נוספים בפרשה .
 לפי הערכות ,  מנסה המשטרה לגייס לפחות עד מדינה אחד מבין החשודים ,  כשבר יוסף על הכוונת .  חוליה חלשה שנייה בעיני החוקרים היא מזכירתו של הבכיר הקשור לחברה הגרמנית ,  אליה הגיע מידע רב .  החוקרים ינסו לדלות ממנה מידע על כוונות המנהל שלה ,  ולהציג לחוקרים כיצד עבדה שיטת השוחד לכאורה ,  מהו מסלול העברות הכספים והאם היו פגישות בין הדמויות המעורבות בתהליך .
  ( עדכון ראשון :  18:56 )  

פרשת הצוללות :  המתווך בעסקה מיקי גנור - אחד מששת החשודים
מעצרו של איש העסקים ושל עוזרו ,  עו"ד רונן שמר ,  הוארך עד חמישי .  מעצרו של סגן יו"ר המל"ל לשעבר בר יוסף הוארך עד רביעי ,  ומקורבו של נתניהו שוחרר למעצר בית .  המשטרה : " התנהלות מדאיגה של המדינה "
 
