 " המתקפה של נתניהו על עדי מדינה - מסר למקורבו דוד שמרון "
 גורם במערכת אכיפת החוק אמר לוואלה !  NEWS כי הסרטון שפרסם רה"מ נגד גיוס עדי מדינה בתיקים נגדו נבע מהחשש שאיש סודו החשוד בפרשת הצוללות יחתום על הסכם דומה .  לדבריו ,  נתניהו מבקש  " להקשות על החלטה שתיפול לרעתו שלו "
 דבריו של ראש הממשלה בנימין נתניהו אתמול  ( רביעי )  נגד ריבוי עדי מדינה שאותם מגייסת המשטרה נגדו נועדו להעביר מסר ליועץ המשפטי לממשלה אביחי מנדלבליט ונבעו ,  כך מסתמן ,  מחששו מפני גיוסו של מקורבו וקרוב משפחתו עו"ד דוד שמרון . 
" אנחנו מבינים שראש הממשלה מנהל בעצם קרב מאסף לא על עצם עדי המדינה שגויסו אלא בשל החשש שלו מעדי מדינה שיגויסו ",  אמר גורם במערכת אכיפת החוק . " ראש הממשלה יודע היטב שהוצע לדוד שמרון להגיע לעסקת עד מדינה בעבר .  העניין פורסם והחשש שלו שהיועץ המשפטי יחתום בסופו של יום עם שמרון על עסקה כזאת ". 
עוד בוואלה !  NEWS:נתניהו : " מהלכים אימים על עדי מדינה ;  אומרים להם ללכלך עלי"המינוי שייזכר בחיוך :  כך תציל השרה שקד את נתניהו מהדחהנתניהו באיפא"ק : " חייבים לעצור את איראן - ונעצור את איראן "  
הגורם הוסיף כי  " שמרון הוא אדם חכם ,  מחושב שמבין איפה הוא נמצא והוא מחשב את מהלכיו בצורה מאוד עניינית מבחינתו .  הוא עושה את השיקולים שלו כל הזמן ".  לדבריו , " היו דברים על השולחן ונשארו עדיין על השולחן עד שהוא יחליט לפנות לכיוון הזה .  הוא יודע למי לפנות ,  למי להרים טלפון ".  
עוד העריך הגורם כי  " כרגע הדברים עדיין על השולחן "  וכי אם שמרון יביע רצון להפוך לעד מדינה  " יהיה אפשר להתגמש במשא ומתן על דברים כאלה ואחרים ,  אבל בראש ובראשונה צריך לבוא הרצון שלו לקבל את ההחלטה ".  הוא הוסיף כי  " הדברים של נתניהו כוונו בדיוק לעניין הזה - להקשות על החלטה שתיפול לרעתו שלו ".  
שמו של שמרון נקשר בפרשת הצוללות ,  המוכרת כתיק 3000 ,  שבו נתניהו אינו חשוד באופן רשמי .  בינואר פורסם ב"ידיעות אחרונות "  כי עד המדינה בפרשה מיקי גנור ,  שהיה נציג התאגיד הגרמני  " טיסנקרופ "  בישראל ,  טען כי שמרון הבטיח לנצל את קשריו עם נתניהו כדי לקדם את העסקה לרכישת צוללות נוספות עבור חיל הים .  על פי אותו פרסום גנור העיד כי שכר את שירותיו של שמרון במסגרת המגעים עם התאגיד בשל קשריו עם ראש הממשלה .  
עוד פורסם כי גנור טען שבשיחה עם שמרון על אודות התקדמות העסקה מול משרד הביטחון השיב האחרון כי ידבר עם  " החבר "  - שם קוד לכאורה לנתניהו עצמו .  חוקרי המשטרה ,  כך דווח ,  פתחו בעקבות עדותו של גנור בבדיקת עדות לפיה שמרון ונתניהו נפגשו בקיסריה ודנו בנושא עסקת הצוללות וכי לאחר אותה פגישה עדכן שמרון את גנור בתוכנה .
 פרקליטיו של עו"ד שמרון סירבו להתייחס לידיעה . 

" המתקפה של נתניהו על עדי מדינה - מסר למקורבו דוד שמרון "
 גורם במערכת אכיפת החוק אמר לוואלה !  NEWS כי הסרטון שפרסם רה"מ נגד גיוס עדי מדינה בתיקים נגדו נבע מהחשש שאיש סודו החשוד בפרשת הצוללות יחתום על הסכם דומה .  לדבריו ,  נתניהו מבקש  " להקשות על החלטה שתיפול לרעתו שלו "
 
