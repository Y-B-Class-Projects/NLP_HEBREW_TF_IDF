נענה להזמנה :  נתניהו ידון עם פוטין במוסקבה על המצב בסוריה
ראש הממשלה יצא ב-21 בפאריל לביקור של יום אחד בבירת רוסיה ,  שם ייפגש עם הנשיא שהזמינו להגיע במהלך פגישתו עם הנשיא ריבלין בתחילת החודש .  השניים נפגשו בספטמבר וסיכמו על הקמת מנגנון תיאום אווירי
 ( הפגישה בין ריבלין לפוטין במוסקבה ,  החודש )  
ראש הממשלה בנימין נתניהו ייפגש בחודש הבא במוסקבה עם נשיא רוסיה ולדימיר פוטין .  הביקור ,  שיתקיים ב-21 באפריל ויימשך יום אחד ,  מגיע לאחר שפוטין הזמין את נתניהו לדון במצב בסוריה במהלך פגישתו עם נשיא המדינה ראובן ריבלין בתחילת החודש .  
נתניהו ופוטין נפגשו במוסקבה בחודש ספטמבר האחרון וסיכמו על הקמת מנגנון תיאום צבאי שימנע תקריות אוויריות בין צבאות שתי המדינות בסוריה .  הפגישה התקיימה כעשרה ימים לפני שרוסיה פתחה במערכה האווירית שלה נגד ארגוני המורדים בסוריה .  מאז ,  שני המנהיגים נועדו גם בוועידת האקלים בפריז שנערכה בחודש נובמבר .  הם גם שוחחו בסוף החודש שעבר ,  אז נכנסה לתוקפה הפסקת האש בסוריה .  
לפני כשבועיים ,  פוטין הכריז במפתיע כי הוא מסיג את רוב הכוחות המוצבים בסוריה ,  אך חיל האוויר הרוסי עדיין מסייע לצבאו של הנשיא בשאר אסד במאבקו באופוזיציה ובארגוני הטרור הפועלים במדינה .  

נענה להזמנה :  נתניהו ידון עם פוטין במוסקבה על המצב בסוריה
ראש הממשלה יצא ב-21 בפאריל לביקור של יום אחד בבירת רוסיה ,  שם ייפגש עם הנשיא שהזמינו להגיע במהלך פגישתו עם הנשיא ריבלין בתחילת החודש .  השניים נפגשו בספטמבר וסיכמו על הקמת מנגנון תיאום אווירי

