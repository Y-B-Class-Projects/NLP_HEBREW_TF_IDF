הפרקליט יוסי כהן : " שרה נתניהו הפריכה את כל הטענות נגדה "
 פרקליטה של אשת ראש הממשלה שרה נתניהו יצא נגד אב הבית במעון ראש הממשלה לשעבר ,  מני נפתלי ,  ואמר : " במהלך התביעה התברר כי הוא כזבן ,  מניפולטור ופרובוקטור שאסור להאמין לאף מילה מדבריו "
 עו"ד יוסי כהן ,  פרקליטה של אשת ראש הממשלה שרה נתניהו ,  אמר היום  ( שני )  כי במשך למעלה משנה מני נפתלי הכפיש את אותה בהכפשות מכוערות וזדוניות שנועדו למנף את התביעה הכספית שלו נגד מדינת ישראל . " אתמול ,  בפעם הראשונה ,  אמרה הגברת נתניהו את דברה בבית המשפט ובעדות נחושה ,  קוהרנטית ואמינה היא הפריכה את כל הטענות כנגדה לחלוטין ",  אמר .  כהן הוסיף ,  כי  " במשך שנים מנסים להדביק לגברת נתניהו ,  מטעמים אלה ואחרים ,  תדמית שלילית כדי לפגוע בראש הממשלה והפער בין התדמית שמנסים להדביק לה למציאות הוא עצום ". 
עוד בוואלה !  NEWS:ליברמן : " נתניהו רימה ושיקר את ציבור הבוחרים"כך פעלו המחסלים המקצוענים של האחים מוסליהבגרות באנגלית דלפה ;  התלמידים ייבחנו בשאלונים חלופיים 
עו"ד כהן אמר כי  " במהלך התביעה התברר כי מני נפתלי הוא כזבן ,  מניפולטור ופרובוקטור שאסור להאמין לאף מילה מדבריו ".  הוא פירט מדוע לשיטתו אין להאמין לנפתלי .  לדבריו , " כנגד מני נפתלי הוגשו שתי תלונות על הטרדה מינית ".  עוד אמר כי  " טענתו של מני נפתלי כי הוא התפטר מעבודתו בבית ראש הממשלה בגלל יחסה המשפיל לכאורה של גברת נתניהו עומדת בניגוד משווע לעדותו בבית משפט השלום שבה טען שהוא התפטר מעבדותו כדי לסייע לאביו ".  
עו"ד כהן הוסיף כי נפתלי המתאר את עצמו כעובד מצטיין הן ביחידת האבטחה והן בצבא , " ניסה להעלים מבית המשפט את העובדה שהוא סולק מיחידת האבטחה בגין אלימות פיזית ומילולית ".  לדבריו ,  יש בידיו ראיות לכאורה שגם מיחידתו בצבא סולק נפתלי בגין אלימות .  הפרקליט הוסיף כי אתמול במהלך חקירת עדי ההגנה  " הוכח כי נפתלי נהג לערוך פרובוקציות לגברת נתניהו :  הוא נהג להשליך מים על רצפת המטבח כדי שתחליק ,  לזרוק ארוחות כדי להעליל על עובדים ולהתעמר בעובדים ".  עוד אמר כי  " אתמול התברר גם כי הוא עשה שימוש שלא כדין ברכב הממשלתי של מעון ראש הממשלה וכי בטופס הקבלה שלו כעבודה כמאבטח במקום המיועד לציון ההשכלה הוא כיזב כאשר ציין כי הוא בעל 12 שנות לימוד ,  למרות שהוא מעולם לא סיים יב' ". 
עו"ד כהן סיכם כי  " לכן ,  אין להאמין למילה שלו ".  

הפרקליט יוסי כהן : " שרה נתניהו הפריכה את כל הטענות נגדה "
 פרקליטה של אשת ראש הממשלה שרה נתניהו יצא נגד אב הבית במעון ראש הממשלה לשעבר ,  מני נפתלי ,  ואמר : " במהלך התביעה התברר כי הוא כזבן ,  מניפולטור ופרובוקטור שאסור להאמין לאף מילה מדבריו "
 
