העובדים הזרים גורמים לאבטלה
ראש הממשלה דן בנושא עם שר הפנים ושר האוצר ,  והשלושה החליטו לדחות בשלושה חודשים את גירוש ילדי העובדים והוריהם .  עם זאת ,  רהמ הזהיר מפני הסכנות הגלומות בהישארותם
ראש הממשלה בנימין נתניהו החליט לדחות את גירוש ילדי השוהים הבלתי חוקיים מהארץ בשלושה חודשים .  בהודעה שפירסם היום  ( חמישי )  משרד ראש הממשלה נכתב : " ראש הממשלה נפגש עם שר הפנים אלי ישי ושר האוצר יובל שטייניץ ,  ובפגישה הוחלט כי תימשך מדיניות הממשלה להוצאת השוהים הבלתי חוקיים מגבולות הארץ ולעידוד יציאתם מן הארץ מרצון ".  עם זאת ,  התקבלה הצעתו של ישי להעניק אישור זמני לשהייה בארץ של ילדי שוהים בלתי חוקיים והוריהם ,  לתקופה של שלושה חודשים .
" בפגישה הוחלט כי במהלך שלושה חודשים אלו תגובש מדיניות לטיפול בילדי השוהים הבלתי חוקיים ובהוריהם ",  נכתב בהודעה , " שר הפנים יכנס דיונים בנושא זה בוועדת השרים לעניין העסקת עובדים זרים בראשותו ובהשתתפות הגורמים המקצועיים ". 
נתניהו הנחה עוד כי שר האוצר ושר המשפטים יעקב נאמן יגבשו בפרק זמן זה הצעת חקיקה בעניין העצמת האכיפה והענישה של ישראלים המעסיקים עובדים בלתי חוקיים ,  שתובא למושב החורף של הכנסת . " במקביל ידון הקבינט בתופעה המתרחבת של המסתננים הבלתי חוקיים בגבול הדרומי ובדרכים להגבלת הפיקוח בגבולות ". 
בהודעה נטען כי  " הזרימה הבלתי פוסקת של שוהים בלתי חוקיים לתוך ישראל בשנים האחרונות ,  הביאה למצב שבו שיעור העובדים הזרים בישראל הוא מהגבוהים בעולם ,  יחסית להיקף האוכלוסייה המקומית ולמספר המועסקים במשק .  עובדה זו מגדילה את האבטלה בקרב ישראלים ומשנה משמעותית את האיזון הדמוגרפי הפנימי בישראל ". 
מוקדם יותר היום החליט שר הפנים אלי ישי לבטל באופן זמני את נוהל  " גדרה-חדרה ",  לפיו על עובדים זרים ופליטים המתגוררים במרכז הארץ לעבור לפריפריה .  ישי אמר כי  " הנוהל יוצר ריכוזי שב"חים וסודנים בפריפריה כדוגמת ערד ואילת .  לא נכון להותיר את ערי הפריפריה בצד הקשיים שלהן להתמודד גם עם בעיה זו ולכן ראוי שהקבינט יתכנס בהקדם לדון בבלימת התופעה ". 
החלטתו של ישי התקבלה בעקבות מכתב ששלח לו נשיא המדינה שמעון פרס בו דרש ממנו למנוע ממנו את גירוש ילדי הפליטים שאמור להתחיל ב-1 באוגוסט . " בעת האחרונה ביקרתי בבית ספר רוגוזין בדרום תל אביב ,  בו מתחנכים ילדי העובדים הזרים .  חשתי בהם את טעם ישראל בה נולדו ,  הרגשתי את אהבתם לישראל ,  לשרת בצבאה .  אין אנו יכולים להישאר אדישים לגורלם של הילדים ובני הנוער .  אני מודע למורכבותה של הסוגיה ,  אך סבורני שמן הראוי שיימצא פתרון הוגן ,  ברוח המסורת של עמנו ,  ובמסגרת החוק ",  כתב פרס לישי .
 החלטת ראש הממשלה הביאה לתגובות רבות .  בארגון  " רופאים לזכויות אדם "  בירכו על ההחלטה אך הבטיחו כי  " לא ניתן לה להרדים אותנו ונאבק לבטל את גירוש הילדים לחלוטין .  הגירוש של אלפי מהגרים שנופלים קורבנות להעדר מדיניות ההגירה בישראל ממשיך ואנו נאבק בגירוש הקולקטיבי  "  .
 גם ח"כ דב חנין  ( חד"ש )  היה שבע רצון מההחלטה . " מדובר בהישג משמעותי של המאבק הציבורי .  גם למאבק נגד תקנת גדרה  חדרה וגם למאבק נגד גירוש הילדים התגייס ציבור גדול ומגוון שהוכיח שוב שמחאה ציבורית יכולה להשפיע ולשנות "  אמר ח"כ חנין . " צריך להבטיח את הפסקת מעצר הילדים והוריהם וגירושם ,  וצריך להבטיח את עצירת הצעת החוק הדרקונית ל"מניעת הסתננות "  המטילה עונשי מאסר על פליטים וארגוני הסיוע ". 
לעומתו ,  ח"כ מיכאל בן ארי  ( האיחוד הלאומי )  אמר הערב כי  " כוהני השמאל מנסים לקעקע את אופייה היהודי של המדינה ,  וזאת בניגוד לחוק .  הצבועים הללו לא ריחמו על ילדי גוש קטיף לאחר הגירוש ". 

העובדים הזרים גורמים לאבטלה
ראש הממשלה דן בנושא עם שר הפנים ושר האוצר ,  והשלושה החליטו לדחות בשלושה חודשים את גירוש ילדי העובדים והוריהם .  עם זאת ,  רהמ הזהיר מפני הסכנות הגלומות בהישארותם

