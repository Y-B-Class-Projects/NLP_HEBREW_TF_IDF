נתניהו מגיב ללחץ :  הורה לבחון מחדש הבנייה בהתנחלויות
לאחר הזעם האמריקני והפלסטיני ,  הורה ראש הממשלה לשר השיכון אריאל לבחון מחדש את התכניות לבניית רבבות יחידות דיור בשטחים .  מוקדם יותר איימו הפלסטינים להפסיק את המו"מ
מגיב ללחץ :  ראש הממשלה בנימין נתניהו הורה אמש  ( שלישי )  לשר הבינוי והשיכון ,  אורי אריאל ,  לבחון מחדש את כלל תכניות הבנייה עליהן הכריז אתמול ,  לבניית למעלה מ-20 אלף יחידות דיור בהתנחלויות ,  בהן התנחלויות מבודדות .  השר אריאל קיבל את בקשתו של נתניהו .
 ההודעה שפרסמה לשכת נתניהו כללה ביקורת קשה כלפי השר אריאל .  בין היתר ,  נכתב כי ראש הממשלה נתניהו אמר לאריאל : " אין בצעד שלך כל תרומה להתיישבות .  להיפך ,  יש כאן נזק להתיישבות ".  נתניהו אמר גם כי  " מדובר בצעד חסר כל משמעות חוקית ומעשית ,  שיוצר התנגשות מיותרת עם הקהילה הבינלאומית ".  
גורם מדיני ישראלי הסביר כי העיתוי שבו פורסמו הודעות הבנייה  " גרם נזק מדיני לישראל ",  על רקע מאמציו של ראש הממשלה נתניהו לשכנע את בעלות בריתה של ישראל במערב להתנגד להסכם הגרעין המוצע עם איראן .  יש לציין כי גורמים מדיניים בישראל דחו בעבר כל קשר ישיר בין הנושא האיראני לבין הנושא הפלסטיני .  הגורם הבהיר כי  " אין קשר ישיר בין שני הנושאים ,  אבל ברור שמהלך כל כך בוטה לא מסייע לנו לגבש תמיכה בעמדותינו בתקופה הזו ". 
ההוראה של נתניהו לבחון מחדש את כל תכניות הבנייה מצטרפת להחלטתו מאתמול בצהריים להקפיא תכנית לתכנון כ-1,200 יחידות דיור בשטח E1 הסמוך למעלה אדומים .  שטח E1 נחשב לאזור שכל בנייה ישראלית בו תחסל לחלוטין כל סיכוי לרצף טריטוריאלי עתידי עבור הפלסטינים .  בנייה בשטח זה הייתה מציבה את ישראל בפני ביקורת בינלאומית חריפה במיוחד ,  ולכן נתניהו הורה לשר אריאל להקפיא את תכנית הבנייה במקום .  כעת נראה כי נתניהו הבין שגם ללא ההחלטה לבנות ב-E1 ,  הקמת 20 אלף יחידות דיור בהתנחלויות - כמות חסרת תקדים ,  תפגע קשות במעמדה הבינלאומי של ישראל .  
כוונת משרד השיכון הייתה בנייה בהתנחלויות מבודדות  לרבות שטח המריבה E1 שבין ירושלים לרמאללה ,  שכבר עורר סערה כשהחלטות לבנות בו פורסמו בתקשורת .  בסך הכל ,  עלות התכנית נאמדת ב-50 מליון שקלים .  המכרזים יצאו אל משרדי התכנון לצורך הכנת תכניות לשכונות מגורים חדשות והדרך לבנייתם עוד ארוכה ,  אולם בפועל ,  נראה היה כי מדובר בהצהרת כוונות ברורה מצד ישראל .  על פי המכרז ,  המדינה מבקשת לבנות במקום 1,200 יחידות דיור חדשות במקום הנקרא  " מבשרת אדומים צפון ",  זאת בנוסף למכרז שכבר יצא ,  הכולל 2,500 יחידות דיור .  אלא שכאמור ,  לא רק אזור זה נמצא במכרזי התכנון .  כך למשל ,  מתכננת המדינה לבנות 840 יחידות דיור גם ב"גבעת העיטם "  בהתנחלות אפרת ,  שטח שאינו מיושב כיום .
 בעקבות הכנית ,  איימה הרשות הפלסטינית להפסיק את המשא ומתן המדיני עם ישראל .  ראש צוות המשא ומתן הפלסטיני ,  סאיב עריקאת ,  הודיע גם כי אבו מאזן הורה לכנס את הנהגת הרשות לישיבת חירום הלילה ,  וציין : " כל האופציות פתוחות ".  בין היתר ,  אמר עריקאת כי ייתכן שבעקבות הצעד תפנה הרשות הפלסטינית למועצת הביטחון של האו"ם .  
לא רק ברמאללה זעמו על התכנית . " אנחנו מודאגים מאוד מהדיווחים לגבי הקמת 21,000 יחידות דיור ",  אמרו בוושינגטון .  סגנית דוברת מחלקת המדינה האמריקנית ,  ג'ן סאקי ,  אמרה : " אנחנו מופתעים מההודעה הזאת ,  ודורשים הסברים מהממשלה בישראל .  אנחנו לא רואים את ההתנחלויות לגיטימיות .  לא ראינו את ההודעה הזו מראש ".  סאקי הזכירה כי רק בימים האחרונים ביקר שר החוץ קרי בישראל , " כדי לבחון את הדרך להתקדם במשא ומתן ". 
כשנשאלה אם הבנייה בהתנחלויות מהווה מכשול למשא ומתן בין ישראל לפלסטינים ,  השיבה סאקי : " זה המסר שאנו מעבירים בעקביות לישראלים ,  הן בפומבי והן באופו פרטי ".  לדבריה , " יש עניינים שהועלו  ( בשיחות )  בין נתניהו לקרי .  קידום השיחות נמצא בעדיפות עליונה ,  זו הדרך היחידה לפתור את העניינים הללו ".  היא טענה כי האמריקנים ידעו שישראל תמסור הודעות נוספות בדבר הבנייה בהתנחלויות ,  אך  " לא ידענו על  ( הודעה )  זאת מבעוד מועד ".  
תכניות הבנייה שפורסמו אתמול בצהריים עוררו זעם עז בוושינגטון .  הדבר התבטא לא רק בהודעות הגינוי הפומביות שפרסמו הבית הלבן ומשרד החוץ האמריקני ,  אלא גם במסרים שהעבירו גורמים בכירים ביותר בארה"ב למקביליהם בירושלים ,  כולל מסרים שהועברו ישירות לראש הממשלה נתניהו .  האמריקנים הבהירו לישראל כי העובדה שהתכניות הללו מתפרסמות פחות משבוע לאחר ששר החוץ האמריקני ,  ג'ון קרי ,  ביקש מישראל מפורשות להגביל את הבנייה בהתנחלויות ,  מהווה פגיעה של ממש באמון בין המדינות .  
לקריאה נוספת:הפלסטינים מאיימים : " הבנייה בהתנחלויות תביא לסוף המו"מ"שר השיכון קידם בנייה ב-E1 - נתניהו הורה להקפיאהפרסום ראשון :  משרד השיכון אישר בניית 1,200 דירות - רק בגושים
עדכון ראשון :  23:38 

נתניהו מגיב ללחץ :  הורה לבחון מחדש הבנייה בהתנחלויות
לאחר הזעם האמריקני והפלסטיני ,  הורה ראש הממשלה לשר השיכון אריאל לבחון מחדש את התכניות לבניית רבבות יחידות דיור בשטחים .  מוקדם יותר איימו הפלסטינים להפסיק את המו"מ

