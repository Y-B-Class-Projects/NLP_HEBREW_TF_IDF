הרשימה של יאיר לפיד :  רב ,  דוקטור ,  עיתונאי וראש עיר
הרב שי פירון ,  העיתונאי עופר שלח וראש העיר הרצליה יעל גרמן הם חלק מרשימת  " יש עתיד "  לבחירות לכנסת ה-19 .  בקדימה מעריכים כי אהוד אולמרט ישקול בחיוב לחזור לפוליטיקה
הרב שי פירון ,  מנכ"ל משרד הבריאות לשעבר ד"ר איתן חי-עם ,  ניצב  ( בדימוס )  מיקי לוי ,  העיתונאי עופר שלח ,  ראש העיר הרצליה יעל גרמן ועורכת דין קארין אלהרר  אלה חלק מהשמות שככל הנראה ירכיבו את רשימת מפלגת  " יש עתיד ",  בראשות יאיר לפיד ,  לבחירות לכנסת ה-19 .  כך נודע הלילה  ( רביעי )  לוואלה !  חדשות .  לפיד אמר אתמול כי לאור הכרזת ראש הממשלה ,  בנימין נתניהו ,  כי בכוונתו להקדים את הבחירות ,  הוא יפרסם בימים הקרובים את רשימת האישים שיתמודדו עמו על מקומות בכנסת .  הסקרים צופים למפלגתו מספר דו ספרתי של מנדטים ,  ולכן אישים נוספים צפויים להצטרף לרשימה .  לפיד הכריז בעבר כי לא יצרף לרשימה פוליטיקאים מכהנים ,  וכי הוא מעוניין להרכיב נבחרת של אנשי מקצוע מתחומים שונים .  
הרב פירון ,  שמייצג את הנושא הדתי והקשר עם המסורת ברשימה ,  הוא ידיד קרוב של לפיד זה כמה שנים .  ד"ר חי-עם ,  שמכהן כיום כראש מטה בריאות וגמלאים במפלגת  " יש עתיד ",  שימש בעבר כמנכ"ל משרד הבריאות .  הוא התפטר מתפקידו עקב החלטת סגן שר הבריאות ,  יעקב ליצמן ,  להעתיק את מיקום בניית חדר המיון בבית החולים ברזילי באשקלון ,  בשל הימצאות קברים באתר המקורי .  ניצב  ( בדימוס )  לוי ,  כיהן כמפקד מחוז ירושלים במשטרה בתקופת האינתיפאדה השנייה .  העיתונאי עופר שלח ,  אמור לכתוב את הפרק המדיני במצע המפלגה .  עורכת דין קארין אלהרר עוסקת בנושאים חברתיים .  
הדעה הרווחת במערכת הפוליטית היא שהבחירות יתקיימו ב-12 בפברואר 2013 - כשמונה חודשים לפני המועד הקבוע בחוק .  בינתיים ,  מאז ההכרזה ,  כל המערכת הפוליטית נכנסה לתזזית .  הסכנה הפוליטית של יו"ר מפלגת קדימה ,  ח"כ שאול מופז ,  היא שקודמתו בתפקיד ,  ציפי לבני ,  תכריז על חזרה לחיים הפוליטיים ועל התמודדות בבחירות במסגרת המפלגה החדשה שהקים חיים רמון .  מי שאולי  " יקפוץ "  על העגלה הפוליטית יהיה ראש הממשלה לשעבר ,  אהוד אולמרט ,  שלמרות הצהרותיו כי אין בכוונתו לשוב כעת לפוליטיקה ,  גורמים בקדימה מעריכים שהוא לא יצליח להתגבר על יצרו ,  ויקפוץ לביצה הפוליטית בניסיון להיראות כ"גואל גוש השמאל "   היחיד שיכול להוות אלטרנטיבה שלטונית לנתניהו .  כיום יו"ר העבודה ,  ח"כ שלי יחימוביץ' ,  נתפשת כפוליטיקאית המסוגלת להתמודד עם נתניהו על ראשות הממשלה ,  אך גם בשמאל יודעים שמבחינה ציבורית היא לא נתפשת כאלטרנטיבה שלטונית .  גם אם היא תקבל יותר מ-20 מנדטים ,  היא לא תרכיב את הממשלה הבאה .
 גם המצב הפנים-מפלגתי הרעוע בקדימה לא מיטיב עם מופז .  הסקרים צופים למפלגה הגדולה ביותר בכנסת הנוכחית ,  בעלת 28 מנדטים ,  מספר חד-ספרתי בכנסת הבאה .  כאשר הכיסאות של כ-20 מחברי הכנסת של קדימה מתנדנדים ,  מופז מבין שכל אלה שלא ייבחרו בפריימריז ,  במקרה טוב הם יהפכו לפאסיביים במערכה על הבוחר הישראלי ,  ובמקרה הרע מבחינתו הם יחפשו מקומות במפלגות אחרות .  מהרגע שהכנסת תפוזר  כנראה תוך פחות משבוע  כל חבר כנסת יהיה רשאי לעבור למפלגה אחרת מבלי שיוטלו עליו סנקציות .  לכן ,  המגמה של מופז היא לקיים  " ועדה מסדרת "  שתורכב ממעט אנשים שירכיבו את הרשימה לכנסת .  
הפריימריז בליכוד ייערכו עד אמצע חודש נובמבר ,  כאשר השאיפה של נתניהו היא לקיים הבחירות המקדימות מהר ככל האפשר ,  על פי חוקת המפלגה ועל פי אישור הוועידה שתתכנס בשבוע הבא .  ההערכה היא שבעבודה הפריימריז ייערכו זמן קצר אחרי הליכוד .  בשתי המפלגות מעוניינים לסיים את ההליך הפנימי כמה שיותר מהר ,  כדי למזער את החיכוכים הפנימיים ולהתחיל להילחם כלפי חוץ ,  נגד המפלגות היריבות.קיימת עוד מפלגה אחת שיתקיימו בה פריימריז פתוחים   " הבית היהודי ",  מפלגת הציונות הדתית .  ייתכן כי המועדים לקיום הבחירות המקדימות במפלגה דווקא יפגעו בה ,  לפחות מבחינה ציבורית ,  כיוון שהפריימריז לראשות המפלגה ייערכו ב-6 בנובמבר - יום הבחירות לנשיאות ארצות הברית ,  וככל הנראה הן יוצנעו מאוד בכלי התקשורת בישראל .  שבוע לאחר מכן ,  ב-13 בנובמבר ,  ייערכו הפריימריז לרשימת המפלגה לכנסת ,  ולא מן הנמנע שהפריימריז בליכוד יתקיימו באותו מועד ,  כך ששוב ההליך הפנימי ב"בית היהודי ",  שלה שלושה מנדטים ,  יוצנע .  בשל כך ,  קיים קרב בין הטוענים לכתר היו"ר ,  בשל דרישת ח"כ זבולון אורלב לשנות את מועד הבחירות .  
בגזרה החרדית ,  יגיח שחקן חדש-ישן  אריה דרעי .  כרגע הוא חותר תחת מנהיגותו של יושב הראש הנוכחי של ש"ס ,  השר אלי ישי ,  בתקווה שמנהיג המפלגה ,  הרב עובדיה יוסף ,  יעביר את תמיכתו אליו .  הרב יוסף החליט לקראת הבחירות בשנת 1999 להחליף את דרעי ,  עוד לפני שנכנס לכלא בספטמבר 2000 ,  בישי ,  בשל לחץ של ראש הממשלה הנבחר באותן בחירות ,  אהוד ברק .  מאז שהסתיימה תקופת הקלון של דרעי ,  הוא חושב על החזרה לפוליטיקה .  ההעדפה שלו היא להחליף את ישי ,  אלא שלפי שעה נראה כי הרב יוסף ממשיך לתת אמון ביו"ר הנוכחי - מה שיוביל את דרעי להקים מפלגה חדשה ,  תוך ניסיון לשכנע את רבו שהמפלגה תפנה לקהל בוחרים שונה מזה של ש"ס .  מפלגה חדשה בראשות דרעי יכולה להסיט קולות מהצד הימין של המפה לצד השמאלי ,  ובכך לשמש כ"שובר שוויון "  בין הגושים ,  לטובת השמאל .  

הרשימה של יאיר לפיד :  רב ,  דוקטור ,  עיתונאי וראש עיר
הרב שי פירון ,  העיתונאי עופר שלח וראש העיר הרצליה יעל גרמן הם חלק מרשימת  " יש עתיד "  לבחירות לכנסת ה-19 .  בקדימה מעריכים כי אהוד אולמרט ישקול בחיוב לחזור לפוליטיקה

