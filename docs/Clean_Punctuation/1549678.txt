סער : " לא ניתן לפגוע במעמדו של ראש הממשלה "
 בעקבות הביקורת כלפי ראש הממשלה בתוך הליכוד סביב שאלת הקפאת הבנייה בהתנחלויות ,  יצא היום שר החינוך להגנת נתניהו .  ח"כ חוטובלי כינסה פורום למאבק בהקפאה
על רקע העימותים המחריפים בקרב תנועת הליכוד סביב הקפאת הבנייה בהתנחלויות ,  קיבל היום  ( שבת )  ראש הממשלה ,  בנימין נתניהו ,  תמיכה משר החינוך ,  גדעון סער .  
בהופעה ב"שבת תרבות "  בתיאטרון חולון אמר סער כי  " הליכוד הוא לא מפלגה קיצונית אלא תנועה ממלכתית .  לא ניתן לגורמים שאינם מבינים את מורכבות המצב לפגוע במעמדו של ראש הממשלה ,  בנימין נתניהו ,  בו בחרנו להוביל את ישראל בתקופה כה מורכבת ".  
שר החינוך הוסיף כי  " ההתקפה של אבו מאזן אתמול על החלטת נתניהו לאשר בניית מאות יחידות דיור חדשות ביהודה ושומרון היא עדות לכך שנתניהו שומר היטב על מכלול האינטרסים הלאומיים של ישראל ". 
כידוע ,  בסיעת הליכוד ישנם מתנגדים רבים לתהליך המדיני בכלל ולהקפאת הבנייה בהתנחלויות לרבות עבור ה"ריבוי הטבעי "  בפרט .  בשבוע שחלף ,  דרש ח"כ דני דנון  ( ליכוד )  מראש הממשלה להעלות את נושא הבנייה בהתנחלויות לדיון בסיעת הליכוד ,  בקבינט ובממשלה ,  זאת שכן לדבריו הליך קבלת ההחלטות בנושא אינו דמוקרטי ונסגר במעגל הקרוב סביב ראש הממשלה .
 בשבוע שעבר ,  כינסה חברת הכנסת מהליכוד ,  ציפי חוטובלי את ראשי ההתנחלויות בגדה המערבית בכדי לדון בהתנגדות למהלכיו העתידיים של נתניהו בכל הקשור להקפאת הבנייה בהתנחלויות .  במה שכינו אנשי חוטובלי  " פורום ראשוני ",  השתתפו כ-20 נציגים ממנהיגי המתנחלים בכל קצות הקשת הפוליטית .  
מטרת המפגש ,  טענו ,  הייתה למצוא  " מכנה משותף ולמצוא דרכים למניעת הקפאת הבנייה בהתנחלויות ".  אנשי חוטובלי הוסיפו כי בסיום הפגישה הוחלט להקים  " שדולה למען יש"ע ",  וכן להיערך למאבק הסברתי נגד הקפאת הבנייה ופינוי המאחזים .  
הפורום החליט להמשיך ולהיפגש לקביעת דרכי פעולה עתידיות .  הכינוס הגיע בעקבות דיווחים לפיהם במהלך פגישתם של נתניהו והשליח האמריקאי המיוחד למזרח התיכון ,  ג'ורג' מיטשל בלונדון ,  סיכמו השניים כי בעוד שבועיים תוקפא הבנייה בהתנחלויות .
 ביום חמישי האחרון זכה ראש הממשלה לתמיכה מכיוון בלתי צפוי .  ח"כ רונית תירוש  ( קדימה )  אמרה כי  " על מפגלת קדימה להודיע שתחזק את נתניהו לקראת ההסכמות שיגיע אליהם עם אובמה ".  לדבריה , " עלינו להבטיח לנתניהו שהאצבעות שיגרעו מחברי הליכוד יושלמו מחברי קדימה ".  הניסיון להגיע לשלום חשוב יותר מכל שיקול פוליטי כזה או אחר ,  הדגישה .  

סער : " לא ניתן לפגוע במעמדו של ראש הממשלה "
 בעקבות הביקורת כלפי ראש הממשלה בתוך הליכוד סביב שאלת הקפאת הבנייה בהתנחלויות ,  יצא היום שר החינוך להגנת נתניהו .  ח"כ חוטובלי כינסה פורום למאבק בהקפאה

