דיווח :  אובמה ילחץ על נתניהו לקבל את הסכם המסגרת 
" ניו יורק טיימס "  מדווח שנשיא ארה"ב צפוי להתערב ישירות בשיחות השלום ,  במהלך פגישתו עם ראש הממשלה בבית הלבן בשבוע הבא .  לחץ דומה הוא צפוי להפעיל על אבו מאזן בחודש הבא
נשיא ארצות הברית ,  ברק אובמה ,  מתכנן להתערב באופן ישיר במשא ומתן בין ישראל לפלסטינים :  העיתון  " ניו יורק טיימס "  דיווח לפנות בוקר  ( חמישי )  כי אובמה ,  שעד כה השתדל להימנע מהתערבות ישירה במו"מ ,  יתחיל בפנייה דחופה לראש הממשלה ,  בנימין נתניהו ,  במהלך ביקורו של האחרון בבית הלבן ביום שני הקרוב .
 תהליך השלום - כותרות נוספות:אבו מאזן  " איים להפוך את השולחן "  בפגישה עם קריעוד חרם : " בנקים בישראל תמכו בהתנחלויות בפלסטין"חרף ניסיונות ההרגעה של נתניהו :  ההקפאה ניצבת בפתח ? 
על פי הדיווח ,  שמתבסס על דברים שאמרו השבוע יועציו של הנשיא האמריקני ,  אובמה יפעיל על נתניהו לחץ להסכים להסכם המסגרת שניסחו שר החוץ האמריקני ,  ג'ון קרי ,  וצוותו .  בחודש הבא ,  כך דווח ,  אובמה ייפגש עם יו"ר הרשות הפלסטינית ,  אבו מאזן ,  ויפעיל עליו לחץ דומה .  
לדברי הגורמים ,  מטרתו של אובמה היא להודיע על הסכם המסגרת עד סוף חודש אפריל  תום תשעת החודשים שהציב קרי בקיץ האחרון לשיחות השלום . " עכשיו זו הזדמנות טובה בשבילו להתערב ",  אמר אחד הגורמים המקורב לאובמה . " הנשיא לא מעוניין שהאי-התערבות שלו הוא שיכריע בין הצלחה לכישלון  ( התהליך )  ",  הוסיף גורם רשמי בכיר בבית הלבן .  באשר לתוכנו של הסכם המסגרת ,  בכירים בוושינגטון הבירה העריכו כי הוא יכלול את כל הסוגיות המשמעויות .  עם זאת ,  נתניהו ואבו מאזן יוכלו להביע הסתייגויות , " כל עוד הם לא פוגעים במסגרת ",  לדברי גורמים ששוחחו עם העיתון האמריקני .  
בשיחה עם עיתונאים אמר אתמול שר החוץ קרי כי שיחות השלום הישירות בין ישראל לפלסטינים ,  אשר תוכננו להימשך תשעה חודשים ,  יימשכו מעבר לתאריך היעד שנקבע לסוף אפריל .  קרי ציין כי הוא פועל מאז סוף יולי 2013 להוציא לפועל הסכם מסגרת בין הצדדים ,  והוסיף : " אני חושב שלאף אחד לא יהיה אכפת אם ייקחו תשעה חודשים נוספים לסגור ולהדק את תהליך השלום ". 
בתוך כך ,  העיתון הפלסטיני  " אל-קודס "  דיווח אמש כי קרי הציע לאבו מאזן שבירת פלסטין תהיה שכונת בית חנינא ולא מזרח ירושלים כולה .  על פי הדיווח ,  בפגישה שקיימו השניים בפריז ,  בירת צרפת ,  בשבוע שעבר ,  דרש קרי מאבו מאזן להכיר רשמית במדינה יהודית .  המנהיג הפלסטיני ,  כך דווח ,  זעם על  " אימוץ הדרישות הישראליות "  וכינה את הצעת קרי  " טירוף ".  
על פי הדיווח ב"אל-קודס ",  קרי הציע גם שבקעת הירדן תישאר בידי ישראל ודחה אתהצעתו של אבו מאזן לנוכחות של כוח בינלאומי בשטחים הפלסטינים לאחר נסיגת צה"ל מהם .  שר החוץ האמריקני ,  כך דווח ,  ביקש גם שישראל תשמור על עשרה גושי התנחלויות במסגרת הסכם חילופי השטחים .  אבו מאזן ,  בתגובה , " איים להפוך את השולחן "  ולחזור בו מהגמישות שהציג במהלך המשא ומתן .  

דיווח :  אובמה ילחץ על נתניהו לקבל את הסכם המסגרת 
" ניו יורק טיימס "  מדווח שנשיא ארה"ב צפוי להתערב ישירות בשיחות השלום ,  במהלך פגישתו עם ראש הממשלה בבית הלבן בשבוע הבא .  לחץ דומה הוא צפוי להפעיל על אבו מאזן בחודש הבא

