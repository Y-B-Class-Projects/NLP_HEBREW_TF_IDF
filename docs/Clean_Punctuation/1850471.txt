לשכת נתניהו על טיוטת המבקר : " היו שנים של הזנחה "
 מגרסת המסמך הראשונית של דו"ח המבקר על השריפה בכרמל ,  עולה כי הוא סימן את נתניהו ו-3 מבכירי שריו - שטייניץ ,  ישי ואהרונוביץ' כאחראים למחדל שהביא למותם של 44 בני אדם
שמונה חודשים חלפו מאז השריפה בכרמל ,  שגבתה את חייהם של 44 סוהרים ושוטרים ,  ומטיוטת דו"ח מבקר המדינה בנושא עולה כי האחריות למחדל שהתגלה בשריפה רובצת גבוה ,  גבוה מאוד :  בערוץ 2 דווח אמש  ( ראשון )  כי ממסמך הטיוטה ,  שהועבר להתייחסות משרדי הממשלה השונים ,  עולה כי לראש הממשלה ,  בנימין נתניהו ,  ולשלושה משריו הבכירים  שר האוצר ,  יובל שטייניץ ,  שר הפנים ,  אלי ישי ובמידה פחותה גם השר לביטחון פנים ,  יצחק אהרונוביץ' ,  הייתה אחריות למחדלים שליוו את השריפה .  לדברי המבקר ,  ראש הממשלה ושריו הבכירים ידעו על המחדל המתמשך בתחום הכבאות ,  ועצמו עיניהם .  בטיוטה נטען עוד כי נתניהו והשרים היו מספיק זמן בתפקידיהם בזמן השריפה ,  כדי לתת לו מענה מבעוד מועד .
 עוד בעניין דו"ח המבקר על השריפה בכרמלטיוטת הדוח על האסון בכרמל נשלחה :  שורת מחדליםמבקר המדינה :  דוח אסון הכרמל יהיה חמור מאודהכבאים לנתניהו :  עדיין חסר לנו ציוד וכוח אדם
טיוטת הדו"ח כוללת ביקורת נוקבת גם על מערך הכבאות ,  והוא מונה ליקויים חמורים גם במשטרה ,  בתקופת פיקודו של רנ"צ דודי כהן ,  וגם בשירות בתי הסוהר .  כמו כן ,  הדו"ח כולל גם ביקורת נוקבת על ממשלות קודמות ,  בדגש על זו של אהוד אולמרט .  המבקר ביקש את התייחסותם המהירה של משרדי הממשלה ,  על מנת שיוכל לפרסם את הדו"ח עוד ב-2011 .
 מלשכת ראש הממשלה נמסר בתגובה כי בכוונת הלשכה ללמוד את הדו"ח ולהתייחס אליו . " ראוי לציין שממשלת ישראל הנוכחית היא זו שהקצתה פי עשרה משאבים לשדרוג מערך כיבוי האש ",  נכתב בהודעה , " לאחר הזנחה של עשרות שנים ,  וזאת עוד לפני השריפה בכרמל ". 
בלשכת ראש הממשלה ביקשו להזכיר את הקמת טייסת הכיבוי של חיל האוויר ,  שהוקמה בעקבות האסון , " אשר הוכיחה את עצמה כשכיבתה כבר למעלה מ-70 שריפות ,  לרבות השריפה הגדולה ביער ירושלים שאיימה לשרוף את יד ושם ולהצית את מאגר הדלק פי גלילות ". 
עדכון ראשון :  21:59

לשכת נתניהו על טיוטת המבקר : " היו שנים של הזנחה "
 מגרסת המסמך הראשונית של דו"ח המבקר על השריפה בכרמל ,  עולה כי הוא סימן את נתניהו ו-3 מבכירי שריו - שטייניץ ,  ישי ואהרונוביץ' כאחראים למחדל שהביא למותם של 44 בני אדם

