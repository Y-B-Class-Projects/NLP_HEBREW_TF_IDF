משעל : " האיומים של נתניהו לא מפחידים אותנו "
 יממה לאחר פגישת הפיוס עם ראש הרשות אבו מאזן ,  אמר ראש הלשכה המדינית של חמאס ,  חאלד משעל ,  כי  " ממשלת ישראל קיצונית מאוד .  היא חסמה את כל ההזדמנויות להגיע לפתרון
יממה לאחר פגישתו עם ראש הרשות הפלסטינית אבו מאזן בקהיר ,  מבהיר היום  ( שישי )  ראש הלשכה המדינית של חמאס ,  חאלד משעל ,  כי הוא אינו חושש מאיומיו של ראש ממשלת ישראל . " איומיו של בנימין נתניהו בעקבות ההכרזה שלי ושל אבו מאזן על יישום סעיפי הסכם הפיוס אינם מפחידים אותנו ",  אמר בראיון לסוכנות הידיעות הצרפתית . " להפך ,  הם רק מחזקים לנו את ההבנה שהפיוס הוא הדרך הנכונה לעמנו הפלסטיני ומבהירים לנו שאנו צועדים בנתיב הנכון ,  נתיב הפיוס ". 
בלשכת נתניהו אמרו אחרי הפגישה ,  כי  " ככל שאבו מאזן יתקרב לחמאס ,  כך הוא יתרחק מהשלום עם ישראל ".  בירושלים עדיין מעכבים את שחרור כספי המסים של הרשות הפלסטינית ,  אותם מעכבת ישראל מאז התקבלה הרשות הפלסטינית כחברה באונסק"ו .  שר החוץ ,  אביגדור ליברמן ,  הצהיר בימים האחרונים כי ישראל לא תכיר בממשלת אחדות שלא תקבל  " בצורה חדה וברורה "  את תנאי הקוורטט ,  ו"לא תעביר לה אפילו שקל אחד ",  ההתבטאויות הללו מגיעות למרות העובדה כי לא התקבלו בפגישת אבו מאזן-משעל החלטות ממשיות לקראת הקמת ממשלת אחדות
בהתייחסו לאיומים ,  אמר משעל : " למה שנפחד ?  הרי ישראל פוגעת מדי יום בעם הפלסטיני .  היא ביצעה ועדיין מבצעת מתקפות ופוגעת ללא הרף בזכויותיו של העם הפלסטיני .  ממשלת ישראל קיצונית מאד .  היא חסמה את כל ההזדמנויות להגיע לפתרון .  מה אפשר לצפות מהאויבת שלנו מעבר למה שכבר עשתה נגדנו ?  אני מקווה שאבו מאזן לא ייכנע ללחצים בעקבות הפיוס ,  בעיקר כשהוא לא מקבל שום דבר .  אני גם חשתי שאבו מאזן רציני ביותר הפעם ". 
בראיון לסוכנות הידיעות הצרפתית הביע משעל תקווה שהעם הפלסטיני ימשיך לפעול נגד ישראל : " לכל עם שמתנגד לכיבוש יש זכות להילחם בכל הדרכים ובכל האמצעים ,  ביניהם אפילו בדרכים חמושות ",  אמר .  מנהיג חמאס הוסיף ואמר כי בחודש הבא תיערך פגישה נוספת בין חמאס לפתח שבה ידונו הצדדים ביישום הסעיפים שסוכמו וכן בנושאים מדיניים ובנושא הבחירות הבאות ".   
" בפגישתי עם אבו מאזן ניהלנו דיאלוג מעמיק ",  אמר . " ישבנו שנינו במשך שעתיים ולאחר מכן הצטרפו אלינו המשלחות לשעתיים נוספות .  כלומר ,  ישבנו יחד 4 שעות .  זהו יום חשוב ואני מקווה שהימים הקרובים יהיו 'רציניים ושקופים' כמו אתמול .  אני קורא לאחיי בארגון פתח לפעול יחד באופן חיובי ולסיים את הפילוג למרות הכאב המשותף .  אנו בני מולדת אחת ,  האויבת האמיתית שלנו היא ישראל .  הוכח לכולנו שישראל נגדנו תמיד ". 
לדבריו ,  אין דרך אחרת מלבד פיוס פנים-פלסטיני שכן הוכח לפלסטינים שהניסיון שלהם עם נתניהו ואנשיו הקיצוניים והמנודים על ידי הקהילה הבינלאומית הוא  " ניסיון מר ",  וכי  " ארה"ב נוטה לטובת ישראל תמיד ".  משעל נשאל עוד האם חמאס יציג מועמד לנשיאות הרשות הפלסטינית ואמר בתגובה כי  " מוקדם לדבר על כך ".  לדבריו ,  הוא סיכם עם אבו מאזן לשחרר את כל העצורים הפוליטיים בימים הקרובים והביע תקווה כי הנושא ייפתר .  

משעל : " האיומים של נתניהו לא מפחידים אותנו "
 יממה לאחר פגישת הפיוס עם ראש הרשות אבו מאזן ,  אמר ראש הלשכה המדינית של חמאס ,  חאלד משעל ,  כי  " ממשלת ישראל קיצונית מאוד .  היא חסמה את כל ההזדמנויות להגיע לפתרון

