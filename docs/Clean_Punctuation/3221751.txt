הליכוד : " מסע ציד נגד רה"מ ".  באופוזיציה תקפו : " נתניהו מבייש את המדינה "
 במפלגתו של ראש הממשלה הגיבו בתקיפות לאחר החלטותיו של מנדלבליט בעניין חקירות נתניהו . " לא מופתעים ,  במשך 3 שנים הופעל מכבש לחצים ".  בימין החדש אמרו כי ימתינו לשימוע ,  בעוד שבאיחוד מפלגות הימין טענו כי יצטרפו לממשלתו .  יו"ר העבודה גבאי : " התפטר ושים סוף לבושה "
 - הליכוד : " איש אינו מופתע אחרי שהופעל מכבש לחצים ,  זהו מסע ציד "-  איחוד מפלגות הימין :  נמליץ על נתניהו כמועמד להרכבת הממשלה- יו"ר ישראל ביתנו אביגדור ליברמן : " רשאי להתמודד בבחירות לכנסת כמו כל מועמד אחר "-  הימין החדש :  נמתין לאחר השימוע- יו"ר העבודה גבאי : " התפטר ושים סוף לבושה הלאומית "  
המערכת הפוליטית סוערת בעקבות הכרעת היועץ המשפטי לממשלה הערב  ( חמישי )  בנוגע לחקירותיו של ראש הממשלה בנימין נתניהו ולכתב החשדות שפורסם .  בליכוד תקפו בחריפות על החלטות מנדלבליט וטענו כי איש אינו מופתע מהן  " אחרי שלוש שנים של מכבש לחצים אדיר שהופעל עליו על ידי התקשורת ,  השמאל והפקידות המשפטית ". 
בליכוד ציינו כי  " מדובר ברדיפה פוליטית .  מסע הצייד נגד ראש הממשלה התחיל בניסיון להדביק לו ארבעה תיקי שוחד .  כבר עכשיו ,  עוד לפני השימוע ,  שלושה מהם קרסו .  גם שאר הטענות יקרסו כמו מגדל קלפים כשראש הממשלה יתעמת עם עדי המדינה ,  יביא עשרות עדים שבאופן תמוה לא נחקרו ויציג את המסמכים והפרוטוקולים שמוכיחים שכל פעולותיו והחלטותיו של ראש הממשלה נעשו כדין ".  
בליכוד אף התייחסו לתזמון פרסום ההכרעה ואמרו כי  " פרסום חד צדדי של הודעת היועץ כחודש בלבד לפני הבחירות ,  מבלי שניתנת לראש הממשלה הזדמנות להפריך את האשמות השווא הללו ,  היא התערבות בוטה וחסרת תקדים בבחירות .  מטרתה אחת :  הפלת ממשלת הימין בראשות נתניהו והעלאת ממשלת שמאל בראשות לפיד-גנץ .  אסור לתת לזה לקרות ".  שר הקליטה יואב גלנט הוסיף בריאיון לוואלה !  NEWS : " זהו ניסיון להחליף שלטון דרך מערכת המשפט ".  ראש הממשלה בנימין נתניהו צפוי לשאת נאום ב-20:00 .
 הכרעה בתיקי נתניהו - לקריאה נוספת בוואלה !  NEWS:היועמ"ש החליט :  נתניהו יואשם בשוחד בכפוף לשימועהיועמ"ש הכריע :  נתניהו נאשם בשוחד ,  מרמה והפרת אמונים | כתב החשדותתיק 1000 :  נתניהו קיבל טובות הנאה ממילצ'ן ופאקר בשווי מאות אלפי שקלים 
יו"ר הכנסת יולי אדלשטיין אמר כי  " אישומים ,  מכל סוג ,  אינם תחליף להרשעה במדינה דמוקרטית .  עלינו לתת לעובדות להתברר בהליך הוגן שמגיע לראש ממשלה כמו לכל אזרח במדינת ישראל.פרסום הודעה על כתב אישום נגד ראש מפלגה 40 יום לפני בחירות מבלי לקיים שימוע ,  מהווה נזק ציבורי ופוליטי בלתי הפיך לא רק לו ,  אלא למפלגה שלמה ולציבור הבוחרים .  אני בטוח שאזרחי ישראל מבינים זאת היטב ". 
השר לביטחון פנים גלעד ארדן התייחס לחשדות בנוגע לתיק 4000 במסגרתו נדרש להעיד ,  כי  " בניגוד למשתמע מנוסח סעיף 202 בכתב החשדות שפורסם ,  ראש הממשלה לא ביקש ממני להיות 'קשוב' לטענות בזק ולא רמז או ניסה להשפיע על עמדתי בנוגע לרפורמת השוק הסיטונאי .  כך העדתי במפורש ברשות לניירות ערך כאשר זומנתי .  השאלה היחידה שנשאלתי על ידי ראש הממשלה הייתה 'האם אפשרו לבזק להשמיע את עמדתה בפני משרד התקשורת במהלך גיבוש הרפורמה וזאת כיוון שבזק טענה בפני מספר רב של גורמים שכלל לא אפשרו לה זאת ".  
גם מפלגות נוספות הגיבו בנוגע להכרעותיו של מנדלבליט .  בימין הביעו תמיכה בנתניהו ,  וחלק מהמפלגות אף ציינו כי למרות הגשת כתבי האישום - יישבו בממשלתו בעתיד .  באיחוד מפלגות הימין  ( הבית היהודי והאיחוד הלאומי )  אמרו כי  " כל אדם ,  גם בנימין נתניהו ,  זכאי עד אשר מוכחת אשמתו ולכן רשימת איחוד מפלגות הימין תמליץ אחרי הבחירות על ראש הממשלה נתניהו כמועמדה להרכבת ממשלת ימין חזקה ויציבה ".  בעוצמה יהודית הוסיפו כי  " לטעמנו מדובר בנסיון פוטש לראש הממשלה .  היועץ המשפטי לממשלה אינו אמור לקבוע מי יהיה ראש הממשלה בישראל .  לאורך כל שנות כהונתו של נתניהו מתחנו עליו ביקורת חריפה בעניינים מדיניים ופוליטיים ".  
עוד הוסיפו כי  " נתניהו לצערנו התפשר ,  לא קיים הבטחותיו לעם בישראל והיה צריך לגלות מדיניות נחושה ביחס לחמאס ואויבי ישראל .  אולם בעניין חקירותיו של נתניהו הצדק עימו .  עצם ההודעה על הגשת כתב האישום חודש לפני מועד הבחירות ,  היא ניסיון להפיל ראש ממשלה מכהן ,  ואולם כאשר מדובר בתיקים העולה מהם צחנה של אכיפה בררנית הצחנה גדול אף יותר .  נציגי עוצמה יהודית בכנסת לא יושפעו מהחלטת היועמ"ש הערב ".  
בש"ס אמרו כי  " כפי שהודענו מתחילת הדרך ,  ש"ס תתמוך אך ורק בבנימין נתניהו לראשות הממשלה ותמליץ עליו לנשיא להרכבת הממשלה הבאה .  נתניהו הוא האיש המתאים ביותר להנהיג את המדינה בעת הזו ונתמוך בו בתפקידו כראש הממשלה ככל שהחוק יתיר לו ".  הודעה דומה נמסרה גם מיהדות התורה : " כפי שהודענו בצורה רשמית אנו תומכים בראש הממשלה בנימין נתניהו .  חזקת החפות עומדת לנתניהו בדין וככל שהחוק יאפשר זאת נמשיך לתמוך בו ,  בייחוד בתקופה רגישה זו ". 
עם זאת ,  בימין החדש פרסמו הודעה מסויגת יותר ואמרו כי ימתינו לשימוע . " כפי שאמרנו מתחילת הדרך ,  לראש הממשלה ,  בנימין נתניהו ,  עומדת חזקת החפות ככל אזרח אחר במדינה ",  טענו . " אנו מכבדים את החלטת היועץ המשפטי לממשלה ,  אך כפי שאמר היועץ במילותיו שיבוא לשימוע בלב פתוח ונפש חפצה ,  כך גם אנחנו נמתין לתום השימוע .  מפלגת הימין החדש תמליץ לנשיא המדינה להטיל על בנימין נתניהו את משימת הרכבת הממשלה הבאה ". 
יו"ר ישראל ביתנו אביגדור ליברמן הביע תמיכה אף הוא בנתניהו . " במדינת ישראל הגוף היחיד המוסמך לקבוע האם בן אדם אשם או זכאי זה אך ורק בית משפט ",  אמר נתניהו . " חזקת החפות שמורה לכל אדם ,  גם לראש הממשלה .  הגשת כתב אישום בכפוף לשימוע אינה פסק דין חלוט .  לכן מבחינתנו ,  ראש הממשלה בנימין נתניהו רשאי להתמודד בבחירות לכנסת כמו כל מועמד אחר ".  
מנגד ,  יו"ר מפלגת העבודה ,  אבי גבאי קרא לנתניהו להתפטר מתפקידו . " נתניהו ,  מבייש את מדינת ישראל ,  מחריב הכל כדי להציל את עצמו ",  אמר . " אזרחי ישראל לא רוצים מנהיגות מושחתת .  ראש הממשלה מבייש את עם ישראל ואת מדינת ישראל .  תתפטר ושים סוף לבושה הלאומית .  אל תנהל את הקרב מבית ראש הממשלה ". 
ראשת האופוזיציה שלי יחימוביץ'  ( העבודה )  הגיבה בתקיפות לדברים . " החל מרגע עצוב זה נתניהו נלחם על חייו האישיים ,  אינו מסוגל להילחם על חייהם של אזרחי המדינה ,  אינו כשיר להיות ראש ממשלה ,  ואינו כשיר אף להתמודד בבחירות ",  אמרה . " אני קוראת לנתניהו :  אם אתה פטריוט האוהב את המדינה ,  לך ונקה את עצמך בלי לגרור אתך מדינה שלמה כבת ערובה .  אתה לא סופרמן ,  אין בן אנוש שיכול לקבל החלטות לאומיות גורליות מבלי שקרב חייו האישי הטורד אותו 24 שעות ביממה - ישפיע עליהן ". 
עוד מציינת יחימוביץ : " יש לקחת בחשבון שההחלטה היום התקבלה אחרי מסננות מחמירות וקשות ותהליך מקיף של מיטב גופי החקירה ,  המשפטנים ,  והיועמ"ש ,  ובכירי העומדים בראשם .  רק אחרי שהיתה בידיהם מסכת ראייתית חסרת תקדים הגענו אל היום העגום הזה ". 
חבר מפלגתה עמיר פרץ ,  ביקש להביע תמיכה ביועץ המשפטי לממשלה . " את מנדלבליט הכרתי מקרוב כשכיהנתי כשר ביטחון והוא היה הפרקליט הצבאי הראשי ",  הסביר . " גם אז פעל ביושר ובהגינות ,  כשרק הצדק והשאלות המשפטיות לנגד עיניו .  אני בטוח כי למרות מסע הלחצים ,  כך פעל גם היום וקבל את ההחלטות הנכונות ביותר ".  
" כפי שחזרתי ואמרתי לאורך הדרך ,  והערב ברור לכולם :  מבחינתי לא נפל שום רבב בהליך החקיקה של חוק ישראל היום ומעולם לא ביקשתי לסגור העיתון ",  מסר ח"כ איתן כבל . " רציתי תחרות הוגנת וכתב האישום מגלה לראשונה שדווקא נתניהו הוא זה שתכנן להגביל את ההפצה של העיתון במגוון דרכים .  אבל זה יום עצוב למדינת ישראל ,  ראש ממשלתנו מואשם בסעיפי שוחד והפרת אמונים וייקח עוד שנים לתקן את הזיהום שנתניהו הזריק למערכת הפוליטית והציבורית ".  
יו"ר כחול לבן התייחס אף הוא להכרעות היועמ"ש ואמר כי  " בנסיבות שנוצרו ,  ישיבה עם בנימין נתניהו איננה עומדת על הפרק .  נתניהו ,  אני קורא לך להתעשת ולגלות אחריות לאומית ולהתפטר מתפקידך .  אם וכאשר תוכח חפותך תוכל לחזור לזירה ובראש מורם ".  שותפו למפלגה יאיר לפיד אמר כי  " ראש ממשלה ישראלי על ספסל הנאשמים זה לא משהו שהילדים שלנו צריכים לראות .  לראש הממשלה נתניהו עומדת חזקת החפות .  יחד עם זאת ,  נתניהו לא יכול להמשיך בתפקידו .  ראש ממשלה הוא סמל ,  ואסור להכתים את הסמל .  המדינה חשובה יותר מכולנו .  גדולה יותר מכולנו ". 
לדברים הצטרף גם יו"ר תל"ם משה יעלון . " לנתניהו שאני הכרתי היה באמת אכפת מטובת המדינה.אבל לצערי הרב ,  משהו השתבש מאוד בדרך ",  אמר . " את תוצאות השיבוש הזה אנו רואים כעת .  ההסתאבות ,  השיח המשסה והמפלג ,  המאבק להישרדות פוליטית בכל מחיר כולל חבירה לכהניסטים .  בניגוד למפלגת הליכוד ,  אנו לא נזמין את נתניהו להיות שר בממשלה שנקים ,  לא תחת כתבי אישום כה חמורים ".  
ח"כ איימן עודה ,  יו"ר חד"ש-תע"ל ,  אמר כי  " מקומו של נתניהו בכלא .  עוצמות ההסתה שלו נגד האוכלוסיה הערבית ,  סימון השמאל בישראל כבוגדים ,  מדיניות ה'הפרד ומשול' והשיסוי בין האוכלוסיות ,  נועדו כולם להסוות את המדיניות המושחתת שלו .  מה שעומד בראש סדר העדיפויות של ביבי זה הוא ורק הוא ,  בטח שלא האזרחים .  את נתניהו ושלטון לא צריך להחליף רק כי הוא מושחת אלא כי מלבד העובדה שהוא חותר נגד שלטון החוק הוא גם מחרחר מלחמה ,  מפיץ גזענות ומחסל את המרחב הדמוקרטי ". 
לדברים הצטרף שותפו להנהגת המפלגה ח"כ אחמד טיבי . "  שוב מוכח כי ההתנפלות על הציבור הערבי ונבחריו לא הצליחה לכסות על האמת המרה :  ראש הממשלה מואשם בשוחד והפרת אמונים  .  המסרים הנבובים של גנץ חובר לערבים והשיטה המקארטיסטית לדהלגיטימציה של המיעוט הערבי לא היתה יותר מאשר :  הפטריוטיזם הוא מפלטו האחרון של הנבל - מפלטו של המנהיג הנאשם בשוחד ". 
 ( עדכון ראשון :  18:00 )  

הליכוד : " מסע ציד נגד רה"מ ".  באופוזיציה תקפו : " נתניהו מבייש את המדינה "
 במפלגתו של ראש הממשלה הגיבו בתקיפות לאחר החלטותיו של מנדלבליט בעניין חקירות נתניהו . " לא מופתעים ,  במשך 3 שנים הופעל מכבש לחצים ".  בימין החדש אמרו כי ימתינו לשימוע ,  בעוד שבאיחוד מפלגות הימין טענו כי יצטרפו לממשלתו .  יו"ר העבודה גבאי : " התפטר ושים סוף לבושה "
 
