ג'ודי ניר מוזס שלום נגד חנוך דאום ושרה נתניהו
אחרי סטטוסים מרומזים בפייסבוק ,  עכשיו הכל יוצא החוצה בטוויטר :  הסלמה נוספת בגזרה הרותחת מאינטרסים וסגירת חשבונות בין ג'ודי ניר מוזס שלום לחנוך דאום ושרה נתניהו
שיא חדש במערכת היחסים המתוחה בין ג'ודי ניר מוזס שלום לבין חנוך דאום ,  בעל הטור בידיעות אחרונות ומקורבם של ראש הממשלה בנימין נתניהו ורעייתו ,  שרה .  
היום  ( שלישי )  האזינה ,  כך מסתבר ,  ג'ודי לתכנית  " עושים צהריים "  עם יעל דן בגלי צה"ל ,  שם התראיין דאום אודות ערב של עמותת  " עמיתים ",  בה הוא מתנדב .  זמן קצר אחר כך הופיע בחשבון הטוויטר שלה הציוץ הבא : " שומעת את חנוך דאום ברדיו .  כזה תת רמה כששרה לא כותבתקסט הוא נשמע מביך "   ( השגיאות במקור )  .  
יש להזכיר שמוזס-שלום היא רעייתו של המשנה לראש הממשלה ,  סילבן שלום ,  ואחת מבעלות השליטה בידיעות אחרונות ,  בו כותב מדי שבוע דאום את טורו .  בחודש האחרון פיזרה מוזס שלום מספר פעמים סטטוסים חריפים בעמוד הפייסבוק שלה ,  מבלי להזכיר במפורש את שמו של דאום ,  אך קשה היה שלא להבחין כי הוא מושא ההערות שלה .  על פי ההערכות ,  המתקפה של מוזס שלום על דאום החלה לאחר שפרסם טור ב"המוסף לשבת "  בו תקף בחריפות את סילבן שלום .
 חנוך דאום מסר בתגובה : "  ג'ודי היא אישה לא שגרתית ומצחיקה בעיניי ,  ואילולא הייתה לנו דמות כמותה בחיינו הציבוריים ,  היינו כולנו מתהלכים פה בשעמום מסוים .  רק אלוהים יודע למה לא ליהקו אותה לעונה הבאה של 'מחוברות' .  ולגבי טענותיה הקונקרטיות ,  לפיהן אני הומו בארון וכי יש מי שמקלידה לי את הטורים ,  אומר את זאת :  בעל המאה הוא בעל הדעה ,  ומי אני שאתווכח ". 
ג'ודי ניר מוזס שלום מסרה כי היא  " לא מגיבה על הטוויטר שלה ".  ואולם ,  כמה שעות לאחר פרסום הציוץ הראשון ,  עידכנה ניר מוזס בציוץ נוסף : " לכל מי ששאל אותי התכונתי לשרה בק "   ( כתבת ערוץ 2 )  .  
מלשכת רה"מ ומלשכת השר שלום לא התקבלה תגובה .
 
ג'ודי ניר מוזס שלום נגד חנוך דאום ושרה נתניהו
אחרי סטטוסים מרומזים בפייסבוק ,  עכשיו הכל יוצא החוצה בטוויטר :  הסלמה נוספת בגזרה הרותחת מאינטרסים וסגירת חשבונות בין ג'ודי ניר מוזס שלום לחנוך דאום ושרה נתניהו

