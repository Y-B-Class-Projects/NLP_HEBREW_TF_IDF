האופוזיציה דורשת דיון מיוחד במשבר הרכבת ;  גלאון עתרה לבג"ץ
סיעות האופוזיציה אספו את 25 החתימות הדרושות כדי לקיים דיון מיוחד בזמן הפגרה בנושא השבתת הרכבות בקו תל אביב חיפה .  יו"ר מרצ עתרה נגד ראש הממשלה ורכבת ישראל בתביעה למתן צווים לביטול ההחלטה להפסיק את העבודות
סיעות האופוזיציה אספו היום  ( שבת )  את 25 החתימות של חברי הכנסת הדרושות לטובת כינוסה המיוחד של הכנסת בפגרה ,  לדיון בנושא  " ביזוי השבת והפגיעה בחיילים ובאזרחים בעקבות משבר הרכבת ",  כפי שנכתב בהודעה משותפת למפלגות האופוזיציה .  במקביל ,  יו"ר מרצ זהבה גלאון עתרה לבג"ץ נגד ראש הממשלה בנימין נתניהו ,  שר התחבורה ישראל כץ ,  שר העבודה חיים כץ ורכבת ישראל ,  בתביעה למתן צווים על תנאי וצו ביניים לביטול ההחלטה להפסיק את עבודות הרכבת בשבת . 
" בית המשפט חייב לשים סוף להשתוללות משולחת הרסן של ראש הממשלה על גבם של אלפי נוסעים ",  טענה גלאון . " ההחלטה להפסיק את עבודות התשתית ברכבת רגע לפני כניסת השבת התקבלה בלא סמכות ,  בניגוד לחוק החברות הממשלתיות ,  ובניגוד להיתרי העבודה שניתנו כדין לעבודה בשבת ".  
היא תקפה את התנהלותו של נתניהו ואמרה כי הוא  " מתנהל בשתי זירות :  הפוליטית הפנים-ליכודית מול ישראל כץ ,  והפוליטית החוץ-ליכודית בכניעתו המבישה למפלגות החרדיות ".  לדבריה , " הכול נעשה על גבם של נוסעי הרכבת ,  ברובם חיילים ,  לקויי ראייה ,  צעירים ואנשים שאינם בעלי רכב פרטי ,  אשר נזקקים לתחבורה ציבורית ". 

האופוזיציה דורשת דיון מיוחד במשבר הרכבת ;  גלאון עתרה לבג"ץ
סיעות האופוזיציה אספו את 25 החתימות הדרושות כדי לקיים דיון מיוחד בזמן הפגרה בנושא השבתת הרכבות בקו תל אביב חיפה .  יו"ר מרצ עתרה נגד ראש הממשלה ורכבת ישראל בתביעה למתן צווים לביטול ההחלטה להפסיק את העבודות

