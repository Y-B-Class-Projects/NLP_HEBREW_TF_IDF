ביל קלינטון :  לנתניהו יש את תמיכת עמו במו"מ
במאמר ב"ניו יורק טיימס "  לציון יום השנה הלועזי לרצח יצחק רבין ,  טען נשיא ארה"ב לשעבר כי קיימת שעת כושר להביא לשלום במזה"ת .  קלינטון קורא לצדדים לסיים את מלאכתו של רה"מ לשעבר
נשיא ארצות הברית לשעבר ביל קלינטון קורא לסיים את העבודה אותה החל יצחק רבין לפני כמעט שני עשורים ובגללה נרצח .  במאמר מערכת בעיתון  " ניו יורק טיימס "  לציון יום השנה הלועזי לרצח רבין ,  כתב קלינטון כי  " יש סיכוי אמיתי לסיים את העבודה שהוא התחיל .  הצדדים מדברים .  לראש הממשלה בנימין נתניהו יש את התמיכה הדרושה מעמו להגיע להסכם .  ישראלים רבים סומכים עליו שיעשה שלום שיגן עליהם ויחזק את ביטחונם ".  
קלינטון מוסיף כי על סמך סעיפים שהוצגו בעבר וזכו להסכמה של הפלסטינים ,  תנאי ההסכם הסופי ידועים לכולם .  
הנשיא האמריקאי ה-42 פותח את המאמר בתיאור הקשר החם שהיה לו עם יצחק רבין והאהבה הרבה שחש אליו ואל רעייתו לאה . " מאז מותו ,  לא עובר שבוע שאני לא חש געגועים אליו ",  כותב קלינטון .  הוא מתאר את רבין כאידאליסט קשוח שבהרבה מובנים הקדים את זמנו . " אם הוא היה מדבר אלינו היום ,  הוא היה מבקש מאיתנו לא לזכור אותו באמצעות אבל ,  אלא על ידי בחינה של ההזדמנויות והמכשולים לשלום ,  ולהתקדם עם העבודה שיש לעשות ".  
15 שנים לאחר הרצח ,  קלינטון ממשיך להאמין שאם רבין היה חי ,  הוא היה משיג הסכם שלום מקיף עם הפלסטינים בתוך שלוש שנים .  אולם גם כיום ,  אומר קלינטון ,  קיימת הזדמנות ,  מכיוון שלישראל יש את השותף הטוב יותר מעולם לעשיית שלום  הממשלה הפלסטינית בגדה המערבית ,  קואליציית השלום הערבית שהקים מלך סעודיה ,  והממשל האמריקאי שנותר מחויב ל"מיקסום היתרונות וצמצמום הסיכונים של השלום ".  
לסיום ,  מתאר קלינטון את תקוותו ש"נעשה את תפקידנו בבניית עולם שבו שיתוף הפעולה גובר על קונפליקט .  רוחו של רבין ממשיכה להאיר את הדרך ,  אבל כולנו חייבים לקבל החלטה ללכת בה ". 

ביל קלינטון :  לנתניהו יש את תמיכת עמו במו"מ
במאמר ב"ניו יורק טיימס "  לציון יום השנה הלועזי לרצח יצחק רבין ,  טען נשיא ארה"ב לשעבר כי קיימת שעת כושר להביא לשלום במזה"ת .  קלינטון קורא לצדדים לסיים את מלאכתו של רה"מ לשעבר

