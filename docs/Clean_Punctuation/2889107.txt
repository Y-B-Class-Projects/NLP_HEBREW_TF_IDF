מאות הפגינו נגד ביקור נתניהו בבריטניה : " צריך לשלם על פשעיו "
 כ-300 פעילים פרו-פלסטיניים התאספו ברחוב דאונינג בלונדון וקראו לעצור את נתניהו בגין פשעי מלחמה .  מנגד ,  הפגינו תומכי ישראל ובין הצדדים התפתח עימות מילולי שכלל קללות וצעקות . " מופע של שנאה ",  אמר מארגן הפגנת התמיכה בישראל
 ( נתניהו לפני המראתו ללונדון ,  היום )  
כ-300 פעילים פרו-פלסטינים הפגינו היום  ( רביע )  מול משכנו של ראש ממשלת בריטניה דייויד קמרון ברחוב דאונינג שבלונדון ,  וזאת במחאה על ביקורו של בנימין נתניהו במדינה .  במהלך ההפגנה הרימו הפעילים שלטים שעליהם נכתב  " שחררו את פלסטין ",  והמשתתפים קראו לעצור את נתניהו על פשעי מלחמה .  חלק מהפעילים התעמתו עם השוטרים ואף פרצו לרחוב .  כמה מהם נעצרו אחרי שחסמו את הדרך ,  ואחרים נעצרו בגין תקיפה וגרימת נזק .
 את ההפגנה ארגן  " ארגון הסולידריות הפלסטיני "   ( PSC )  ,  עם תמיכה של ארגונים פרו-פלסטיניים נוספים .  מריאם תהמי בת ה-21 אמרה ל"מירור "  הבריטי : " אנחנו כאן כי אנו חשים שנתניהו צריך לשלם על פשעיו .  אנחנו כאן כדי להפגין ולגרום לו להבין שהוא לא מוזמן למדינתנו ".  
עוד בוואלה !  NEWS:מנזקי האובך :  עלייה של עשרות אחוזים בפניות למד"א ,  632 איש טופלוהמדינה מצדיקה את ההזנה בכפייה : " לא כל שובת רעב רוצה למות"קלינטון : " אם אבחר ,  אזמין את נתניהו בחודש הראשון לכהונתי "  
מנגד ,  הפגינו כ-50 פעילים מארגונים פרו-ישראליים ,  וכוחות המשטרה הרבים במקום הפרידו בין הצדדים .  כלי תקשורת שנכחו במקום דיווחו כי המתח בין שתי הקבוצות הלך וגבר וששני הצדדים החליפו צעקות וקללות .  אחד המפגינים הפרו-ישראליים התלונן במשטרה כי מפגין מהצד השני קרא לו  " יהודי מלוכלך ",  ומפגין אחר שעבר ליד ההפגנה עם דגל ישראל טען כי קראו לו  " טרוריסט ".  
מארגן הפגנת התמיכה בישראל ,  אריאל מילר ,  אמר לרשת  " רוסיה היום ":   " ההפגנה הפרו-פלסטינית היא מופע של שנאה ".  תומך ישראל אחר חתם בנימה אופטימית יותר : " שני הצדדים צריכים ליצור דיאלוג שיקדם את השלום בין שני העמים ".  
עם נחיתתו של נתניהו בלונדון ,  הוא התייחס לדברים שאמר היום המנהיג העליון של איראן ,  עלי חמינאי ,  על כך שישראל לא תתקיים בעוד 25 שנים . " חמינאי לא נותן אפילו מרחב אשליה לתומכי ההסכם עם איראן ",  אמר נתניהו והוסיף : " הוא מבהיר שארצות הברית היא השטן הגדול ושבכוונת איראן להשמיד את מדינת ישראל - זה לא יקרה ".  עוד הוסיף נתניהו בהצהרה : " ישראל היא מדינה חזקה והיא תתחזק עוד יותר ,  אבל המסקנה שעולה מדבריו של הרודן בטהראן זה שכל המדינות האחראיות צריכות לשתף פעולה לבלימת התוקפנות והטרור של איראן .  לצערי ,  אלה יגברו כתוצאה מן ההסכם ".  
יותר מ-100 אלף איש חתמו על עצומה שקראה לעצור את נתניהו עם הגעתו למדינה בשל חלקו במבצע  " צוק איתן "  בקיץ הקודם .  אף שלפי הנוהג בבריטניה כמות כזו של חתימות מחייבת דיון בפרלמנט ,  הממשלה הבהירה שהיא  " מכירה בזכות ישראל להגנה עצמית "  ושלנתניהו ישנה חסינות .
" לראשי מדינות שמבקרים בבריטניה ,  דוגמת נתניהו ,  יש חסינות מהליך חוקי ולא ניתן לעצור או לאסור אותם ",  נמסר בהודעת הממשלה . " אנחנו מכירים בכך שלעימות בעזה לפני שנה יש מחיר נורא .  כפי שציין ראש הממשלה דייויד קמרון ,  כולנו נמלאנו עצב נוכח האלימות ,  ובריטניה היתה חוד החנית במאמצי השיקום הבינלאומיים של הרצועה .  יחד עם זאת ,  קמרון הבהיר שבריטניה מכירה בזכותה של ישראל לפעול באופן פרופורציונלי כדי להגן על עצמה ,  בגבולות החוק ההומניטרי הבינלאומי ".  

מאות הפגינו נגד ביקור נתניהו בבריטניה : " צריך לשלם על פשעיו "
 כ-300 פעילים פרו-פלסטיניים התאספו ברחוב דאונינג בלונדון וקראו לעצור את נתניהו בגין פשעי מלחמה .  מנגד ,  הפגינו תומכי ישראל ובין הצדדים התפתח עימות מילולי שכלל קללות וצעקות . " מופע של שנאה ",  אמר מארגן הפגנת התמיכה בישראל

