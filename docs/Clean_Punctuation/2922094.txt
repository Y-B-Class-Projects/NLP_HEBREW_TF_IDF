כביש עוקף והפקעת קרקעות :  ההסכם בין נתניהו למתנחלים יוצא לפועל
בשבועות האחרונים החלה לצאת לפועל התכנית לסלילת ציר עוקף נבי אליאס שבשומרון ,  שבמסגרתה יופקעו 104 דונם של קרקע פלסטינית  כך נודע לוואלה !  NEWS .  זאת ,  כחלק מהסכם לפירוק מאהל המחאה של ראשי יש"ע מול בית ראש הממשלה
בשבועות האחרונים החלו לצאת לפועל ההבנות שאליהן הגיעו ראשי מועצת יש"ע וראש הממשלה ,  בנימין נתניהו ,  שבמסגרתן יופקעו קרקעות פלסטיניות ועליהן ייסלל כביש העוקף את הכפר הפלסטיני נבי אליאס שבשומרון - כך נודע לוואלה !  NEWS .  הבטחות אלו ניתנו באוקטובר האחרון בתמורה לפירוק אוהל המחאה שהקימו המתנחלים מול בית ראש הממשלה לאחר פיגוע הירי שבו נרצחו בני הזוג הנקין .
 לפי ההבנות ,  יופקעו 104 דונם עבור סלילת הכביש .  בתחילת דצמבר ניתנו צווי ההפקעה לכמה משפחות פלסטיניות המחזיקות בקרקעות במקום .  במקביל נבחר הקבלן שיהיה אמון על הפרויקט .  העלות הכללית מוערכת בכ-50 מיליון שקלים .  העבודות בשטח ,  על פי התכנון ,  יחלו בחודש אפריל הקרוב .  
עוד בוואלה !  NEWS:הנאשם בהצתה בדומא : " הכניסו חוקרת אישה ,  שנגעה בי והטרידה אותי"נתניהו למילואימניקים שפועלים נגד  " שוברים שתיקה ":   " נאבקים למען האמת"פעיל ימין ישב במעצר מנהלי במשך 5 חודשים - לשווא : " נעשתה טעות "  
ראש המועצה האזורית שומרון ,  יוסי דגן ,  פתח בשביתת השבת מול בית ראש הממשלה לאחר פיגוע הירי בשומרון בחודש אוקטובר .  לאחר כמה ימים הצטרפו אליו מספר ראשי מועצות נוספים מרחבי יהודה ושומרון ,  עמם נפגש בהמשך נתניהו יותר מפעם אחת .  לבסוף סוכם על קיפול מאהל המחאה ,  תמורת הבטחות לקידום מספר כבישים עוקפים ,  ובהם עוקף נבי אליאס וחווארה שבשומרון ועוקף אל-ערוב שבגוש עציון .  
בנוסף סוכם על אישור תכניות בניין עיר  ( תב"עות )  של מספר התנחלויות ,  ובהן איתמר ואל מתן שבשומרון ,  שבות רחל שבבנימין וסנסנה שבהר חברון .  לראשי המועצות גם הובטח תקציב לאמצעי ביטחון שונים על צירי התנועה שברחבי יהודה ושומרון .  

הכביש העוקף בנבי אליאס הוא למעשה קטע עוקף נוסף שיתחבר לציר הקיים ,  שאדמות הופקעו לצורך סלילתו כבר בשנת 1989 .  על פי גורמים המעורים בפרטים ,  סלילת הכביש העוקף נחוצה הן משום שהציר הקיים עובר בתוך הכפר והן משום שמדובר בכביש צר ולא בטיחותי ,  המשמש כלי רכב רבים שעושים את דרכם לתוך הקו הירוק ובחזרה .  
מנגד ,  חוקר הקרקעות בשטחים ,  דרור אטקס ,  סבור שהפקעת הקרקעות אינה מיטיבה עם האזור . " ממשלת ישראל גילתה לאחרונה בזעזוע ,  שישנם עדיין כמה מטרים מרובעים שטרם שועבדו לחלוטין למפעל ההתנחלויות ",  אמר אטקס בלשון סגי נהור והוסיף : " מרגיע לדעת שהעניין בטיפול וכי בקרוב נוכל לחנוך עוד כביש עוקף שיהרוס עוד פיסת קרקע בתולה שמשמשת קהילה פלסטינית זעירה ,  שבחרה לחיות במקום ובזמן הלא נכונים ". 
תכניות רבות לסלילת כבישים ובנייה בגדה המערבית נמצאות על שולחן המנהל האזרחי כבר שנים רבות .  למרות דרישות חוזרות ונשנות של ראשי יש"ע לקדמן ,  הוצאתן אל הפועל התעכבה שוב ושוב מסיבות פוליטיות .  רק בנוגע לכביש העוקף בנבי אליאס ניכר שינוי  והפעם הוא מתממש במהירות .  
יוסי דגן סירב להגיב לפניית ווואלה !  NEWS בנוגע לקיפול מאהל המחאה .  בנוגע לסלילת הכביש העוקף מסר : " מדובר בכביש שהפיתוח שלו תקוע זה שנים רבות והוא בא בראש ובראשונה כדי להגן על הביטחון ועל בטיחות התושבים .  לצערנו מדובר במעט מדי ובמאוחר מדי .  ישנם יותר מדי כבישים בשומרון שהפיתוח שלהם תקוע מסיבות פוליטיות .  הכביש המדובר ישרת הן את התושבים היהודים והן את הערבים ואנחנו מניחים שכולם מחכים בקוצר רוח להקמתו ". 
מהמנהל האזרחי נמסר בתגובה כי  " לאור הצורך התעבורתי והבטיחותי באזור נדרש להקים כביש עוקף ,  בגינו פורסם צו הפקעה שיסיט את הנסיעה מתוך הכפר אל מסביב לו .  לבעלי הקרקעות ישנה אפשרות להגיש את התנגדותם תוך 60 ימים ,  לבחינה על ידי גורמי המקצוע ".  
מלשכת שר הביטחון נמסר בתגובה : " ההחלטה על הצורך בכביש עוקף היא מקצועית לחלוטין ,  של קצין מטה תחבורה במנהל .  ההחלטה על סלילת הכביש הזה היא תוצאה של צורך ביטחוני ובטיחותי נטו .  צורך מציל חיים של מי שינהג בו .  מדובר בכביש שישמש כמובן הן את האוכלוסייה הישראלית והם את האוכלוסייה הפלסטינית .  כשסוללים כביש בישראל ,  מפקיעים את הקרקע לצורכי ציבור .  מאחר והעוקף אמור לשמש את שתי האוכלוסיות ולספק מענה בטיחותי וביטחוני לכולם ,  מותר לבצע את ההפקעה .  מי שמאשר זאת זה שר הביטחון ". 
מלשכת ראש הממשלה נתניהו טרם נמסרה תגובה .  

כביש עוקף והפקעת קרקעות :  ההסכם בין נתניהו למתנחלים יוצא לפועל
בשבועות האחרונים החלה לצאת לפועל התכנית לסלילת ציר עוקף נבי אליאס שבשומרון ,  שבמסגרתה יופקעו 104 דונם של קרקע פלסטינית  כך נודע לוואלה !  NEWS .  זאת ,  כחלק מהסכם לפירוק מאהל המחאה של ראשי יש"ע מול בית ראש הממשלה

