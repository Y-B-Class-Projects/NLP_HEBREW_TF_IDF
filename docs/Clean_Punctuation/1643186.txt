רוסיה מתעקשת :  לא נבטל עסקת הנ"מ עם אירן
שעות לפני נחיתתו של רה"מ נתניהו במוסקבה ,  מבהירים בקרמלין כי  " אין כל סיבה "  לעצור את ההסכם למכירת טילים מתקדמים נגד מטוסים לטהרן
ראש הממשלה בנימין נתניהו יוועד מחר  ( שני )  עם נשיא רוסיה דמיטרי מדבדב ועם ראש הממשלה ולדימיר פוטין במטרה לסכל את עסקת המכירה של טילי S-300 רוסיים נגד מטוסים לאירן .  טרם הביקור ,  התבטאו בכירים במועצת הביטחון הרוסית בנושא וטענו כי  " במוסקבה לא רואים כל סיבה לעצור את עסקת המכירה ".  לדברי סגן מזכיר מועצת הביטחון במדינה ,  ולדימיר נזרוב , " ישנו חוזה חתום שעל השלטון הרוסי לקיים את ההתחייבויות במסגרתו ".  נזרוב ציין עוד כי טרם החלה העברת הנשק לטהרן במסגרת העסקה .
 במסגרת הפגישה מחר ,  צפוי נתניהו להפציר במדבדב להצטרף למעצמות המערב בהפעלת הלחץ על אירן ולהתחייב להצטרף לקואליציית המדינות שיטילו סנקציות על המשטר בטהרן .  זאת על רקע הצהרות חריפות בנושא בימים האחרונים מצד שרת החוץ האמריקאית הילרי קלינטון ,  רמטכ"ל צבא ארה"ב ובכירים אחרים בממשל בוושינגטון .  
טרם יציאתו לרוסיה התייחס היום נתניהו לפגישה הצפויה בפתח ישיבת הממשלה השבועית .  נתניהו ציין כי הוא  " רואה ברוסיה מעצמה חשובה וידידה חשובה ".  עוד אמר ראש הממשלה כי בכוונתו לדון עם פוטין ועם מדבדב  " במגוון נושאים ובראשם בנושא האירני .  צריך להפעיל סנקציות חריפות מאוד על אירן ,  כמו שמזכירת המדינה האמריקאית הילרי קלינטון אמרה  " סנקציות מספקות ".  נדון בזה ובנושאים אחרים ,  כולל נושאים כלכליים ובילטרליים כדי להדק את שיתוף הפעולה בינינו .  אנו מעריכים את הקשר שלנו עם רוסיה ורוצים שהיא תתמוך בזירוז המהלכים לקידום תהליך השלום ". 

רוסיה מתעקשת :  לא נבטל עסקת הנ"מ עם אירן
שעות לפני נחיתתו של רה"מ נתניהו במוסקבה ,  מבהירים בקרמלין כי  " אין כל סיבה "  לעצור את ההסכם למכירת טילים מתקדמים נגד מטוסים לטהרן

