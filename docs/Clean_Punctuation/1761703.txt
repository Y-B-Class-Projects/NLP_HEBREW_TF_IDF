 " ביקור חולים ":  סיוע של 30 מיליון או שנסגור
בית החולים  " ביקור חולים "  שנרכש בעבר ע"י ארקדי גאידמק ייסגר ב-1 לינואר לאחר שנקלע לקשיים כלכליים ומשלא נמצא לו מימון . " זהו בית חולים משפחתי וחם ",  מספרים העובדים
הנהלת בית החולים ו-וועדי העובדים והרופאים של בית החולים  " ביקור חולים "  בירושלים קראו היום  ( שלישי )  למשרד הבריאות ולראש הממשלה בנימין נתניהו לסייע באופן מיידי על מנת למנוע את סגירתו של בית החולים .  במקרה שלא יימצא מימון בגובה 30 מיליון שקלים להפעלתו ,  הוא צפוי להיסגר ב-1 לינואר וכל 700 עובדיו יפוטרו .  
ד"ר יורם בלשר ,  יו"ר הוועד המנהל של בית החולים אמר במסיבת עיתונאים מיוחדת כי  " בית החולים שרוי היום בסכנה מוחשית לקריסתו וסגירתו הסופית .  בית החולים 'ביקור חולים' הוקם לפני 143 שנים ומאז שירת בנאמנות מאות אלפי חולים ,  פצועים ונפגעים .  חייהם של טובים ורבים ניצלו תודות לפעולתם המסורה של עובדי בית החולים ורופאיו ",  אמר .  
בשנת 2004 נקלע בית החולים למצב של חדלות פירעון והפעלתו הועברה לכונס הנכסים הרשמי  ( הכנ"ר )  וביהמ"ש המחוזי בירושלים .  לאחר מכן נמכר בית החולים לארקדי גאידמק ומכספי הרכישה נמצא פתרון חלקי לבעיית הפנסיה של העובדים והרופאים .  בעקבות הפסקה של הזרמת משאבים עליהם התחייב גאידמק בהסכם הרכישה וניהול בעייתי ,  המוסד נקלע שוב למשבר בחודש יולי 2010 .  לפי תכנית ההבראה בגרסתה האחרונה ,  ניתן להביא את בית החולים לאיזון תפעולי בתוך כשנה וחצי .
 לדברי בלשר ,  מה שמנע את הסגירה של בית החולים עד כה ,  היא התרומה שניתנה על ידי עובדי בית החולים במסגרתה נלקח סיוע בהקדמת תשלומים והלוואה מהעובדים .  ההלוואה היא בשיעורים פרוגרסיביים ובקרב בעלי השכר הגבוה מגיעה להפחתת שכר בגובה שולי של עד 35% .  
אנט שחר אחות ונציגת ועד העובדים אמרה לנוכחים  " אתם לא יודעים שלוקחים ממך 4,000 שקל כל חודש הלוואה .  אנחנו נלחמים כדי להשאיר את בית החולים על כנו ".  דר' אפי הלפרין ,  עובד בבית החולים 17 שנים , " אין לי קליניקה פרטית והמשכורת שלי באה מפה .  בית החולים עבר פירוק ועבר קנייה על ידי גאידמק ונשאלת השאלה האם כדאי לנו לשמור את בית החולים הזה ?  והתשובה חובה להשאיר את בית החולים .  זהו בית חולים שהוא לא תעשייתי אלא משפחתי וחם ",  אמר . 
" אין לי צל של ספק שהתפקיד המרכזי בסיוע לבית החולים נמצא במשרד הבריאות ובידי ראש הממשלה שמחזיק את תיק הבריאות ",  סיכם בלשר , " החיוניות בהמשך קיומו של בית החולים נובעת גם ממיקומו האסטרטגי במרכז ירושלים והאמונה שסיוע החירום הזה יעלה את בית החולים על מסלול של צמיחה ופיתוח שיאפשר לו להמשיך לשרת אוכלוסייה של כ-100,000 איש ". 
ממשרד הבריאות נמסר בתגובה כי  " סוגיית המצב הפיננסי של בית החולים  " ביקור חולים "  נמצאת על המדוכה מספר חודשים ,  בין השאר עקב אי אישור על ניהול כספים תקין של רשם העמותות ,  על רקע של מחדלים של מינהל לא תקין ,  שנמצאת כרגע בבדיקה בדרגים המתאימים .  על רקע זה ,  הוחלף יו"ר הדירקטוריון והוכנה תוכנית הבראה שהוגשה לרשם העמותות ולבחינה מקצועית של משרד הבריאות . 
" לאור הכוונות הניהוליות החיוביות של בית החולים ובפעילות מיוחדת של סגן שר הבריאות ח"כ הרב יעקב ליצמן מול רשם העמותות ,  בהתאם להגדרת משרד הבריאות כי מדובר במערכת רפואית חיונית ,  אישר בימים אלה רשם העמותות ניהול ספרים תקין ,  במקביל לתוכנית הבראה מחודשת ,  שנבחנה ע"י משרד הבריאות . 
" בתוך כך ,  ישנה בעיה תזרימית קשה בביה"ח שנמצאת כרגע לפתחם של הנהלת בית החולים ,  קובעי המדיניות במשרד הבריאות ,  במשרד האוצר והגורמים הנוספים המעורבים :  הבעלים ארקדי גאידמק ,  המוכרים לפני מספר שנים ,  כנ"ר  ( כונס נכסים רשמי )  ורשם העמותות ".  סגן שר הבריאות קרא למשרד האוצר לקבל את התוכנית ההבראה של ביה"ח  " ביקור חולים ".  

" ביקור חולים ":  סיוע של 30 מיליון או שנסגור
בית החולים  " ביקור חולים "  שנרכש בעבר ע"י ארקדי גאידמק ייסגר ב-1 לינואר לאחר שנקלע לקשיים כלכליים ומשלא נמצא לו מימון . " זהו בית חולים משפחתי וחם ",  מספרים העובדים

