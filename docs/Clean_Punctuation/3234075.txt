התיאבון לדולרים :  בחמאס זיהו הזדמנות לסחוט את ממשלת נתניהו
ההסלמה המבוקרת שמנהל הארגון מעזה אינה רק תגובה להרג שניים מאנשי הזרוע הצבאית ,  אלא החלטה להפעיל מנופי לחץ על ישראל מחשש להידרדרות כלכלית .  עם יום העצמאות והאירוויזיון בפתח ,  בחמאס רוצים לנצל את דפוס הפעולה של ממשלת נתניהו כדי לדרוש :  Show me the money
בנקודה מסוימת במהלך הלילה  ( שבת )  ,  נראה שהתקבלה בחמאס החלטה לצאת להסלמה מבוקרת מול ישראל .  זה התחיל עם ירי רקטות לעבר עוטף עזה והמשיך צפונה לכיוון אשדוד .  ניתן לשער ,  על פי הנחיית עיריית באר שבע לפתוח את המקלטים בעיר ,  שהארגון מתכנן להרחיב עוד יותר את רדיוס הירי .  לא מדובר רק בתגובה להרג שניים מאנשי הזרוע הצבאית ,  אתמול בשעות אחר הצהריים ;  מדובר בהחלטת חמאס לנסות לייצר הישג נוכח מצב שבו ,  להבנתם ,  ניתן לסחוט את ישראל לוויתורים ולהישגים משמעותיים - ובראשם הכנסת הכסף הקטארי לרצועה .  חמאס מוכן להסתכן בהרחבת המערכה ,  מתוך הימור שממשלת ישראל צמאה להפסקת אש בעיתוי הנוכחי .
 עשרת הימים הקרובים צפויים להיות לא פשוטים בכלל במציאות המתוחה בין ישראל לבין חמאס ,  שכבר מריח את הדם .  בעוד ארבעה ימים תציין מדינת ישראל את יום הזיכרון וערב יום העצמאות ,  ימים שבהם לא נראה שראש הממשלה בנימין נתניהו ירצה להגיע להסלמה כוללת בדרום .  בעוד עשרה ימים ,  14 במאי ,  יציינו הפלסטינים את יום הנכבה ,  יום אסונם ,  בעוד שבישראל יתחיל חצי גמר האירוויזיון ,  ועיניהם של לא מעט אנשים מכל רחבי העולם יופנו לתל אביב .  
עוד בוואלה !  NEWS:150 רקטות נורו לדרום ולאזור בית שמש ;  צה"ל תקף עשרות יעדים בעזההג'יהאד מאיים : " מעגל האש מתרחב ";  מצרים פועלת למנוע הידרדרותגנץ : " ממשלת ישראל חייבת לבחור כיוון אסטרטגי ובלתי סחיט "  
הארגון חש שנוכח קיומו של האירוויזיון בישראל ,  עומדת בפניו הזדמנות אמיתית לייצר מנופי לחץ על ישראל ולהשיג ויתורים משמעותיים בשטח .  או במילים אחרות ,  לסחוט את ישראל .  בחמאס רוצים כסף ועוד כסף .  ואם מישהו תוהה מהיכן נובע האומץ הזה - הרי ששורש הרע טמון באותה החלטה אומללה של נתניהו לפני כחצי שנה ,  לאפשר העברת 15 מיליון דולר במזומן בחודש מקטאר לקופת חמאס .  המהלך ,  כפי שמתברר ,  יצר לא מעט תיאבון אצל הארגון העזתי .
 המפתח לרגיעה ,  כמו תמיד לאחרונה ,  נמצא במצרים .  בקהיר ,  מנהלים ראשי חמאס והג'יהאד שיחות עם אנשי המודיעין הכללי המצרי על הפסקת אש .  הדרישה שתתנוסס ככותרת מעל השיחות בקהיר היא שישראל תאפשר העברה של מיליוני דולרים מקטאר לרצועת עזה בתמורה לשקט .  בחמאס קוראים לזה  " השלב השני של ההבנות ".  מדובר בהמשכו של אותו הסכם ההבנות החשאי ,  שפרטיו המדויקים נותרו לא ברורים ,  בין חמאס לישראל בתיווך מצרי ערב הבחירות בישראל ,  שיצרו שקט יחסי בגבול עזה .  מרחב הדיג הורחב ,  נרשמה הקלה מסוימת במעבר סחורות ,  וכעת - אומר חמאס - על ישראל להמשיך לשלב השני ,  שמשמעותו הכנסה של הכספים הקטאריים .  קשה לומר אם מדובר בכסף שיועבר למשכורות או למשפחות עניות דרך האו"ם ,  אך הדרישה היא אותה דרישה . " Show me the money ",  אומר חמאס .  אם דפוס הפעולה של ממשלת נתניהו החדשה יהיה דומה לקודמתה ,  הרי שהוא צפוי לקבל את הכסף רגע לפני יום העצמאות .  
ניסיון הסחיטה של חמאס אינו נובע מסתם תאוות בצע צרופה ,  לפחות לא רק ממנה .  בארגון מבינים שבציבור העזתי יש ציפייה מסוימת להישגים כלכליים ואזרחיים בתמורה למהלך שהוביל להרגעת ההפגנות על הגדר .  הרחבת מרחב הדיג ,  ולאחר מכן צמצומו בעקבות ירי הרקטה השבוע ,  אינם מספקים מבחינת הארגון .  המצב של כלכלת עזה ממשיך להיות בכי רע .  שיעור האבטלה חצה את ה-50% ,  ובקרב האקדמאים עומד על קרוב ל-70% .  אלה מספרים דמיוניים שמתחברים לצמצום של משכורות פקידי הרשות - לא רק אלה שבגדה ,  אלא גם אלה שבעזה ,  לקיצוץ האמריקני בסיוע לפרויקטים שונים בעזה ,  ובכלל זה הסוכנות לסעד וסיוע לפליטים פלסטיניים של האו"ם - אונר"א .  
במילים הכי פשוטות :  בחמאס חוששים מהמשך ההידרדרות הכלכלית ,  ורואים הזדמנות לקבל את הכסף מקטאר דרך ישראל .  האם משמעות הדבר היא שחמאס יהדק מעט את החגורה בארגון ויקצץ בתקציב הזרוע הצבאית לדוגמה ?  לא ממש .  הארגון ממשיך להטיל שלל מיסים על תושבי הרצועה ,  שנועדו לשמן את מוסדות הארגון ,  ובכלל זה את הזרוע הצבאית .  

התיאבון לדולרים :  בחמאס זיהו הזדמנות לסחוט את ממשלת נתניהו
ההסלמה המבוקרת שמנהל הארגון מעזה אינה רק תגובה להרג שניים מאנשי הזרוע הצבאית ,  אלא החלטה להפעיל מנופי לחץ על ישראל מחשש להידרדרות כלכלית .  עם יום העצמאות והאירוויזיון בפתח ,  בחמאס רוצים לנצל את דפוס הפעולה של ממשלת נתניהו כדי לדרוש :  Show me the money

