מקורבי נתניהו משיבים לגדעון סער : " מנסה להפיל את ראש הממשלה "
 אחרי שח"כ סער מתח ביקורת על הפסקת האש וטען כי היא נעדרת הישגים לישראל ,  מקורבי נתניהו האשימו כי הוא  " משתף פעולה עם השמאל ".  העימות הפומבי עשוי לסכן את סער בחלוקת התיקים לבכירי הליכוד בממשלה הבאה .  סער השיב להאשמות : " מגוחך "
 מקורבים לראש הממשלה בנימין נתניהו תקפו הבוקר  ( שני )  את ח"כ גדעון סער  ( ליכוד )  ,  זאת בעקבות הביקורת שמתח נגד הפסקת האש מול חמאס והפלגים הפלסטינים . " גדעון סער רק רוצה להפיל את נתניהו ",  אמרו . " מאז 2015 ,  כשתקף ללא הפסקה את הליכוד וראש הממשלה ,  לגדעון סער יש רק מטרה אחת :  להפיל את ראש הממשלה ויו"ר הליכוד בנימין נתניהו .  התירוצים מתחלפים ,  המטרה לא ".  
המקורבים הוסיפו כי  " בעוד שרבים מתושבי הדרום הביעו את אמונם בראש הממשלה נתניהו ,  גדעון סער לא נותן אפילו רגע אחד של אשראי לראש הממשלה ומצטרף מייד להתקפות משמאל של בני גנץ ושל צביקה האוזר ,  עושה דברו של סער שערק לשמאל ושאיתו הוא מתואם לחלוטין ".  
סער השיב בטוויטר לביקורת וכתב כי הדבר  " מגוחך ברמה של עלילת 'מזימת המאה' .  אמשיך לומר את דיעותי בנושאים הלאומיים המרכזיים ואף להאבק עליהן ללא מורא .  זאת מהות השליחות שהוטלה עלי על ידי חברי הליכוד ".  סער רמז בדבריו לכינוי שנתניהו נתן להאשמות של סער והנשיא ריבלין בניסיון פוטש פוליטי .
 עם הדיווחים על הפסקת האש ,  צייץ ח"כ סער בחשבון הטוויטר שלו כי  " ‏הפסקת האש ,  בנסיבות בה הושגה ,  נעדרת הישגים לישראל ".  לדבריו , " טווחי הזמן בין סבבי ההתקפות האלימות על ישראל ואזרחיה הולכים ומתקצרים וארגוני הטרור בעזה מתעצמים ביניהם .  המערכה לא נמנעה אלא נדחתה ". 
הערב התייחס גם השר יואב גלנט התייחס לדבריו של סער ,  ואמר כי הם  " לא במקומם .  אני יוצא נגד הביקורת על ראש הממשלה והקבינט .  ראש הממשלה פועל בשיקול דעת ובאחריות ,  הדבר הראשון לנגד עיניו הוא ביטחון ישראל .  כמי שהיה בקבינט ,  מכיר את התמונה הכוללת ,  ולקח את מכלול השיקולים ,  מטבע הדברים לא הכול ניתן לפרט - זה המהלך הנכון ..  .  אני מכבד ומעריך את גדעון סער ,  אין מקום לאמירות מהסוג הזה בעת הזו ".  
סער נחשב ליריבו הגדול של נתניהו בליכוד בשנים האחרונות וראש הממשלה אף האשים אותו בשנה האחרונה בניסיון הדחה ובשיתוף פעולה עם הנשיא ריבלין כדי להחליפו בראשות הליכוד .  סער הגיע למקום הרביעי בפריימריז האחרונים במפלגה ,  למרות שראש הממשלה ואנשיו השקיעו מאמצים רבים כדי לפגוע בו ובסיכויי הצלחתו .  עם זאת ,  במהלך קמפיין הבחירות נתניהו וסער עשו סולחה מתוקשרת שנועדה להציג אחדות לציבור הבוחרים .  
המתקפה החריפה של מקורבי נתניהו על סער מאותתת כי הוא עשוי להיפגע מאוד במהלך חלוקת התיקים לבכירי הליכוד בהרכבת הממשלה הבאה .  אחרי שייחתמו ההסכמים הקואליציוניים עם השותפות של הליכוד יישאר מבחר יחסית מצומצם של תיקים לבכירי הליכוד ,  ולפי ההערכה סער צפוי לקבל תיק זוטר בלבד או אף יישאר ללא תיק כלל בשל היחסים העוינים בינו לנתניהו .
  ( עדכון ראשון :  10:30 )  

מקורבי נתניהו משיבים לגדעון סער : " מנסה להפיל את ראש הממשלה "
 אחרי שח"כ סער מתח ביקורת על הפסקת האש וטען כי היא נעדרת הישגים לישראל ,  מקורבי נתניהו האשימו כי הוא  " משתף פעולה עם השמאל ".  העימות הפומבי עשוי לסכן את סער בחלוקת התיקים לבכירי הליכוד בממשלה הבאה .  סער השיב להאשמות : " מגוחך "
 
