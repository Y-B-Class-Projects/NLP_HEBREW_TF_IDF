 " מדוע בנו של נתניהו מאובטח וגבי אשכנזי לא ?  "
 במערכת הביטחון הביעו תמיהה על ההחלטה שלא לאבטח את הרמטכ"ל לשעבר גבי אשכנזי ,  למרות האיומים על חייו ,  אך במקביל להמשיך ולספק אבטחה ליאיר נתניהו ,  בנו של ראש הממשלה ,  המשרת בירושלים
נמשכת הביקורת במערכת הביטחון על ההחלטה שלא לאבטח את הרמטכ"ל לשעבר ,  רא"ל במיל' גבי אשכנזי .  גורם ביטחוני בכיר תהה היום  ( חמישי )  מדוע הוחלט בצה"ל לאבטח דווקא את בנו של ראש הממשלה ,  יאיר נתניהו ,  רב"ט המשרת בבסיס בירושלים . 
" יש החלטה לאבטח את יאיר ,  בנו של ראש הממשלה המשרת כחייל בצה"ל .  בהתחלה טענו כי הוא מאוים בגלל שהוא משרת בפיקוד מרכז .  אבל גם לאחר שהוא הועבר לשרת בירושלים הוחלט להשאיר את האבטחה סביבו .  'בן של' מאובטח ורמטכ"ל לשעבר לא .  זו החלטה שנראית הזויה ",  הוסיף .
 הדברים נאמרו בעקבות הפרסום בוואלה !  חדשות ,  לפיו הרמטכ"ל לשעבר גבי אשכנזי לא זוכה לאבטחה ,  למרות איומים על חייו מצד ארגון חיזבאללה בעקבות חיסול בכיר הארגון עימאד מורנייה .  
גורמים במערכת הביטחון קראו בימים האחרונים לשב"כ ולאגף המבצעים במטה הכללי לדון מחדש בהחלטה שלא לאבטח את רב-אלוף  ( מיל' )  אשכנזי .  גורם ביטחוני בכיר ,  אמר כי  " למרות שישראל לא הודתה בחיסולו של ראש הזרוע הצבאית של חיזבאללה עימאד מורנייה ,  חיזבאללה ,  וכן גורמים באירן ובלבנון הניפו תמונות של אשכנזי כאחראי לחיסול וכמו שכולם יודעים - נסראללה עדיין מחפש נקמה ".  
לדברי גורמים במערכת הביטחון ,  נראה כי נפלה טעות ויש לאבטח את אשכנזי כשם שהרמטכ"ל ושר הביטחון לשעבר שאול מופז מאובטח עד היום .  גורם ביטחוני אמר בשיחה עם וואלה !  חדשות ,  כי  " מופז מאובטח בשל היותו רמטכ"ל ושר לשעבר ולא בגלל היותו יו"ר ועדת חוץ וביטחון .  צחי הנגבי לעומת זאת לא היה מאובטח כיו"ר ועדת חוץ וביטחון ".  
עוד באותו נושאלמרות איומי חיזבאללה ,  גבי אשכנזי אינו מאובטחמשחקי מלחמה :  אשכנזי ודגן על כוונת חיזבאללה 

" מדוע בנו של נתניהו מאובטח וגבי אשכנזי לא ?  "
 במערכת הביטחון הביעו תמיהה על ההחלטה שלא לאבטח את הרמטכ"ל לשעבר גבי אשכנזי ,  למרות האיומים על חייו ,  אך במקביל להמשיך ולספק אבטחה ליאיר נתניהו ,  בנו של ראש הממשלה ,  המשרת בירושלים

