בנט התנחם בניצחון הימין : " אני גאה בציונות הדתית "
 אחרי שמפלגת הבית היהודי קיבלה 4 מנדטים פחות מהבחירות הקודמות וזכתה רק ב-8 ,  הצהיר היו"ר כי  " עם הנצח לא מפחד מדרך ארוכה - גם אנחנו ".  גם בישראל ביתנו נרשמה אכזבה : " מערכת הבחירות הזאת הייתה פשוט בלתי-אפשרית "
 
מתח רב שרר במטה הליכוד בגני התערוכה שבתל אביב לקראת שעות הערב אתמול  ( שלישי )  ,  ופעילי המפלגה עמלו עד לרגעים האחרונים על מנת לסחוף קולות נוספים .  תוצאות המדגמים בערוצי הטלוויזיה שנחשפו אמש חזו 27 מנדטים לליכוד בראשותו של בנימין נתניהו - מספר זהה למחנה הציוני .  
במטה הבית היהודי המשיכו לפעול בשטח עד לרגע האחרון ,  וכל המועמדים והפעילים בשטח עברו מעיר לעיר כדי להמריץ בוחרים נוספים להגיע ולהצביע ,  אולם תוצאות המדגמים ,  החוזים שמונה מנדטים בלבד למפלגה ,  התקבלו באכזבה מרה במטה .
 יו"ר המפלגה ,  נפתלי בנט ,  אמר אמש בשיחות סגורות : " לא אהיה עלה תאנה בממשלת אחדות עם קווי יסוד של מדינה פלסטינית .  במקרה כזה אלך לאופוזיציה ".  זאת ,  בעקבות ההערכות במפלגה כי לאור תוצאות הבחירות המסתמנות ,  יצחק הרצוג לא יצליח להרכיב ממשלה ,  ובידי נתניהו תהיה האפשרות להרכיב ממשלת ימין או ממשלת אחדות . " עם הנצח לא מפחד מדרך ארוכה - גם אנחנו ",  כתב בנט בדף הפייסבוק שלו .  
תוצאות כל המדגמים
ח"כ איילת שקד אמרה אמש : " לאחר חודשים עמוסים הגענו כמעט לסיומו של המסלול .  צר לי שחברי כנסת מעולים כגון אבי וורצמן ואורית סטרוק נותרו בחוץ .  עם זאת ,  חשוב ומשמח כי העם בחר ממשלת ימין מובהקת .  פוליטיקה היא ריצת מרתון ולא ריצת ספרינט .  אנו מוכנים לפעול בכל הכוח למען עם ישראל בשלל התחומים בקדנציה הבאה כפי שעשינו בקדנציה האחרונה .  אני מקווה שתתגבש פה קואליציה ימנית שתתפקד בהרמוניה לאורך זמן ".  
מספר 6 ברשימת הבית היהודי ,  ינון מגל ,  אמר במשדר וואלה : " צריך לשמוח ,  הימין ניצח .  הציונות הדתית כרגיל משלמת מחיר ונכנסת תחת האלונקה .  נתניהו בינתיים התקשר לבנט והם בירכו זה את זה .  הימין ניצח ".  עם זאת ,  הבהיר מגל : " אנחנו לא נשב בכל ממשלה .  ממשלה שתיקח אותנו ,  אך תהיה לה אג'נדה של שמאל - לא נשב בה ".  
עוד בוואלה חדשות:נתניהו הפיץ סרטון : " הערבים מגיעים בכמויות אדירות אל הקלפי"הרצוג : " פתאום נתניהו מתראיין ?  מגיע לאזרחי ישראל תשובות אמיתיות"כחלון על הפצת קלטת  " ההטעיה "  של הליכוד : " מעשה שלא ייעשה " 
" עם הנצח לא מפחד מדרך ארוכה ,  אנחנו רצים למרחקים ארוכים ",  אמר בנט במטה המפלגה . " אנחנו לא מפחדים ולא מורידים ראש ,  ומרימים הערב את הדגלים שלנו עוד יותר גבוה .  שואלים אותנו בדקות האחרונות אם אני מאוכזב מהציבור הדתי-לאומי ואני אומר הפוך :  אני גאה בציונות הדתית .  הציבור שלנו נקרא למשימה פוליטית - והוא התייצב בגדול .  המחנה הלאומי נצח !  ". 
יו"ר ישראל ביתנו אביגדור ליברמן הגיב בריאיון לחדשות 2 לתוצאות המדגמים : " בואו נחכה ,  אלה עדיין לא תוצאות אמת ".  הוא סירב לציין על מי ימליץ לראשות הממשלה ,  ואמר : " אני כרגע אפגש עם הפעילים ,  שנתנו הכל מעצמם ,  ואחר כך נשב ונחליט ". 
בדברים שנשא במטה הבחירות ,  אמר ליברמן : " עברתי הרבה מערכות בחירות .  המערכת הזאת הייתה פשוט בלתי-אפשרית.התמודדנו עם כוחות גדולים בתוך ומחוץ למערכת הפוליטית ,  שעשו יד אחת על מנת לחסל את המפלגה שלנו ,  אבל הם לא הצליחו - והם לא יצליחו ".   
" אנו ממתינים לתוצאות סופיות ,  ורק אחר כך הנשיא יטיל על מישהו את מלאכת הרכבת הממשלה הבאה ",  הוסיף .  הוא קרא לשינוי שיטת הממשל : " גם הזמן וגם התהליך עצמו - כל תהליך הקואליציה - הוא דבר בלתי אפשרי .  אנו חייבים להבין שמדינת ישראל צריכים להתנהל באופן רציני ".  
במטה ישראל ביתנו הורגשה דאגה מכך שהמפלגה תמצא את עצמה מחוץ לכנסת הבאה .  הפעילים שנשארו בשטח עד לרגעים האחרונים הביעו אופטימיות זהירה ,  ודיווחו על אחוזי הצבעה גבוהים במוקדי הכוח של המפלגה . " האווירה טובה וחיובית ",  סיפר גורם במפלגה , " אך יש הרבה עבודה והמצב עדיין לא ברור ".   
" הקמפיין של נתניהו הצליח לנגוס גם בנו ,  צריך להגיד את האמת ",  אמר הערב גורם במפלגה ,  שהעריך כי התוצאה הסופית תציב את המפלגה עם כשישה מנדטים .  
לקראת שעות הערב ,  הכריז ראש הממשלה בנימין נתניהו כי הוא צפוי לתת הצהרה לערוצי התקשורת ,  אולם יו"ר ועדת הבחירות המרכזית ,  השופט סלים ג'ובראן ,  הוציא צו האוסר על ערוצי הטלוויזיה והרדיו לשדר את ההצהרה ,  משום שמדובר בחומר תעמולתי . " הליכוד מביע זעם על ההחלטה לפסול את שידור דבריו של ראש הממשלה נתניהו ",  נמסר ממטה המפלגה . " בעוד ציפי ובוז'י התראיינו בכל אולפני הטלוויזיה במשך כל היום ,  הראשון שהחליטו לפסול את שידור דבריו הוא ראש הממשלה .  לא יסתמו לנו את הפה .  ראש הממשלה העביר את דבריו באינטרנט ".  
יו"ר מפלגת הבית היהודי נפתלי בנט הגיע במהלך היום לקלפי בירושלים ,  וטען כי הציבור המזוהה עם הימין בארץ אדיש לעומת השמאל .  לדבריו , " חרשתי את הארץ .  ראיתי עולם של שמאל מאורגן וממומן ותורים ארוכים ,  אצל הימין אדישות .  צריך שהעם יתעורר ".  בדברים שנשא במטה המפלגה בכפר המכביה ברמת גן ,  הוסיף : " אסור לתת לציונות הדתית ליפול ". 
 ( עדכון ראשון :  21:00 )  

בנט התנחם בניצחון הימין : " אני גאה בציונות הדתית "
 אחרי שמפלגת הבית היהודי קיבלה 4 מנדטים פחות מהבחירות הקודמות וזכתה רק ב-8 ,  הצהיר היו"ר כי  " עם הנצח לא מפחד מדרך ארוכה - גם אנחנו ".  גם בישראל ביתנו נרשמה אכזבה : " מערכת הבחירות הזאת הייתה פשוט בלתי-אפשרית "
 
