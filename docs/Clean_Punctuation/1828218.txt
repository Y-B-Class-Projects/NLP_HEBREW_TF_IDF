מאיר דגן על פרשת עופר : " מגזימים בסיפור הזה "
 הידיעות לפיהן ספינות בבעלות האחים עופר עגנו באירן ,  לא הרשימו במיוחד את ראש המוסד לשעבר .  לפני שקיבל את פרס מוסקוביץ' לציונות אמר דגן כי  " אני חושב שבסיפור הזה מגזימים "
  ( צילום :  גדעון צנטנר ,  עריכה :  טל רזניק ) 
ראש המוסד לשעבר מאיר דגן ,  התייחס אמש  ( שני )  בפעם הראשונה לידיעות לפיהן ספינות בבעלות חברת  " טנקר פסיפיק "  של האחים עופר עגנו בעבר באירן וניהלו קשרי מסחר עם הרפובליקה האיסלמית .  לפני תחילת טקס הענקת  " פרס מוסקוביץ' לציונות "  שהתקיים בעיר דוד בירושלים ,  אמר דגן כי  " אני חושב שבסיפור הזה מגזימים ". 
בעת קבלת הפרס אמר דגן כי  " בדקתי במעשיי והגעתי למסקנה שיש הרבה יותר ראויים ממני לפרס .  גדולתם האמיתית של העומדים בראש קהילת המודיעין היא שגם מתוך הכישלונות הם יודעים ללמוד ולהפיק את הראוי להילמד .  בעיניי אין משימה קדושה יותר מאשר בטחונה של מדינת ישראל .  הייתה לי הזכות והגדול לעמוד בראש אחד החלקים של קהילת המודיעין ". 
גם ראש הממשלה בנימין נתניהו התייחס אתמול לנושא .  במענה לשאלה של ח"כ אופיר אקוניס  ( ליכוד )  בישיבת ועדת החוץ והביטחון של הכנסת ,  השיב נתניהו כי  " משרד ראש הממשלה לא אישר את המגעים הללו .  נודע לי עליהם מפיה של עיתונאית .  בדקתי עם הגורמים המוסמכים במשרדי ,  לא היה כל אישור למגעים ,  הגעה או פריקה של מטענים באירן .  יש לנו מדיניות מאוד ברורה בנושא ". 
ביום ראשון אישרה חברת  " טנקר פסיפיק "  כי העבירה מאירן ואליה נפט גולמי ומוצרי דלק מעובדים .  לטענתה ,  המסחר הופסק מספר חודשים לפני שהוטלו הסנקציות הבינלאומיות על אירן .  יש לציין שהחוק הישראלי אוסר על מסחר עם אירן ללא קשר לסנקציות הבינלאומיות שהוטלו עליה .
 בשבת הכחיש ראש לשכת המסחר ,  התעשייה והמכרות האירני ,  מוחמד נהבנדיאן ,  כי ארצו מקיימת קשרי מסחר כלשהם עם ישראל ובכלל זה עם חברת  " טנקר פסיפיק "  של משפחת עופר ,  כך דיווחה העיתונות באירן . " החדשות אודות עסקיהן של חברות ציוניות באירן הועלו במערב בגלל נכונותן של מספר מדינות לכונן קשרים עסקיים עם אירן ",  טען נהבנדיאן .
 בשבוע שעבר הודיע הממשל האמריקאי כי הטיל סנקציות על שבע חברות זרות ,  בהן חברת הספנות של האחים עופר בגין קשרים עסקיים בין החברות לאירן ,  אשר סייעו ,  לדברי הממשל האמריקאי ,  במימון תוכנית הגרעין האירנית .
 עדכון ראשון :  20:37 ,  30.05.11 ) 

מאיר דגן על פרשת עופר : " מגזימים בסיפור הזה "
 הידיעות לפיהן ספינות בבעלות האחים עופר עגנו באירן ,  לא הרשימו במיוחד את ראש המוסד לשעבר .  לפני שקיבל את פרס מוסקוביץ' לציונות אמר דגן כי  " אני חושב שבסיפור הזה מגזימים "
 
