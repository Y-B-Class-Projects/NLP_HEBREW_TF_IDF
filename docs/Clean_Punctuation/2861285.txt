נשיא צרפת לנתניהו :  מתנגד בתקיפות לחרמות על ישראל
ימים אחדים לאחר שפרצה סערת אורנג' ,  הביע פרנסואה הולנד בפני ראש הממשלה רצון לשמור על הקשרים הכלכליים בין המדינות .  קודם לכן ,  סירב נתניהו לבקשת מנכ"ל אורנג' להיפגש עם שגריר ישראל בפריז
ראש הממשלה בנימין נתניהו שוחח הערב  ( ראשון )  עם נשיא צרפת פרנסואה הולנד .  מלשכת ראש הממשלה נמסר כי בשיחה הביע נשיא צרפת התנגדות תקיפה לחרמות על ישראל והביע רצון לשמור על הקשרים הכלכליים בין המדינות .  
במהלך השיחה הביע נתניהו גם דאגה גוברת מההסכם המתגבש בין איראן למעצמות סביב תכנית הגרעין של טהראן .  הוא גם חזר על מחויבותו לפתרון שתי המדינות לשני עמים ,  והביע את את התנגדותו לניסיון לכפות הסדר על ישראל .  ראש הממשלה הדגיש כי  " ניסיונות שכאלה רק נותנים תמריץ לפלסטינים לא להיכנס למשא ומתן ישיר ללא תנאים מוקדמים ". 
עוד כתבות בנושא:נתניהו סירב לבקשתו של מנכ"ל אורנג' להיפגש עם השגריר בצרפתבפרטנר לא מתרשמים : " דברי מנכ"ל אורנג' מעורפלים ומתחמקים"מנכ"ל אורנג' שוחח עם השר שלום והתנצל : " אכפת לנו מישראל "  
מוקדם יותר היום סירב נתניהו לבקשת מנכ"ל אורנג' העולמית ,  סטפן רישר ,  להיפגש עם שגריר ישראל בצרפת יוסי גל .  נתניהו הורה למשרד החוץ למסור לרישר כי את ההסברים לדבריו ,  הנוגעים לאמירתיו לפיהן לו היה יכול ,  היה מסיים את פעילות החברה בישראל ,  הוא יכול לתת בישראל .
 שר החינוך נפתלי בנט הבהיר היום כי ישראל לא תשתוק נוכח החרם העולמי .  בדברים שנשא בכנס הרצליה ה-15 ,  אמר : " האמירה שלנו היא ברורה  מי שיחרים אותנו יוחרם .  אירוע אורנג' הוא דוגמה מצוינת ,  זה קו פרשת המים .  זו הפעם הראשונה שישראל ותומכיה משיבים אש .  בעקבות פעולה חזקה וקולנית של אוהבי ישראל בעולם  יהודים ולא יהודים  ראינו היפוך מוחלט של מדיניות החברה .  הלחץ של רבים שביקשו להתנתק מאורנג' עבד והיא חזרה בה מהחלטתה .  ידע כל גוף ,  ארגון או חברה ששוקל להפעיל חרם :  מדינת ישראל עברה ממגננה למתקפה ,  ומי שיתקוף  יותקף ".  
בנט התייחס למניעים לחרם על ישראל . " אל תפרשו את המוסריות שלנו כחולשה ואת הרצון שלנו בשלום כחוסר אמונה בצדקת דרכנו .  מדובר באנטישמיות ,  חד וחלק .  מדינת ישראל לא צריכה להתנצל על היותה מדינת הלאום של העם היהודי ",  אמר .  
ביום שישי שוחח המשנה לראש הממשלה סילבן שלום עם רישר ,  שהביע את התנצלותו ואמר כי הוא מתנגד לחרם מכל סוג שהוא .  בנוסף לכך ,  המנכ"ל פנה לשגרירות ישראל בצרפת כדי להתנצל על דבריו .  כבר אז הוא הביע את רצונו להיפגש עם השגריר ,  ואף פרסם התנצלות בחשבון הטוויטר שלו ובה טען כי לחברתו אכפת מישראל .
" שוחחתי עם מנכ"ל אורנג' ,  סטפן רישר ,  ואמרתי לו שהעם בישראל כעוס ופגוע מדבריו ",  כתב שלום בדף הפייסבוק שלו ביום שישי . " אמרתי לו שמצער אותי שהוא הפך להיות כלי משחק במאבק נגד ישראל ונתן יד למתקפה של שונאי ישראל שמנסים לפגוע בישראל ,  לא רק צבאית ,  אלא גם כלכלית .  רישר הביע את התנצלותו על הדברים שאמר לפני כמה ימים בכנס במצרים ,  ואמר לי שהוא חבר של ישראל .  הוא טען שדבריו לא הובנו נכון והוא דיבר על האספקט הכלכלי בלבד .  הוא התנצל בשמו ובשם החברה על האמירות ואמר שהם מגנים חרמות מכל סוג שהוא ". 
 ( עדכון ראשון :  16:22 )  

נשיא צרפת לנתניהו :  מתנגד בתקיפות לחרמות על ישראל
ימים אחדים לאחר שפרצה סערת אורנג' ,  הביע פרנסואה הולנד בפני ראש הממשלה רצון לשמור על הקשרים הכלכליים בין המדינות .  קודם לכן ,  סירב נתניהו לבקשת מנכ"ל אורנג' להיפגש עם שגריר ישראל בפריז

