נתניהו מגיב למבקריו :  נביא מסתננים לקיבוצים ;  נשקם את דרום תל אביב
ראש הממשלה השיב למתקפה מצד פוליטיקאים בימין נגד ההסכם שנחתם עם האו"ם על הרחקת מבקשי מקלט מאפריקה משטחה של ישראל .  לדבריו ,  הוא  " שותף מלא לרצון להוציא מכאן את כל המסתננים "
 - נציבות האו"ם לפליטים תפעל ליציאה של לפחות 16,250 מהגרים- ישראל תסדיר את מעמדם של אוכלוסיות מוגנות שיישארו בשטחה- המתווה ייושם על פני 5 שנים ב-3 שלבים ,  כדי לאפשר עזיבה בהיקפים גדולים- המדינה תפעל לעודד  " פריסה גיאוגרפית מאוזנת "  של אוכלוסיית מבקשי המקלט- תוקם מנהלת לשיקום דרום ת"א ,  על בסיס המשאבים שהוקצו למתקן חולות והמדינות השלישיות 
ראש הממשלה בנימין נתניהו התייחס הערב  ( שני )  לביקורת שהופנתה כלפי ההסכם שחתמה ישראל עם האו"ם וביקש להעביר מסר מרגיע למי שתקפו אותו מימין . " אני שותף מלא לרצון להוציא מכאן את כל המסתננים ,  לכן הבאתי הסכם שמוציא את המסתננים למדינה שלישית ",  כתב בדברים שפרסם בחשבון הפייסבוק שלו . " אבל לפעמים יש הפתעות :  המדינה השלישית לא עמדה בלחצים ,  והיא נסוגה מן ההסכם .  לכן הייתי צריך להביא הסכם חדש ,  טוב יותר ". 
בתוך כך הכחישו הערב איטליה וגרמניה כי הן שותפות להסכם ,  שנחתם בין ממשלת ישראל לבין נציבות הפליטים של האו"ם בנושא קליטת מבקשי המקלט .  גורמים בלשכת ראש הממשלה מסרו כי בדברים שנשא היום נתניהו במסיבת העיתונאים שבה הוצג ההסכם הוא ציין את שמותיהן של המדינות כדוגמה למדינות מערביות ולא התכוון שהן צד להסכם .  לדברי הגורמים , " ראש הממשלה אמר כמו ואז את שמות המדינות .  האו"ם הוא מי שמנהל את המו"מ מול המדינות המערביות ". 
הסדר חדש למבקשי המקלט | לקריאה נוספת בוואלה !  NEWS :" ביזיון למדינת ישראל ":  תושבים בדרום תל אביב נגד ביטול הגירושנתניהו :  הכסף שיועד למתקן חולות ישמש לפיזור מבקשי המקלטהסדר תקדימי :  ישראל הגיעה להבנות עם האו"ם על הסדר מעמד מבקשי מקלט 
בסרטון שהעלה לפייסבוק הוסיף נתניהו כי ההסכם שהציג היום יחד עם שר הפנים אריה דרעי  " מוציא כ-16 אלף איש לעומת ההסכם עם המדינה השלישית שהיה מוציא כ-14 אלף .  אלה שישארו ,  ישארו כאן במעמד זמני לחמש השנים הקרובות ".  אולם ,  הוסיף , " מבחינתי גם זה לא סוף פסוק .  אנחנו נוציא אותם מדרום תל אביב ,  נביא אותם למושבים ,  לקיבוצים ,  ליישובים החזקים ,  כדי שהנטל לא יפול על שכונות המצוקה .  את הכסף שנחסוך ,  וזה הרבה ,  אנחנו נשקיע בשיקום דרום תל אביב ". 
בעקבות דבריו של ראש הממשלה ,  ראש המועצה האזורית מרחבים שי חג'ג' וראש המועצה האזורית שדות נגב תמיר עידאן מתחו אף הם ביקורת חריפה . " זו אמירה אומללה שלא מתמודדת עם הבעיה ",  טענו . " מעבירים את הבעיה מדרום תל אביב למושבים ולקיבוצים .  אין טעם באמירות מסוג זה .  אנחנו מבינים את הצורך לפתור את בעיית המסתננים ,  לא כלאחר יד ולא על חשבונם של המושבים והקיבוצים הנאבקים בבעיות כלכליות קשות .  אדוני ראש הממשלה ,  נגמרה תקופת סלאח ".  
לצד הביקורת במערכת הפוליטית ,  פעילים חברתיים וחברי מועצה מדרום תל אביב הגיבו אף הם בעקבות ההסדר .  שפי פז ,  ממובילות המאבק לגירושם של הזרים ,  הביעה את התנגדותה הנחרצת למהלך ואמרה כי  " ההסכם הוא ביזיון למדינת ישראל ותוצאה ישירה של כישלון מוחלט של מדיניות הממשלה .  ההצעה הזו הוגשה לראשי המאבק כעובדה מוגמרת והוצגה כ'ניצחון' תוך ציפייה שאנחנו ניתן לה את ההכשר המיוחל .  תושבי דרום תל אביב ימשיכו את המאבק ". 
שולה קשת ,  פעילה ותושבת שכונת נווה שאנן שבדרום תל אביב ,  מיוזמות מטה המאבק 'דרום תל אביב נגד הגירוש' ,  דווקא בירכה על ההסכם ואמרה כי מדובר ב"הסכם משמעותי והיסטורי ,  שמשמעותו כי הממשלה לא תגרש את השכנים שלנו בדרום תל אביב אל גורל לא ידוע ".  לדבריה , " שיקום דרום תל אביב הוא חלק מהמתווה ,  ועכשיו יש להשלים את המהלך ולדאוג לדרום תל אביב באמת :  לתת אשרות שהייה וזכויות למבקשי המקלט ,  ולשקם את דרום תל אביב .  היום בחג הפסח התבשרנו שהמטרות שלנו הוטמעו ברמה המדינית .  נמשיך לפעול כך שהן ייושמו בשטח באופן הטוב ביותר ".  
על פי הודעה משותפת שהוציאו שר הפנים דרעי ונתניהו מוקדם יותר ,  הושגו הבנות עם האו"ם על יציאתם של 16,250 אזרחי מדינות מאפריקה מישראל אל מדינות מערביות - בסיוע ובליווי של נציבות הפליטים .
" ראש המל"ל פעל בהנחייתי כדי להגיע להסכם ייחודי עם נציבות הפליטים של האו"ם ,  שמוציא 16 אלף החוצה למדינות כמו קנדה ואיטליה ,  מדינות מתקדמות ",  אמר נתניהו . " הנציבות תממן את זה .  ההסכם אומר שעל כל אחד שיוצא - אחד נשאר ,  כך שיישארו 16,250 .  אנחנו נקים מנהלת מיוחדת ,  ניקח מאות מיליוני שקלים שנחסכו ממתקן חולות ומהכספים שיועדו למדינות שלישיות ולהשקיע בדרום תל אביב ובפיזור האוכלוסייה ברחבי הארץ ". 
 ( עדכון ראשון :  20:40 )  

נתניהו מגיב למבקריו :  נביא מסתננים לקיבוצים ;  נשקם את דרום תל אביב
ראש הממשלה השיב למתקפה מצד פוליטיקאים בימין נגד ההסכם שנחתם עם האו"ם על הרחקת מבקשי מקלט מאפריקה משטחה של ישראל .  לדבריו ,  הוא  " שותף מלא לרצון להוציא מכאן את כל המסתננים "
 
