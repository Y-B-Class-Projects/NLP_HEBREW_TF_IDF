נתניהו : " המחלוקות עם אובמה מעולם לא היו על בסיס עוינות אישית "
 בריאיון מיוחד שהעניק ראש הממשלה לוואלה !  NEWS הסביר כי  " בניגוד למה שחושבים ,  יש הרבה הערכה הדדית "  בינו לבין נשיא ארה"ב .  על הטענה כי ההתנחלויות הן המכשול לשלום אמר : " מה שמונע הסדר זה עקשנות הפלסטינים ".  הריאיון המלא יפורסם הערב 
" המחלוקות ,  במידה שהיו ,  ביני לבין אובמה ,  לא היו על בסיס עוינות אישית ,  היא לא קיימת ,  בניגוד למה שחושבים  יש הערכה אישית הדדית "   כך אמר ראש הממשלה בנימין נתניהו בריאיון מיוחד לוואלה !  NEWS ,  שיפורסם במלואו הערב ,  בהתייחס לפגישתו עם נשיא ארצות הברית ברק אובמה השבוע בניו יורק . " המחלוקת הייתה סביב נושאים עניינים  איראן וההתנחלויות ,  ובכלל התפיסה של איך מגיעים לשלום בינינו לבין הפלסטינים ",  המשיך . " אלה היו דברים אמיתיים שבהם אני ,  כראש ממשלת ישראל ,  מייצג את האינטרס של מדינת ישראל .  הדברים האלה לא העיבו על היחסים ,  בניגוד לתחזיות של מומחים מטעם עצמם .  הראיה הטובה ביותר היא הסכם הסיוע ". 
בריאיון התייחס נתניהו גם לתגובתו של הסנאטור האמריקני ותומך נלהב של הממשל הישראלי ,  לינדזי גרהאם ,  נגד הסכם הסיוע . " אני מקבל באהבה את תגובתו ",  אמר ראש הממשלה , " הוא אחד התומכים הגדולים ביותר שיש לישראל והוא רצה לתת יותר .  זה מעניין כי הוא לא היה יכול להוסיף מיליארדים ,  מהסיבה הפשוטה שאין אותם .  בארצות הברית יש מגבלה תקציבית כמו שלנו יש ,  ולכן התוספת ,  שבמאמצים כבירים הוא יכול היה להביא ,  זה בערך מאה מיליון דולר בשנה או שנתיים הקרובות ולא מיליארדים .  התקציב של הסיוע האמריקני מוגבל .  אנחנו הגענו כאן כמעט לתקרה .  הסכם יוצא מן הכלל ומעולם לא קיבלנו הצעה ליותר .  אני שמח שזה יצא בממדים הגדולים הללו ,  כי זה מאוד חשוב למדינת ישראל ,  חשוב לצה"ל ולמערכת הביטחון ". 
עוד ידיעות בוואלה !  NEWS:דנון לאולפן וואלה !  NEWS :  ארה"ב לא גיבשה צעדים בנוגע לסכסוךקרי נפגש עם נתניהו בניו יורק : " נוכל להגיע להישגים בחודשים הקרובים"הקוורטט : " הבנייה בהתנחלויות מסכנת את פתרון שתי המדינות "  
נתניהו התייחס בריאיון גם לטענה כי ההתנחלויות הן המכשול לתהליך השלום ,  כאשר נשמעים גינויים רבים מוושינגטון ומהאו"ם בנוגע אליהם .  לדבריו ,  מנהיגים רבים בעולם אינם סבורים כך  " אך כבולים בפוליטיקלי קורקט ".   " מה שמונע הסדר זה הסירוב העיקש של הפלסטינים להכיר במדינת ישראל בגבולות כלשהם ",  אמר , "  הרי 50 שנה ההתנחלויות לא היו וההתקפות עלינו נמשכו כל העת .  למה ?  הרי אם זה שורש הסכסוך ,  איפה זה היה כל השנים ?  אם נצא לקוי 67 בלי שהם ויתרו על זכות השיבה ,  זה יימשך גם כן  זה שורש הסכסוך ".  
" בעולם חוזרים שוב ושוב על ההבל הזה ששורש הסכסוך במזרח התיכון זו הבעיה הפלסטינית .  אמרו את זה עשרות שנים ואני אמרתי לפני עשרות שנים שזה הבל הבלים ,  והיום זה ברור לכל .  הבחור שהצית את עצמו בתוניסיה והבעיר את האביב הערבי חשב על הבעיה הפלסטינית ?  ברור שלא .  הסכסוכים הללו נובעים ממאבק עצום בין כוחות המחר והאתמול ,  המודרנה והאסלאם הקיצוני .  זה שורש הסכסוך שמטלטל את העולם כולו .  ההתנחלויות זה נושא למשא ומתן ולא שורש הסכסוך ". 
הריאיון המלא יפורסם הערב בוואלה !  NEWS 

נתניהו : " המחלוקות עם אובמה מעולם לא היו על בסיס עוינות אישית "
 בריאיון מיוחד שהעניק ראש הממשלה לוואלה !  NEWS הסביר כי  " בניגוד למה שחושבים ,  יש הרבה הערכה הדדית "  בינו לבין נשיא ארה"ב .  על הטענה כי ההתנחלויות הן המכשול לשלום אמר : " מה שמונע הסדר זה עקשנות הפלסטינים ".  הריאיון המלא יפורסם הערב

