 " ירושלים בירת ישראל הנצחית ":  חמישה דברים שאתם צריכים לדעת היום
לפני 67 שנים הוכרזה ירושלים כעיר הבירה של ישראל .  נתניהו ימריא לביקור באזרבייג'ן וקזחסטן .  הזמרת האמריקנית עטורת הפרסים טיילור סוויפט חוגגת יום הולדת ועוד שני דברים שאתם צריכים לדעת היום
אתם צריכים לדעת שהיום ימריא ראש הממשלה בנימין נתניהו יחד עם רעייתו לביקור באזרבייג'ן וקזחסטן במטרה לקדם את היחסים בין המדינות .  במסגרת הביקור ,  ייפגש נתניהו עם נשיאי שתי המדינות וידון עמם בסוגיות אזוריות ובנושאים ביטחוניים ,  כלכליים ומדיניים .  במפגש של נתניהו עם נשיא אזרבייג'ן ,  אילחם אלייב ,  ייחתמו השניים על הסכם שיתוף פעולה בתחום החקלאות .  כמו כן ,  ייפגש נתניהו עם הקהילה היהודית במדינה .  הביקור של נתניהו בקזחסטן הוא הראשון של ראש ממשלה ישראלי במדינה זו .  נתניהו ונשיא קזחסטן נורסולטן נזרבייב יחתמו גם הם על הסכם שיתוף פעולה בתחום החקלאות .  
אתם צריכים לדעת שהיום לפני 67 שנים ,  בשנת 1949 ,  הוכרזה ירושלים כבירת ישראל .  מיום הכרזת המדינה ועד הכרזת ירושלים כבירה ,  למדינת ישראל לא הייתה עיר בירה .  כתוצאה מההכרזה ,  באותו החודש הוחלט שמשרד ראש הממשלה וכנסת ישראל יהיו בירושלים .  בטרם נקבעה ירושלים ,  עלו כמה חלופות לבירה בהן זיכרון יעקב ,  הרצליה או הכרמל .  אף אחד מהן ,  כידוע ,  לא נבחרה .  בדיון שבו נבחרה ירושלים כעיר הבירה אמר ראש הממשלה דאז ,  דוד בן גוריון : " למדינת ישראל הייתה ותהיה רק בירה אחת  ירושלים הנצחית ".  
אתם צריכים לדעת שהיום לפני 13 שנים ,  בשנת 2003 ,  נלכד נשיא עיראק לשעבר ,  סדאם חוסיין ,  על ידי כוחות אמריקניים ליד העיר תיכרית .  סדאם נמלט מהכוחות האמריקניים מאז מרץ של אותה שנה ,  לאחר כיבוש עיראק בידי ארצות הברית בתום מלחמת המפרץ הראשונה .  ארצות הברית הכריזה על פרס של 25 מיליון דולר למי שיספק מידע שיסייע ללכוד את העריץ שהסתתר מפניהם .  הוא נלכד ולאחר משפט פומבי ארוך נידון למוות בגין פשעים נגד האנושות .  שלוש שנים לאחר מכן ,  ב-2006 ,  הוא הוצא להורג בתלייה .  
אתם צריכים לדעת שהיום חוגגת הזמרת האמריקנית טיילור סוויפט יום הולדת 27 .  סוויפט החלה את הקריירה שלה בגיל 14 כשעברה מפנסילבניה לנאשוויל כדי לפרוץ עם מוזיקת הקאנטרי .  במהרה היא הפכה לכוכבת וגרפה פרסים רבים ,  בהם עשרה פרסי גראמי ,  פרס אמי ,  19 פרסי מוזיקה אמריקנית ,  28 פרסי בילבורד ,  11 פרסי איגוד מוזיקת הקאנטרי ,  שמונה פרסי האקדמיה למוזיקת קאנטרי ופרס המוזיקה הבריטית .  עוד בארנסל ההישגים של הכוכבת  היא זכתה להיות הצעירה ביותר אי פעם שזכתה בפרס אלבום השנה של גראמי .  סוויפט נחשבת לאחת האמניות המוצלחות בכל הזמנים עם סיבובי הופעות במאות מיליוני דולרים והיא נכללה פעמיים ברשימת מאה המשפיעים של מגזין טיים .  
אתם צריכים לדעת שהיום מציינים ברחבי העולם את יום הכינור הבינלאומי .  מדובר בכלי קשת פופולרי מאוד בעולם שהתפתח בתקופת ימי הביניים ,  ככל הנראה במאה ה-15 .  לכינור מייחסים את המוזיקה הקלאסית המערבית אך למעשה הוא משתתף ביצירות רבות בסגנונות שונים .  עד היום ישנם כנרים רבים בתזמורות ,  ללא קשר לסגנון המוזיקה שהם מייצרים .  הדרך לחגוג את יום הכינור הבינלאומי היא לנגן בכינור ,  או לפחות ללכת לקונצרט ולהאזין לו . 

" ירושלים בירת ישראל הנצחית ":  חמישה דברים שאתם צריכים לדעת היום
לפני 67 שנים הוכרזה ירושלים כעיר הבירה של ישראל .  נתניהו ימריא לביקור באזרבייג'ן וקזחסטן .  הזמרת האמריקנית עטורת הפרסים טיילור סוויפט חוגגת יום הולדת ועוד שני דברים שאתם צריכים לדעת היום

