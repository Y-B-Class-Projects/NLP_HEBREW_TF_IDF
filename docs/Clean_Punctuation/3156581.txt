הטעות האסטרטגית של נתניהו וטראמפ החזירה את האיום האיראני לשולחן
ישראל הייתה אמורה להיות המרוויחה העיקרית מהסכם הגרעין ,  שקנה לה זמן להיערכות צבאית ומדיניות לקראת היום שבו תצטרך להתמודד עם איראן .  נתניהו וטראמפ חיברו את החזיתות בחובבנותם לחבית נפץ אחת ,  מסיבותיהם הם ,  שתגרור נזקים ובזבוז עצום
במחלוקת הנושנה על מקומה של האישיות בתולדות האנושות - מי מעצב את מי ,  האדם או התקופה - תעודת השליש של דונלד טראמפ שניתנה לאחר 16 חודשים ,  משייכת אותו לקבוצה הקטנה של המשפיעים יותר משהם מושפעים .  לא לחיוב .  נשיאים קודמים ביטאו השקפת עולם אך כיבדו ערכים כרציפות ,  המשכיות וחתירה למכנה רחב בראיית האינטרס הלאומי .  אך לא טראמפ :  אצלו הכל גחמני ,  הכל דווקאי ,  שובר כלים ,  הופך סדרים ,  יעלה כמה שיעלה לזולת .
 החלטתו הפרטית ,  החד צדדית ,  המנוגדת לטובת העניין האמריקני ולהמלצות המנוסים במומחי הביטחון שלו לפרוש מהסכם הגרעין עם איראן ,  נשענת על שתי עובדות מכריעות :  ההסכם הושג בידי ברק אובמה השנוא וטראמפ הבטיח לפרוש ממנו .  כל השאר לא חשוב .  טראמפ הוכיח שהוא גבר .  אמר - ועשה .  כך נכבש המערב .  האינדיאנים ייללו ,  יפי הנפש צקצקו ,  הגוויות נערמו ,  והגיבור דבק בתקנון ההתנהגות שלו .
 קריסת הסכם הגרעין | לקריאה נוספת בוואלה !  NEWS:דיווח :  שמונה איראנים נהרגו בתקיפה הישראלית באזור דמשק"תכינו את הממ"דים ":  כשמדינה שלמה נכנסה ללחץ מנקמה איראניתמתקפת המנע בסוריה חשפה את האיראנים - ודחתה זמנית התנגשות חזיתית 
הנכס העיקרי בהסכם הגרעין הוא זמן .  לאיראנים אמנם זמן שווה כסף ,  אך לצדדים האחרים זמן פירושו אורך נשימה ,  התארגנות וניצול ההפוגה .  המרוויחה העיקרית מהסכם הגרעין הייתה ישראל .  עכשיו היא ניצבת בפני איום ייחוס חמור :  טראמפ .  האיום הפתאומי יחייב אותה לשקול מחדש קיצוצים בסדר הכחות ויגרה תביעות להגדלת תקציב הביטחון .
 העשור הטוב ביותר של ישראל עד כה היה 1967-1957 ,  אחרי מבצע קדש ולפני מלחמת ששת הימים .  עשור של צמיחה ,  רגיעה ,  פיתוח ,  נרמול .  הכי פחות תקריות ,  הרוגים ומתח בטחוני ,  הכול באופן יחסי כמובן .  דוגמה אחת מרבות :  אילת ,  שם גדלו אז הילדים שאול מופז ,  גדי איזנקוט ואיל זמיר ,  כיום אלוף פיקוד הדרום .  השער הימי לאסיה ולאפריקה נפתח ,  וצפונה משם ,  בעודה בונה את כוחה הצבאי ,  הקימה ישראל את התשתית הגרעינית ליד דימונה ,  כתעודת ביטוח .  
השנים 2025-2015 ,  שנות הסכם הגרעין ממנו פרש טראמפ ,  היו אמורות לספק הזדמנות לעשור נוח נוסף וחופשי מסכנת הגרעין האיראני .  אלא שלשם כך נחוצה מנהיגות מהסוג של בן גוריון ואשכול ,  לא תיפוף על פחים ופחדים בנוסח בנימין נתניהו .  מבעד לחלון העשור אפשר היה לשרבב יוזמה מדינית מול הפלסטינים ,  בתמיכת כל המעצמות העיקריות ,  בעוד צה"ל מבצע את המעבר הקשה מצבא תעשייתי הבנוי להתנגשויות המאה ה-20 לארגון מוכוון-מידע ,  כמו שצה"ל של הרמטכ"ל רבין ב-67' היה חדש ומעודכן בהרבה מזה של הרמטכ"ל דיין ב-57' .  האבן שנתניהו דירבן את טראמפ ליידות שוברת את החלון של צה"ל .
 יציבות תכנונית ותקציבית הייתה אחת מהצלחותיו הגדולות של איזנקוט כרמטכ"ל .  בזכותה ,  נמנע צה"ל בשנים האחרונות מהתרוצצות בזבזנית וחסרת תכלית .  עכשיו באים נתניהו וטראמפ וכופים עליו לשנות את התכנית .  הגרעין האיראני ,  שהקפאתו ניתבה את צה"ל להתמודד עם איומים סמוכים ובה בעת להיערך ללא חיפזון לשלב טכנולוגיה ,  מודיעין ותורת לחימה למערכות מקנות עליונות ,  סייבר ולייזר וחלל ואחרות ,  באמצע העשור הבא ,  ייאלץ עתה להוסיף נטל ולהסיט קשב .  זה איום על אסטרטגיית צה"ל שאיזנקוט ניסח ,  בשני סבבים ,  מאז 2015 ,  ותהיה לכך משמעות תקציבית שתורגש בכיסם של כל האזרחים .  
במקום להפריד בזמן בין החזיתות השונות ,  הפלסטינית והאיראנית ,  ובתוך החזית האיראנית להפריד בין הגזרה הגרעינית והסורית ,  התעקשו טראמפ ונתניהו לחבר את כולן לחבית-נפץ אחת .  זאת חובבנות אסטרטגית מהמעלה הראשונה .  ישראל שאפה תמיד להימצא עם בעלות-ברית נגד אויבת אחת ,  לא להיפך .
 והכי משונה :  נתניהו תמרן וקומם משרדי ביטחון ואוצר בישראל ובגרמניה בתמרוניו בעניין הצוללות ,  שנחיצותן בכמות ובהקדם מוסברת בהרתעת איראן ,  אבל הצוללות יהיו מוכנות רק למשבר של אמצע העשור - לא לזה של השנה הקרובה ,  שמאיצים שני הראשים השקועים עד צוואר בחקירות .  לא הגיוני ,  אך בהחלטות האיראניות של טראמפ ונתניהו מוטב שלא לחפש הגיון .  

הטעות האסטרטגית של נתניהו וטראמפ החזירה את האיום האיראני לשולחן
ישראל הייתה אמורה להיות המרוויחה העיקרית מהסכם הגרעין ,  שקנה לה זמן להיערכות צבאית ומדיניות לקראת היום שבו תצטרך להתמודד עם איראן .  נתניהו וטראמפ חיברו את החזיתות בחובבנותם לחבית נפץ אחת ,  מסיבותיהם הם ,  שתגרור נזקים ובזבוז עצום

