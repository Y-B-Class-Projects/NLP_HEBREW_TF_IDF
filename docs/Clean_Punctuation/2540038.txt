יחימוביץ' : " בעבודה נכונה ניתן להחליף את נתניהו "
 ראש האופוזיציה הבהירה כי  " האלטרנטיבה היחידה למפלגת הליכוד ולנתניהו היא מפלגת העבודה בראשותי ",  וגם קראה לציבור שלא להצביע למפלגתו של יאיר לפיד : " מפלגת אופנה "
" האלטרנטיבה היחידה למפלגת הליכוד ולנתניהו היא מפלגת העבודה בראשותי ",  כך אמרה היום  ( שבת )  ראש האופוזיציה ויו"ר מפלגת העבודה ,  ח"כ שלי יחימוביץ' .  באירוע שבתרבות שנערך הבוקר במוזיאון תל אביב ,  הבהירה ראש האופוזיציה הנכנסת ,  כי  " העובדה שמפלגת העבודה עומדת עכשיו על שיעורי תמיכה של כ-20 מנדטים ,  ממחישה יותר מכל כי שלטון נתניהו אינו גזירת גורל וכי הוא פוליטיקאי ,  שבעבודה נכונה ניתן להחליף ". 
יחימוביץ' ,  עיתונאית בעברה ,  נשאלה על דעתה באשר לכניסתם לפוליטיקה של אנשי תקשורת בכלל ,  ושל יאיר לפיד בפרט . " ככלל ,  כניסתם של אנשי תקשורת לפוליטיקה התבררה מאז קום המדינה כמוצלחת ,  ברוב המקרים .  עיתונאים מצליחים להשתלב היטב במערכת הפוליטית ",  השיבה .  באשר לשאלה הספציפית אמרה : " בכל מערכת בחירות קמה מפלגת אופנה ,  שמצליחה להביא אליה מספר בינוני של מנדטים ,  של אנשים טובים הכמהים לשינוי ,  ובכל פעם אותם אנשים תופסים את הראש רגע אחרי הבחירות ושואלים את עצמם מדוע בזבזו את קולם .  כך היו דש ,  מפלגת המרכז ,  הגימלאים ועוד מפלגות רבות ,  וכזו היא גם מפלגתו של לפיד ".   
" הצבעה לכנסת צריכה להכריע את הכף בין שני גושים גדולים ",  המשיכה יחימוביץ' . " כיום ,  יש רק שתי מפלגות רלוונטיות שמשקפות אידיאולוגיות שונות ,  ומסוגלות להוביל את המדינה .  מפלגת העבודה ומפלגת הליכוד .  כל הצבעה אחרת היא הצבעה שהיא אמנם לגיטימית ,  אבל אינה מהווה הכרעה פוליטית אמיתית .  אני קוראת לציבור לא להצביע למפלגות שתאריך התפוגה שלהן כבר מוצמד אליהן ". 
לדברי יחימוביץ' ,  הקרב המשמעותי והעמוק ביותר שיתנהל בחודשים הקרובים הוא הקרב על התקציב ,  שלטענתה ,  עומד להיות רע ומר עם קיצוצים מפליגים שיאלצו את אזרחי מדינת ישראל לשלם מכיסם על מה שהם משלמים עליו ממילא ממסיהם . " תקציב זה יעמיק את הפערים בחברה הישראלית ויקטין את אחריות המדינה לאזרחיה ובכוונתי להיאבק בו בכל דרך ",  אמרה .
 באשר לאלימות המתמשכת בסוריה ,  אמרה יחימוביץ' כי על מעשי הטבח האכזריים שהיו השבוע להיות נקודת מפנה ביחסה של הקהילה הבינלאומית לאסד ,  וכי אין די בזעזוע ובסנקציות חלקיות כמו הוצאת השגרירים ,  וגינויים חריפים . " יש להטיל חרם כלכלי מוחלט על סוריה ולהביא לבידודו של אסד ,  תוך מתן סיוע הומניטרי בינלאומי נרחב לאזרחים .  ישראל מנועה כמובן מלהתערב בנעשה בגבולה הצפוני ,  אך עליה להשמיע תביעה מוסרית ברורה מהעולם להיחלץ מאדישותו ".  
לקריאה נוספת:נשארת עם המאזדה :  יחימוביץ סירבה לאאודי של לבנייחימוביץ נגד מופז :  יוביל את המחאה מהמשרד של נתניהו ? יחימוביץ' :  לצאת מהקיבעון שנתניהו ייבחר - אנחנו אלטרנטיבה 

יחימוביץ' : " בעבודה נכונה ניתן להחליף את נתניהו "
 ראש האופוזיציה הבהירה כי  " האלטרנטיבה היחידה למפלגת הליכוד ולנתניהו היא מפלגת העבודה בראשותי ",  וגם קראה לציבור שלא להצביע למפלגתו של יאיר לפיד : " מפלגת אופנה "
 
