ליברמן : " בלי תיק החוץ ,  נלך לאופוזיציה "
 מספר שעות לפני השבעת הממשלה ,  בישראל ביתנו עושים שרירים נוכח השמועות כי נתניהו הבטיח לשלום את תיק החוץ ,  אם יוגש אישום נגד ליברמן 
" אם לא נקבל את תיק החוץ ,  נלך לאופוזיציה ",  כך איימו היום  ( שלישי )  בישראל ביתנו בעקבות השמעות שנפוצו בשעות האחרונות ,  לפיהן ראש הממשלה המיועד בנימין נתניהו הבטיח לח"כ סילבן שלום את תיק החוץ ,  אם אביגודר ליברמן יודח מהתפיד בעקבות הגשת כתב אישום נגדו . 
" מי שבונה על כך שליברמן יודח עקב חקירה ,  שייקח בחשבון שזה ייקח לפחות 13 שנה ,  כפי שהיה מ-96 עד היום .  עצם השימוש בהנחה זו מטעם בכירי הליכוד ,  פוגעות קשות בסיכוי ממשלת נתניהו לתפקד עוד לפני שהיא הוקמה ". 
בתוך כך ,  בזירה הפוליטית הולכות ונשלמות ההכנות לקראת השבעת הממשלה שתתקיים הערב .  מספר חברי כנסת בחרו הבוקר לתקוף את הממשלה החדשה של נתניהו שתורכב מכ-40 שרים וסגני שרים .  
יו"ר מפלגת חד"ש ,  ח"כ מוחמד ברכה ,  אמר כי  " ממשלת עלי בבא של נתניהו נשענת על כ-40 שרים וסגניהם ועורכת מסיבת טראנס של חלוקת שלל ציבורי .  חבורתו של נתניהו ,  גם מנופחת וגם מסוכנת לשלום ולדמוקרטיה .  הממשלה הנהוגה בידי נהג הרפתקן ,  דוהרת במדרון מסוכן של ליברמן עם גלגל חמישי מנוקב בדמות אהוד ברק ". 
ח"כ נחמן שי  ( קדימה )  אמר כי  " נתניהו הצליח להגשים את החזון הפמיניסטי .  במערכת הבחירות הליכוד יצא בסיסמה 'זה גדול עליה' ,  עכשיו התברר כי זה גדול עליהם .  בכל הממשלה המנופחת וחסרת התקדים שנתניהו הקים ,  יש מקום לשתי נשים בלבד .  במטבחון אין ייצוג של 51% מאוכלוסיית ישראל .  נתניהו הצליח להוציא את הנשים מהמטבח ". 
ח"כ שלי יחימוביץ' ,  שנמנית על הקבוצה המתנגדת לכניסת מפלגת העבודה לממשלת נתניהו ,  אמרה כי  " בעוד אלפי עובדים מפוטרים ,  מוקמת על חשבון הציבור הממשלה החמדנית והבזבזנית ביותר בתולדות המדינה ,  המחלקת בחוסר בושה תיקים לענייני כלום ולענייני שום דבר .  אני גאה לא להיות חברה בממשלה הזאת ומצטערת על כך שמפלגתי בחרה להיות חלק מן הפארסה ". 
בתוך כך ,  סיעת קדימה פנתה הבוקר ליו"ר הכנסת ראובן ריבלין ,  בדרישה לדחות את השבעת הממשלה שמתוכננת להערב .  בקדימה טוענים כי ההסכמים הקואליציוניים לא הונחו במזכירות הכנסת כנדרש על פי החוק ולא נחשפו במלואם .  
לדברי יו"ר סיעת קדימה ,  ח"כ יואל חסון , " ההסכמים הקואליציוניים עם ש"ס הועברו למזכירות הכנסת באישון לילה וההסכמים עם יהדות התורה עדיין לא נחשפו ,  למרות שככל הנראה הם כבר נחתמו .  נתניהו מנסה להסתיר את ההסכמים המביכים ,  הכוללים תקציבים של מיליארדים ,  משרות שרים מנופחות ותארים מפוקפקים ".  בליכוד אמרו אמש שההצבעה תתקיים הערב על פי חוק ,  24 שעות לאחר שההסכמים הונחו על שולחן הכנסת .
 
ליברמן : " בלי תיק החוץ ,  נלך לאופוזיציה "
 מספר שעות לפני השבעת הממשלה ,  בישראל ביתנו עושים שרירים נוכח השמועות כי נתניהו הבטיח לשלום את תיק החוץ ,  אם יוגש אישום נגד ליברמן

