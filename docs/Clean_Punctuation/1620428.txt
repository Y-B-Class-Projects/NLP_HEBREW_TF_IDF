הפגנת הימין בי-ם : " נתניהו סכנה ליהודים "
 אלפי פעילי ימין ומתנחלים עשו את דרכם לבירה ומשתתפים בהפגנה שאירגנה מועצת יש"ע מול בית ראש הממשלה בעיר .  ראש מועצת יש"ע : " את היתר הבנייה קיבלנו מהקדוש ברוך הוא "
  ( צילום :  גדעון צנטנר ,  עריכה :  עידן גוראל ) 
הימין חוזר לכיכרות .  אלפי פעילי ימין ומתנחלים עשו הערב  ( רביעי )  את דרכם לירושלים כדי להשתתף בהפגנה נגד צו ההקפאה שנערכה בכיכר פריז ,  סמוך לבית ראש הממשלה בעיר .  במועצת יש"ע ,  שעומדת מאחורי ארגון ההפגנה ,  העריכו כי עשרות אלפי בני אדם הגיעו למקום כדי להביע את מחאתם נגד הקפאת הבנייה בהתנחלויות .  בין היתר הונפו בהפגנה שלטים עליהם כתוב כי  " נתניהו הוא סכנה ליהודים ולקיומנו "  ו-"נתניהו ,  מתי תפסיק להתקפל ?  "
 ההפגנה נערכה תחת הסיסמה : " שוברים את ההקפאה ".  כחלק מההתארגנות להפגנה ,  שכרה מועצת יש"ע עשרות אוטובוסים שיסיעו לירושלים מפגינים מכל רחבי הארץ .  בין היתר נאמו בהפגנה ראשי יש"ע וחברי כנסת מהליכוד .  לסיקור ההפגנה הוזמנו כלי תקשורת רבים מרחבי העולם .
 במהלך ההפגנה ,  אמר ראש מועצת שומרון ,  גרשון מסיקה כי  " האויב המסוכן היותר הוא מי שרוצה להקפיא אותנו כדוגמת חוסיין אובמה .  אנו מכריזים שנשבור את גזירת הספר הלבן שאוסר רק על יהודים לבנות בישראל .  ביבי ,  אבותיך לא התכוונו להקפאה שאתה עשית ואני בטוח שאבותיך מתביישים במעשיך .  ההיסטוריה הוכיחה שארץ ישראל לא מחלה למי שפגע בה ". 
ראש מועצת יש"ע ,  דני דיין ,  אמר כי  " נטלנו על עצמנו משימה לבנות את הארץ על כל חלקיה ואין לנו שום כוונה להקפיא את המשימה הזו .  לא לעשרה חודשים ,  לא לעשרה ימים ואפילו לא לעשר שניות .  הפקחים בודקים בזכוכית מגדלת האם לבתים שלנו יש יסודות ואנחנו אומרים להם ,  כן ,  יהודה ושומרון הם היסודות שלנו .  את היתר הבנייה קיבלנו מהקדוש ברוך הוא ומאבותינו .  שלא יהיה לכם ספק ,  במאבק הזה ננצח כי אנחנו נחושים יותר לעומת הייאוש של הממשלה ,  כי אנחנו מאמינים יותר וצודקים יותר .  אור הלהט שלנו ימיס את ההקפאה ". 
ח"כ ציפי חוטובלי  ( הליכוד )  נשאה אמרה כי  " נילחם בהקפאה .  הקרב הוא על ירושלים ,  זה לא מאבק על יהודה ושומרון .  זה מאבק על ריבונות .  על זכותה של מדינת ישראל להחליט ולא להיכנע לתכתיבים של ריבונות זרה .  אנחנו בליכוד התחייבנו לבוחרים שלנו שלא נבדיל בין ירושלים ליהודה ושומרון ואנחנו מצפים מראש הממשלה לכבד את המחויבות ולא ללכת בדרכה של ציפי לבני ".  
" אנו נגיע היום אל מול בית ראש הממשלה בקריאה לשבור את ההקפאה ",  אמר לוואלה !  חדשות יו"ר מועצת יש"ע דני דיין לפני ההפגנה . " אנו מקווים שהמאבק שלנו יישמע לא רק בבית ראש הממשלה ,  אלא גם בבירות העולם .  את הרוח הזאת ,  אי אפשר להקפיא .  אנחנו נמשיך ונבנה ",  הוא הוסיף .  
בעקבות ההפגנה נחסמו בבירה עד לשעה 23:00 בלילה הרחובות הבאים :  רחוב המלך ג'ורג' מהמשביר עד כיכר פריז ,  רחוב קרן היסוד מפלומר עד כיכר פריז ,  רחוב אגרון לשני הכיוונים ,  רחוב מנשה בן ישראל לשני הכיוונים ורחוב עזה בקטע שבין ארלוזורוב לכיכר פריז .  התנועה תופנה לדרכים חלופיות .  המשטרה ממליצה להימנע מלהגיע בכלי רכב פרטיים למרכז העיר .
 בתוך כך ,  ראש הממשלה בנימין נתניהו אמר אחר הצהריים בישיבת סיעת הליכוד כי  " בט"ו בשבט אטע עצים במעלה אדומים ,  באריאל ובגוש עציון ",  והוסיף כי  " זו אמירה חשובה מאוד .  ברור לכם מה יקרה בעוד תשעה חודשים ". 
ראש הממשלה אמר את הדברים בתגובה לדרישתו של ח"כ דני דנון להעלות את סוגיית הקפאת הבנייה בהתנחלויות להצבעה . " לא יעלה על הדעת שעיקרון כה מהותי שהובטח לבוחרים לא יגיע להצבעה בסיעה ",  אמר דנון .  
נתניהו מצידו דחה את הבקשה והסביר כי  " ההצבעה התקבלה בדרג הניהולי ".  לקראת סיומה של הישיבה ,  בטרם נסע לפגישה עם שר החוץ האיטלקי ,  הפטיר ראש הממשלה לעבר חברי סיעתו ,  שחלקם ינאמו הערב בהפגנה נגד ההקפאה שתתקיים בכיכר פריז בירושלים ,  כי  " עליכם לצאת ולהפגין נגדי ,  אז נסיים מוקדם ".  ח"כ דנון השיב בתגובה : " אנחנו לא מפגינים נגדך אלא נגד ההחלטה .  אם תשנה אותה ,  לא נאלץ להפגין ". 
 ( עדכון ראשון :  18:15 ) 

הפגנת הימין בי-ם : " נתניהו סכנה ליהודים "
 אלפי פעילי ימין ומתנחלים עשו את דרכם לבירה ומשתתפים בהפגנה שאירגנה מועצת יש"ע מול בית ראש הממשלה בעיר .  ראש מועצת יש"ע : " את היתר הבנייה קיבלנו מהקדוש ברוך הוא "
 
