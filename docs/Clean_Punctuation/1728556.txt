נתניהו ואובמה ייפגשו :  ההקפאה לא תידון
יממה לאחר הפיגוע הקטלני בדרום הר חברון ,  ייפגש הערב ראש הממשלה בוושינגטון עם נשיא ארה"ב אובמה ,  עם נשיא מצרים מובארק ועם מלך ירדן עבדאללה .  נושא הקפאת הבנייה לא צפוי לעלות במהלך הפגישות
יום אחרי פגישתו עם מזכירת המדינה האמריקאית הילרי קלינטון יקיים היום  ( רביעי )  ראש הממשלה בנימין נתניהו סבב פגישות עם נשיא ארצות הברית ברק אובמה ומנהיגים מהמזרח התיכון .  בסיומן ישתתף נתניהו בארוחת ערב לשבירת צום הרמדאן בבית הלבן .  
נתניהו נחוש להגיע להסדר מקיף וכולל ,  שיושג במסגרת המשא ומתן וללא תנאים מוקדמים .  בפתח פגישתו הלילה עם מזכירת ההגנה התייחס נתניהו לפיגוע אמש בדרום הר חברון ואמר כי הטרור לא יקבע את גורל ההתיישבות והגבולות .  לדבריו , " הנושאים האלה ואחרים ייקבעו במשא ומתן ".  ראש הממשלה לא צפוי להעלות בפגישה עם אובמה את סוגיית הקפאת הבנייה בהתנחלויות ,  הצפויה להסתיים בקרוב ,  אולם הפלסטינים בוודאי ירצו להתייחס לכך בזמן שהותם בוושינגטון .  
גם ראש מועצת יש"ע דני דיין נחת בוושינגטון בניסיון לדאוג שנושא הבנייה בהתנחלויות לא יירד מהפרק . " העמדה שלנו לגבי ההתנחלויות ידועה ונותרה בעינה ",  אמר אתמול שליח ארצות למזרח התיכון ג'ורג' מיטשל לגבי הבנייה , " מאז ומעולם הבהרנו שעל הצדדים לקדם אווירה שתתרום למשא ומתן ".  מיטשל סבור ,  שנפתח חלון הזדמנויות של כשנה עבור ישראל והפלסטינים בכדי להגיע להסכם שלום .  הבית הלבן אינו מעוניין לתת לצדדים תחושה שמשא ומתן יכול להימשך לעולמים . " זה מאוד חשוב ליצור תחושה שיש נקודת סיום ברורה ",  אמר מיטשל , " ואנו מאמינים שניתן לעשות את זה ".  
השגת הסכם שלום במזרח התיכון הוא אחד מהנושאים העיקריים עליהם שם ממשל אובמה את יהבו .  אתמול חתם הנשיא אובמה באופן פומבי את פרק הלחימה המבצעית של צבא ארצות הברית בעירק בתום שבע שנות מלחמה .  אובמה ממשיך להוביל את חזית המאבק נגד תוכנית הגרעין של אירן ,  ובחזית הבית הוא מתמודד עם מגוון נושאים - בראש ובראשונה מצב הכלכלה .  לדברי מיטשל ,  הנשיא האמריקאי נטל על עצמו תפקיד מאוד פעיל ,  הן באופן פרטי והן באופן פומבי ,  בתהליך השלום המזרח התיכון . " לנשיא מחויבויות רבות ",  אמר מיטשל , " אבל הוא שם את השלום הכולל במזרח התיכון בעדיפות גבוהה ".  
אובמה יקיים היום פגישות נפרדות עם נתניהו ויו"ר הרשות הפלסטינית אבו מאזן .  בתוך כך ייפגש נתניהו בנפרד עם נשיא מצרים חוסני מובארק ועבדאללה מלך ירדן .  בערב יישבו יחד כל המנהיגים ,  כולל ראש הממשלה נתניהו וטוני בלייר ,  שליח הקוורטט למזרח התיכון ,  לארוחת ערב בבית הלבן לשבירת צום הרמדאן .
 
נתניהו ואובמה ייפגשו :  ההקפאה לא תידון
יממה לאחר הפיגוע הקטלני בדרום הר חברון ,  ייפגש הערב ראש הממשלה בוושינגטון עם נשיא ארה"ב אובמה ,  עם נשיא מצרים מובארק ועם מלך ירדן עבדאללה .  נושא הקפאת הבנייה לא צפוי לעלות במהלך הפגישות

