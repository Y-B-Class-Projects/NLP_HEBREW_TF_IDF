נתניהו ,  האיש שרצה יותר
מנהיג הליכוד רוצה להיות ראש ממשלה  עם המלחמות ,  מטחי הגופרית מהתקשורת והמשברים הקשים  באופן כמעט נואש .  אין בכך די כדי להפוך אותו לראש ממשלה מוצלח ,  אבל די בכך כדי להוביל אותו לכיסא ,  שוב ושוב ושוב
נתניהו .  תכונות האופי הנדרשות כדי להנהיג מדינה ,  גם פחות היסטרית ולחוצה מישראל ,  אינן בהכרח נורמליות .  דרוש אגו עצום ממדים ,  עור עבה ובעיקר תשוקה עצומה ,  לא בהכרח שפויה ,  כדי לרצות לעמוד בחזית ,  לחטוף ביקורת מהתקשורת ולהיות אחראי על חיי אדם ,  או על אובדנם .  לפחות בכל הנוגע לסעיף הרצון לעמוד בראש מדינה ,  בנימין נתניהו הוא מהטובים בכולם .  האיש רוצה להיות ראש הממשלה  עם המלחמות ,  מטחי הגופרית מהתקשורת ,  המשברים הבלתי פוסקים והמאבקים הבינלאומיים  באופן נואש .  אין בכך די כדי להפוך אותו לראש ממשלה מוצלח ,  אבל די בכך כדי להפוך אותו לראש ממשלה  שוב ,  ושוב ושוב .
 בחירות 2015 || כותרות אחרונות:קרב צמוד במדגמים - נתניהו : " ניצחנו ";  הרצוג : " הכול פתוח"הרצוג אופטימי : " התוצאה הזאת מאפשרת לנו לחזור לשלטון"נתניהו הפיץ סרטון : " הערבים מגיעים בכמויות אדירות אל הקלפי "  
תוצאות הבחירות האלו הן הישג מרשים של נתניהו ,  ובכך ייאלצו להודות גם אלו שמסתייגים ממנו .  הקמפיין שניהל בימים האחרונים היה ירוד ,  רפטטיבי ,  מסית וכוון למכנה משותף רחב ונמוך .  אלא שהאיש שהוקע כמי שמדבר אמריקאית טוב מעברית מבין כנראה טוב יותר מכל פרשן פוליטי את נפש הבוחר הישראלי ,  ובאופן ממוקד יותר ,  את נפשו של בוחר הימין .  הדיבורים הבלתי פוסקים ומלאי הסתירות הפנימיות על הכוחות העצומים מחו"ל שהתגייסו להפיל אותו ,  החזרה המונוטונית אך האפקטיבית על מסרים בבליץ הראיונות בתקשורת והרמיזות האפלות  והמופרכות ,  בדיעבד  על התגייסות המגזר הערבי  כל אלה היו אולי מקוממים ,  אבל יעילים מאין כמותם .  יהיו הזדמנויות רבות לבקר את ראש הממשלה היוצא והנכנס בנימין נתניהו בשנים הקרובות ,  אבל דבר אחד אי אפשר לקחת ממנו :  עדיין לא היה בפוליטיקה הישראלית קמפיינר מוצלח יותר ממנו .  
הימין .  בלילה שבין חמישי לשישי בשבוע שעבר הגיעו למערכת וואלה תוצאות סקר הבחירות האחרון של מכון TNS .  התוצאות הראו על צמצום הפער בין המחנה הציוני לליכוד לשני מנדטים בלבד לטובת הראשונים ,  בניגוד למגמות שהסתמנו במרבית סקרי הבחירות .  כשהתקשרתי לעמי בקר מ-TNS והבעתי דאגה על הפער מהסקרים האחרים ,  הוא שכנע אותי באמינות התוצאות : " אנחנו מזהים סחף לכיוון נתניהו ",  אמר , " אנשים שוכחים שהעם נוטה ימינה ".  הוא צדק ,  כמובן .
 תחושת האופוריה שהשתררה בשמאל הישראלי בימים האחרונים הייתה תלושה לחלוטין משנים ארוכות ,  החל באינתיפאדת 2000 ,  של פיגועים ,  מלחמות ומבצעים ,  של איבה הולכת וגוברת לערבים מהמדינות השכנות ובתוך גבולות ישראל ,  מהייאוש ומהפחד .  כפי שהתברר שוב במערכת הבחירות הנוכחית ,  דרכו של השמאל להתמודד עם התחושות האלו היא התנשאות ,  בין אם זו של עמוס עוז ובין אם זו של יאיר גרבוז .  צודקים ?  אולי .  חכמים ?  בטוח שלא .  
אוחנה .  אלו היו חודשים מלאים בעליבות ,  רוויים בפוליטיקאים מפלגים וחסרי אחריות ,  בקמפיינרים מופקרים ובדאחקות סרות טעם .  מהות ?  כלום .  דיונים עקרוניים ?  נו ,  באמת .  הסוגיה החשובה ביותר שנדונה כאן הייתה סביב שריונו של מאמן כדורגל גרוע ,  אדם עילג ונטול כל משקל סגולי או פוליטי לבית היהודי - ולא בשל מוצאו ,  אלא בשל אישיותו .  ייתכן מאוד שאלי אוחנה הוא האיש שהעביר את המנדטים המשמעותיים כל כך מהמפלגה של חובשי הכיפות הסרוגות לליכוד .  אם אדם כזה הופך לדמות משמעותית במערכת הבחירות ,  משהו יסודי מאוד פגום בפוליטיקה הישראלית .  
הממשלה .  בנימין נתניהו הוא קמפיינר מדהים וראש ממשלה בינוני ,  במקרה הטוב .  הממשלה האחרונה שהרכיב הייתה מעשה טלאים שנדון לכישלון מהרגע הראשון .  הוא עצמו ברא את תופעת משה כחלון ,  האיש שיוכל למנוע את הקמתה של ממשלת ימין צרה או לחלופין לפרק אותה בכל רגע נתון .  הוא יעסוק גם ביום שאחרי הקמת הממשלה בשליטתו בעיתונות ובהישרדות ,  במקום בחזון ובמנהיגות .  אחרי שהקלנו ראש ביכולתו של נתניהו לנצח בבחירות ,  אסור לזלזל ביכולתו להוביל במהירות לבחירות הבאות .  

נתניהו ,  האיש שרצה יותר
מנהיג הליכוד רוצה להיות ראש ממשלה  עם המלחמות ,  מטחי הגופרית מהתקשורת והמשברים הקשים  באופן כמעט נואש .  אין בכך די כדי להפוך אותו לראש ממשלה מוצלח ,  אבל די בכך כדי להוביל אותו לכיסא ,  שוב ושוב ושוב

