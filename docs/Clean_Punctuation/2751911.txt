נתניהו חזר לוועדת חוץ וביטחון ,  ו"נדרש לתשובות "
 אחרי היעדרות ממושכת הופיע היום ראש הממשלה בפני הוועדה שבראשות ח"כ אלקין . " המשבר בתקציב הביטחון חריף ,  ודרושה התערבותך ",  אמר לנתניהו - שענה : " אשיב בפורום סגור "
 אחרי היעדרות ממושכת הופיע היום  ( שני )  ראש הממשלה בנימין נתניהו בפני ועדת החוץ והביטחון ,  שחזרה לאחרונה לפעילות סדירה הודות להסכם הרוטציה .  בפתח הדיון הודה היו"ר ח"כ זאב אלקין  ( שיוחלף בעתיד על ידי יו"ר הקואליציה ח"כ יריב לוין )  לנתניהו על  " האמון שנתן בו ".  בתגובה אמר ראש הממשלה בבדיחות : " אני נותן לך את איחוליי כמו גם את תנחומיי ",  ברומזו על העומס שצפוי לחברו לסיעה בתפקיד .
 בעקבות המחלוקת בין משרדי האוצר והביטחון בדבר הקיצוץ החד בתקציב הביטחון פנה יו"ר הוועדה לנתניהו ואמר לו : " נרצה לשמוע ממך על העניין .  זה מגיע לפתחך וחשוב לנו לשמוע את עמדתך ,  כי המשבר חריף ודרושה ההתערבות שלך ".  עוד אמר אלקין כי בדיון תתבקש התייחסותו של נתניהו גם לכינון ממשלת האחדות הפלסטינית ולביטול המשרד להגנת העורף .
" אני אתייחס לנושאים שציינת בפורום הסגור ",  הבהיר נתניהו .  בנוגע לממשלה הפלסטינית החדשה ,  שהורכבה בעקבות הפיוס בין פתח וחמאס אמר : " הטרור האיסלאמי מרים את ראשו באירופה ,  והביטוי האחרון לכך היה הפיגוע בבריסל .  תמוה שאותן ממשלות באירופה ,  שמגנות את הפיגוע מדברות בידידות על ממשלת חמאס .  הדבר הזה לא מחזק את השלום - הוא מחזק את הטרור ". 
עוד בוואלה !  חדשותקרי לאבו מאזן : " מודאג שחמאס חלק מהממשלה"דעה :  כמה עולה שייטת 13 ? "אני יכול להבין למה ישראל מרגלת באגרסיביות "  
ב"יש עתיד "  הבהירו בחודש שעבר לנתניהו שכחלק מההסכם ובתור  " פיצוי "  הם מצפים שימונה מטעמם סגן שר לאחד המשרדים הבכירים - או הביטחון או החוץ .  בינתיים ,  אחרי סירובו של ח"כ עפר שלח להתמנות לסגן שר הביטחון ,  מונה ח"כ צחי הנגבי לסגן שר החוץ במקומו של אלקין .
 חבר הכנסת איתן כבל ממפלגת העבודה מתח ביקורת על משך הזמן הארוך שוועדת החוץ והביטחון לא תפקדה בהיעדר יושב ראש ,  עד כדי כך שהאופוזיציה נאלצה לפנות לבית המשפט העליון שהאיץ בממשלה למנות ראש לוועדה . " היתה לנו התלבטות קשה מאוד ,  הפעולה הזו לא נעשתה בשמחה וברצון ",  הבהיר כבל , " אך ללא הפעולה הזו דבר לא היה קורה ,  אילולא האמירה הבוטה של בית המשפט העליון שאמר שהוא לכאורה לא מאמין לכם ".  
גם חבר הכנסת ממרצ ,  ניצן הורביץ מתח ביקורת על חברי הקואליציה בוועדה . " הפקירו את הוועדה הזו במשך חצי שנה ,  וכדי לסדר את זה עשו מעין טלאי על טלאי וזה תמוה .  מכל הסיפור הגדול של הוויכוח יצא עוד סגן שר ,  ואני רוצה להזכיר ש'יש עתיד' התנגדו בתוקף להגדלת הממשלה ,  וחבל שבשורה התחתונה סידרו להם את הכופתאה הזו ". 
לפניות לכתב עמרי נחמיאס - omri_n@walla.net.il 

נתניהו חזר לוועדת חוץ וביטחון ,  ו"נדרש לתשובות "
 אחרי היעדרות ממושכת הופיע היום ראש הממשלה בפני הוועדה שבראשות ח"כ אלקין . " המשבר בתקציב הביטחון חריף ,  ודרושה התערבותך ",  אמר לנתניהו - שענה : " אשיב בפורום סגור "
 
