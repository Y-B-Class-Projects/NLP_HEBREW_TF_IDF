ביטן לא עדכן את נתניהו וכחלון על מתווה הנכים : " לא רציתי שידלוף "
 יו"ר הקואליציה לא שיתף את ראש הממשלה ואת שר האוצר במסיבת העיתונאים של חברי הכנסת מכל הסיעות ,  שבה דחו את מתווה ועדת שמחון והציעו להעלות את קצבאות הנכות ל-4,000 שקל בחודש : " רה"מ וכחלון מסכימים למתווה "
 יו"ר הקואליציה דוד ביטן לא עדכן את ראש הממשלה בנימין נתניהו ואת שר האוצר משה כחלון על המתווה להעלאת קצבאות הנכות - כך נודע לוואלה !  NEWS .  ביטן אמר בתגובה כי שמר את מסיבת העיתונאים בסוד משום שלא רצה שהמתווה ידלוף ,  אך ציין כי  " ראש הממשלה מסכים למתווה ,  אין בעיה ,  וגם שר האוצר ". 
ביטן כינס היום מסיבת עיתונאים יחד עם שורת ח"כים מכל סיעות הכנסת ,  שבה דחו את מתווה ועדת שמחון שמינה ראש הממשלה ,  וקראו לממשלה להעלות את הקצבה ל-4,000 שקל בחודש בשלוש פעימות ,  הראשונה שבהן בינואר הקרוב .  על פי המתווה המוצע ,  ההעלאה תוצמד לעליות בשכר המינימום ,  העומד כיום על 5,000 שקל בחודש .
 לדברי ביטן , " ברור שיש עוד נושאים שצריכים ללבן עם הממשלה לפני שתוגש הצעת החוק הממשלתית בנושא ,  אבל גם ראש הממשלה וגם שר האוצר רוצים 4,000 שקל בסוף התהליך .  אלה דברים שראש הממשלה מסכים להם ".  המתווה שהציג ביטן דומה למסקנות ועדת זליכה שהוצגו לפני כחודשיים ,  ולכן כחלון אינו צפוי להתנגד .  
עוד בוואלה !  NEWS:ביטן תקף את יו"ר ועדת קצבאות הנכים - שהוא עצמו מינה : " שיתפטר "" נצית את עצמנו אם צריך ":  עשרות נכים חסמו את הגישה לנתב"ג"בושה וחרפה ":  הח"כים נעדרו מהדיון - הנכים קטעו ועדה של כחלון 
חברת הכנסת מירב בן ארי  ( כולנו )  אמרה כי כחלון תמך בהצעת החוק . " אני נמצאת כאן בגיבוי של השר כחלון ,  לאחר שסיכמתי את העניינים עם ביטן ויגאל גואטה .  אם תשימו את הציניות בצד ,  זה רגע היסטורי ומרגש ". 
במסיבת העיתונאים השתתפו ,  לצד בן ארי ,  ביטן וגואטה ,  גם אילן גילאון  ( מרצ )  ,  נאווה בוקר  ( הליכוד )  ,  שולי מועלם  ( הבית היהודי )  ,  מרב מיכאלי  ( המחנה הציוני )  ,  אוסאמה סעדי  ( הרשימה המשותפת )  ,  קארין אלהרר  ( יש עתיד )  ,  בצלאל סמוטריץ'  ( הבית היהודי )  ,  אורי מקלב  ( יהדות התורה )  ,  רוברט אילטוב  ( ישראל ביתנו )  ויואל חסון  ( המחנה הציוני )  .
" קו העוני במדינת ישראל עומד על 3,060 שקלים ,  אז לכן חשוב שכבר בפעימה הראשונה נגיע ל-3,200 ונעבור את קו העוני ,  ואז יהיו עוד פעימות ",  הסביר ביטן . " יש היום תקציב שמאפשר לעלות את הגמלה וגם בעתיד מדינת ישראל מתפתחת .  במסגרת החזית האחידה של הכנסת נבקש מהממשלה ללכת לקראת המתווה הזה .  יש כוונה ,  אבל אין החלטה ,  אני מבקש מהממשלה לקבל את העמדה הזאת ".  

ביטן לא עדכן את נתניהו וכחלון על מתווה הנכים : " לא רציתי שידלוף "
 יו"ר הקואליציה לא שיתף את ראש הממשלה ואת שר האוצר במסיבת העיתונאים של חברי הכנסת מכל הסיעות ,  שבה דחו את מתווה ועדת שמחון והציעו להעלות את קצבאות הנכות ל-4,000 שקל בחודש : " רה"מ וכחלון מסכימים למתווה "
 
