שמעון פרס : " בשם המדינה ,  אני מברך את קרית שמונה "
 נשיא המדינה התקשר לרן בן שמעון ואמר כי ישמח לפגוש את הקבוצה .  ראש הממשלה נתניהו : " זו הוכחה שכשרוצים יכולים "
 וידאו באדיבות ערוץ 1 ,  עריכה :  מיכאל ברגמן 
עירוני קרית שמונה זכתה הערב  ( שני )  באליפות המדינה בפעם הראשונה בתולדותיה ,  וזרם המברכים לא הפסיק .  גם ראש ממשלת ישראל ,  בנימין נתניהו ,  יצר קשר עם המאמן רן בן שמעון ובירך אותו בשידור חי בערוץ הראשון : " הרבה מזל טוב וברכות לשחקנים ,  לרן בן שמעון לאיזי שרצקי .  חג שמח לכל עם ישראל .  זו הוכחה שכשרוצים יכולים .  מספיק לדבר על הפריפריה ,  הכל אפשרי .  השחקן שאני הכי אוהב זה פלה .  הבן שלי אומר מראדונה ,  אבל אני חושב שפלה הוא הגדול מכולם .  על מאמן אין ספק ,  זה בן שמעון ". 
נשיא המדינה שמעון פרס היה גם הוא בין המברכים ,  כשהתקשר למאמן רן בן שמעון ואמר לו : " עשית לנו את החג ואני מסיר בפניך את הכובע .  הבאת תרומה עצומה לכדורגל ,  לגליל ולעם כולו .  הגעת לקבוצה ועשית יש מהאין ובכך הבאת אור ,  גאווה ותקווה לכל תושבי האזור .  אני מאוד גאה בכך שהקבוצה משלבת שחקנים ערבים ,  דרוזים ויהודים ואני בטוח שההירתמות של כל השחקנים יחד היא שהובילה לניצחון .  בשם המדינה כולה ,  אני מברך את הקבוצה ואת קרית שמונה מקרב לב בשמחה אמיתית וחגיגית ".  
בן שמעון הודה לנשיא ואמר בתגובה : " אתה הצבת לבני דורנו סטנדרטים עצומים שאיני יודע אם נצליח להשיג ,  סטנדרטים של יושר ואהבת האדם .  שתדע לך שזהו הטלפון המרגש ביותר שקיבלתי .  עשינו את זה ביחד ,  בלכידות ,  כולם תרמו לשלם אחד גדול שהתפוצץ ,  במובן ספורטיבי ,  על המגרש .  כיף היה לי לעבוד .  האמת היא ששווה כל הדרך הזאת ,  כדי לשמוע את המילים האלה ממך ".  המאמן אף אמר לנשיא כי יעשה הכל כדי להפגיש את שחקני קרית שמונה עימו : " אבטל משחקים ונעשה כל מה שצריך כדי להיפגש עמך .  זה מגיע לקבוצה הזו ".  פרס אמר כי ישמח מאוד לפגישה כזו ויהיה זה כבוד גדול עבורו ". 
שרת התרבות והספורט לימור לבנת הצטרפה גם היא למברכים : " ערב גדול לתושבי העיר ,  עשיתם דבר גדול ונפלא .  שיחקתם אותה ,  שאפו .  נהנתי מאוד מהם במהלך העונה ,  ואני חושבת שקרית שמונה הוכיחה שאפשר לעשות את זה גם מרחוק בצפון ,  גם עם שחקנים שהם פחות מוכרים ועם שחקנים הוגנים ,  עם קהל אוהדים הוגן ותרבות ספורט כמו שצריך .  בלי כל התופעות שראינו בשבועות האחרונים .  שימחתם הרבה אנשים ברחבי הארץ ,  וככה אנחנו רוצים לראות את הכדורגל שלנו ".  לאיזי שרצקי אמרה שרת הספורט : " מגיע לך הרבה מעבר למשחק הזה .  אתה עושה הרבה דברים טובים ,  ואתה איש גדול ". 
המשנה לראש הממשלה ,  השר לפיתוח הנגב והגליל ,  סילבן שלום ,  בירך הערב את האלופה החדשה ואמר : " עירוני קרית שמונה ,  הובילה את הגליל לאליפות ושמה גם את תחום הכדורגל בגליל על המפה .  הקבוצה מייצגת את הרוח החדשה הנושבת של פיתוח ושגשוג בגליל ". 
ח"כ ליה שמטוב  ( ישראל ביתנו )  ,  יו"ר ראש השדולה למען רווחת הצפון ,  בירכה את עירוני קרית שמונה לרגל זכייתה ההיסטורית בתואר אלופת המדינה בכדורגל .  ח"כ שמטוב תושבת הצפון בעצמה ,  אמרה בתום המשחק כי קבוצה קטנה עם לב ענק הוכיחה כי בספורט לא משנה מקום המגורים : " חלומות יכולים להתגשם .  הערב קרית שמונה הגיעה להישג יוצא דופן שראוי לשבחים מכל מי שאוהב ספורט בכלל וכדורגל בפרט .  הקבוצה הזאת היא עוד הוכחה לכך שצריך לחזק את הצפון בכל תחומי החיים .  ספורט וחינוך הם התחלות לא רעות בכלל ". 
מכבי חיפה בירכה גם היא את האלופה הנכנסת .  בהודעת המועדון נכתב : " מועדון כדורגל מכבי חיפה מברך ומתרגש יחד עם עירוני קרית שמונה לרגל זכייתה באליפות ההיסטורית .  אנו מעבירים להם את הצלחת באהבה ובגאווה ".  
עירוני קרית שמונה אלופה - סיקור מיוחד
0:0 מול הפועל תל אביב הביא את האליפות לקרית שמונה
הכירו את הגיבורים של עירוני קרית שמונה
רן בן שמעון גאה : " אוהב את כל מה שעשיתי פה "  

שמעון פרס : " בשם המדינה ,  אני מברך את קרית שמונה "
 נשיא המדינה התקשר לרן בן שמעון ואמר כי ישמח לפגוש את הקבוצה .  ראש הממשלה נתניהו : " זו הוכחה שכשרוצים יכולים "
 
