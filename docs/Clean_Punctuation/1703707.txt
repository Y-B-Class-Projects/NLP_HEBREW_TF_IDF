בדרך למו"מ ישיר ?  ברק ופיאד ייפגשו מחר
שר הביטחון צפוי לדון עם רה"מ הפלסטיני ב"נושאים שונים הקשורים ליחסים בין ישראל לרשות ".  במקביל ,  ייצא נתניהו לוושינגטון וידון עם אובמה בקידום התהליך המדיני ומשרד החוץ יציג ככל הנראה את רשימת החומרים שיהיה אסור להכניס לרצועה
שר הביטחון אהוד ברק ייפגש היום  ( שני )  עם ראש הממשלה הפלסטיני סלאם פיאד ,  לראשונה מאז נפתחו שיחות הקרבה בין ישראל לבין הרשות .  מלשכתו של ברק נמסר ,  כי הפגישה תעסוק ב"נושאים שונים הקשורים ליחסים בין ישראל לפלסטינים ".  
במקביל ,  ראש הממשלה בנימין נתניהו ייצא לביקור בוושינגטון ,  במהלכו הוא ייפגש עם נשיא ארצות הברית ברק אובמה .  השניים צפויים לדון בשיחות הקרבה בין ישראל לפלסטינים ובניסיונות להפוך אותן למו"מ ישיר .  
כמו כן דווח בקול ישראל כי משרד החוץ יציג במהלך היום את השינוי במדיניות ישראל בכל הנוגע לכנסת חומרים לרצועת עזה .  לפי הערכות ,  תוצג רשימת החומרים שיהיה אסור להכניס לרצועה ובתוכה אמצעי לחימה וחומרים תומכי לחימה .  
ביום רביעי נפגש ברק עם השליח האמריקאי למזרח התיכון ג'ורג' מיטשל והודיע על פגישתו הצפויה עם ראש הממשלה הפלסטיני .  בפגישה עם מיטשל אמר ברק כי כי  " זאת לא הפעם הראשונה שאנחנו נפגשים ,  ונדון ,  אני מניח ,  על המצב בשטח ועל מצב התיאומים בנושאים הביטחוניים .  יש התקדמות גדולה בבניין הכוח הפנימי של הפלסטינים .  ביחד עם השב"כ שלנו ועם הפעילות הברוכה של צה"ל נוצר מצב ביטחון טוב בהרבה מבעבר בכל רחבי יהודה ושומרון ". 
ברק הוסיף כי השניים ידונו גם בנושאים כלכליים .  לדבריו , " אנחנו נדון על הנושאים לגביהם הם באים בטרוניות אלינו ובנושאים שלנו יש טענות אליהם .  נדון בנושא החרמת הסחורות - ישנו ניסיון להפריע לפועלים לעבוד בהתנחלויות .  נדון גם בנושאים של השיח הציבורי ,  מערכת החינוך הפלסטינית ,  ועל הפעילות שלהם בזירה העולמית כנגדנו .  אני מניח שאני אשמע גם את הטענות ואת הדרישות שלהם ". 
עדכון ראשון - 22:04 4.7

בדרך למו"מ ישיר ?  ברק ופיאד ייפגשו מחר
שר הביטחון צפוי לדון עם רה"מ הפלסטיני ב"נושאים שונים הקשורים ליחסים בין ישראל לרשות ".  במקביל ,  ייצא נתניהו לוושינגטון וידון עם אובמה בקידום התהליך המדיני ומשרד החוץ יציג ככל הנראה את רשימת החומרים שיהיה אסור להכניס לרצועה

