עריקאת : " אם נתניהו יסכים לקווי 67' ,  נפתח דף חדש "
 מעודדים במידה מסוימת מהצהרותיו של נשיא ארה"ב ברק אובמה ,  העבירו הפלסטינים את הכדור לפתחו של רה"מ . " אנו רוצים לשמוע מנתניהו מה עמדתו כלפי העיקרון שעליו הכריז אובמה "
" אם ראש הממשלה בנימין נתניהו יסכים לפתרון שתי מדינות לשני עמים על בסיס גבולות 67' ,  כפי שהציג בנאומו הנשיא ברק אובמה ,  נפתח דף חדש .  אך אם הוא לא יסכים לכך  אין שום תועלת לדבר על תהליך שלום "   כך הבהיר היום  ( ראשון )  ראש צוות המשא ומתן הפלסטיני ד"ר סאיב עריקאת .
 עריקאת קרא לנתניהו להכריז בפומבי על עמדתו הרשמית בנושא הקמת מדינה פלסטינית בגבולות 67' . " תוצאת המשא ומתן חייבת להיות הקמת מדינה פלסטינית עצמאית בגבולות 67' ,  תוך חילופי שטחים בהסכמה ",  אמר . " אנו רוצים לשמוע מנתניהו מהי עמדתו כלפי העיקרון הזה ,  שעליו הכריז הנשיא ברק אובמה ". 
הבכיר הפלסטיני תקף את ישראל שהעניקה אישורי בנייה ל-1,500 יחידות דיור  " בירושלים הכבושה ",  בדיוק לפני שנתניהו נסע לבית הלבן . " ההודעה הזו מבטאת את רצונו של נתניהו להרוס את תהליך השלום ואת מאמציו של אובמה ". 
בתוך כך ,  ראש הממשלה בנימין נתניהו התייחס הלילה לדיווחים בישראל לפיהם היחסים בין ירושלים לוושינגטון עלו על שרטון .  בראיון לסוכנות הידיעות AP כינה נתניהו את הדיווחים כ"חסרי פרופורציה ".  לדברי ראש הממשלה , " התקשורת ניפחה לגמרי את חוסר ההסכמות והוציאה אותן מעבר לכל פרופורציה .  זה נכון שיש דעות חלוקות ,  אולם מדובר בסך הכל במחלוקות בין ידידים ". 
דברי ההרגעה של נתניהו נאמרו לקראת נאומו הצפוי של נשיא ארצות הברית ברק אובמה בוועידת איפא"ק .  לקראת נאום הנשיא האמריקאי בפני השדולה הפרו-ישראלית בבתי הקונגרס ,  ביקש ראש איפא"ק לי רוזנברג מחברי השדולה להימנע מקריאות בוז לעבר אובמה .  הפרטים על הבקשה יוצאת הדופן פורסמו בעיתון הבריטי  " טלגרף ". 
לפניות לכתב :  nir_yah@walla.com

עריקאת : " אם נתניהו יסכים לקווי 67' ,  נפתח דף חדש "
 מעודדים במידה מסוימת מהצהרותיו של נשיא ארה"ב ברק אובמה ,  העבירו הפלסטינים את הכדור לפתחו של רה"מ . " אנו רוצים לשמוע מנתניהו מה עמדתו כלפי העיקרון שעליו הכריז אובמה "
 
