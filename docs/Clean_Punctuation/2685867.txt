ערב שיחות הגרעין ,  ישראל מנסה לאחד את המערב
ערב חידוש המגעים בין איראן למעצמות ,  נתניהו ערך  " תדרוך הסברתי "  לבכירי משרד החוץ ,  שחויבו לחתום על טפסי סודיות .  היעד : " בליץ "  דיפלומטי מול אירופה למניעת הקלה בסנקציות
 ( צפו :  ראש הממשלה נתניהו בנאום תקיף נגד איראן בכנסת )  
ראש הממשלה בנימין נתניהו השקיע את עיקר מרצו בחודש האחרון בניסיון לשכנע את מדינות המערב ,  ובראשן ארה"ב ,  לא להקל את הסנקציות על איראן לפני שזו תפרק לחלוטין את תכנית הגרעין הצבאית שלה .  הקו התקיף שהוביל נתניהו יעמוד למבחן היום  ( שלישי )  כאשר נציגי שש המעצמות ייפגשו עם נציגי איראן בז'נבה שבשוויץ לצורך חידוש המשא ומתן על תכנית הגרעין האיראנית .  למרות שקיבל הבטחות מפורשות ממנהיגי ארה"ב ,  בריטניה וצרפת שמדינותיהם יתנגדו לכל הקלה בסנקציות לפני שאיראן תנקוט  " צעדים משמעותיים ",  נתניהו עדיין חושש מ"הסכם גרוע "  בין המערב לבין איראן .  הסכם גרוע להשקפתו הוא הסכם שאמנם ימנע מאיראן להחזיק בנשק גרעיני בפועל ,  אך יאפשר לה לשמור על מעמדה כ"מדינת סף "  גרעינית .  
שש המעצמות שנציגיהן ישתתפו בשיחות מול איראן הן ארה"ב ,  רוסיה ,  סין ,  צרפת ,  בריטניה וגרמניה .  במגעים בז'נבה ישתתפו נציגים בדרגים מקצועיים ,  אך איראן כבר הודיעה כי ברצונה לערוך לאחר סבב השיחות הנוכחי סבב נוסף בדרג שרי חוץ .  בנוסף ,  הערב נועדו בז'נבה שר החוץ האיראני מוחמד ג'וואד זריף ושרת החוץ של האיחוד האירופי קתרין אשטון .  הפגישה בין השניים נערכה בשגרירות האיראנית בעיר .  שר החוץ האמריקני ג'ון קרי לא צפוי בשלב זה להגיע לז'נבה ,  ואת ארה"ב מייצגים בשיחות גורמים מקצועיים ממשרדו .  קרי ביקר בסוף השבוע בבריטניה ובצרפת ,  במטרה לתאם עם שרי החוץ שלהן את הקו שיציגו מדינות המערב מול איראן .  
בינתיים בירושלים ,  ראש הממשלה נתניהו כינס אתמול בבוקר תדרוך עם גורמים בכירים במשרד החוץ ובמטה לביטחון לאומי ,  כדי לגבש אסטרטגיית פעולה מדינית לאור חידוש המגעים .  המשתתפים בתדרוך חויבו לחתום על טפסי סודיות .  לוואלה !  חדשות נודע כי התדרוך לא עסק בהיבטים מודיעיניים ומבצעיים ,  אלא דווקא בהיבטים דיפלומטים והסברתיים .  גורמים שעודכנו בפרטי השיחה אמרו כי נתניהו מעוניין במאמץ מדיני והסברתי מול גורמים בכירים באירופה ,  במטרה למנוע  " סדקים "  בחזית האחידה של אירופה בנושא הסנקציות . 
" החשש הוא שהמערב לא יציג חזית אחידה ,  וברגע שמדינה אחת תקרא להקלה בסנקציות בתמורה לצעדים איראניים לא מספקים ,  אחרות יתקשו לשמור על קו תקיף ",  הסביר גורם מדיני בכיר .  הגורם הוסיף כי  " בשבוע האחרון נעשתה עבודה מקיפה מול אירופה ,  כולל שיחות אישיות של ראש הממשלה עם מנהיגי מדינות ,  פגישות בין ראשי המטה לביטחון לאומי לבין מקביליהם במדינות אירופה ופעולות נוספות  אבל בימים הקרובים המאמץ רק ילך ויגבר ".  מטרת התדרוך הבוקר ,  לדברי הגורם ,  הייתה  " לתאם ולמקד את המאמץ הזה ".  
המסר שיעבירו הדיפלומטים הישראלים לאירופה יהיה פשוט ,  ודומה לזה שהשמיע נתניהו בעצמו בימים האחרונים  לא לחתום עם איראן על הסכם  " גרוע ",  ולא להקל את הסנקציות לפני שהיא מתחייבת לפירוק מוחלט של תכנית הגרעין הצבאית שלה .  אחד התנאים שנתניהו הדגיש בנאומיו בנושא הוא שאיראן תעביר למדינה ניטרלית את כל האורניום המועשר לרמה של 20% שהיא מחזיקה ברשותה  תנאי שהמשטר בטהראן הגיב אליו בימים האחרונים במסרים סותרים .  בירושלים מקווים שה"בליץ "  הדיפלומטי ישכנע את ארה"ב ושלוש הנציגות האירופאיות בחדר הדיונים ללחוץ על איראן בסוגיה הזו .  
במשרד החוץ נערך אתמול בבוקר ,  לצד התדרוך בנושא איראן שאותו הוביל נתניהו ,  תדרוך מצומצם בנושא הפלסטיני ,  שבמסגרתו עדכנה השרה ציפי לבני מספר גורמים בכירים במשרד על התקדמות השיחות עם הפלסטינים .  גם המשתתפים בתדרוך הזה חויבו לחתום על טפסי סודיות ,  אך לדברי גורם מדיני שעודכן בפרטים ,  הוא היה  " מפורט יותר "  מאשר התדרוך בנושא איראן .  לדברי הגורם , " נתניהו הגיע להעביר דף מסרים ,  לבני הגיעה לעדכן בפרטים קונקרטיים ". 
 ( עדכון ראשון :  23:00 )  
לקריאה נוספת:יוזמה בסנאט :  הסכם  " השעיה תמורת השעיה "  עם איראןנתניהו בכנסת :  כלכלת איראן קורסת ,  להמשיך בלחץקרי ערב מו"מ עם איראן :  טובת ישראל לנגד עינינו 

ערב שיחות הגרעין ,  ישראל מנסה לאחד את המערב
ערב חידוש המגעים בין איראן למעצמות ,  נתניהו ערך  " תדרוך הסברתי "  לבכירי משרד החוץ ,  שחויבו לחתום על טפסי סודיות .  היעד : " בליץ "  דיפלומטי מול אירופה למניעת הקלה בסנקציות

