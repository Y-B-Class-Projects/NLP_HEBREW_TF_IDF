נתניהו :  המשט לעזה אינו מקרה חד-פעמי
בפתח ישיבת סיעת הליכוד בכנסת התייחס ראש הממשלה להשפעות של המשט שעשה דרכו לעזה על ישראל .  נתניהו הזהיר כי  " לישראל נכונו עוד ימים קשים "  והדגיש כי  " את נחשול השנאה מובילים אויבי ישראל "
  ( צילום :  גדעון צנטנר ,  עריכה :  גדי וינסטוק ) 
ראש הממשלה בנימין נתניהו התייחס היום  ( שני )  בפתח ישיבת סיעת הליכוד להשלכות המשט שעשה דרכו לעזה והזהיר כי  " נכונו לנו עוד ימים קשים "  ושחשוב לשמור על לכידות פנימית ,  אורך רוח ובהירות נוכח הביקורת הבינלאומית המופנית כלפי ישראל בתקופה האחרונה . 
" מאז ימי אלכסנדר מוקדון לא היתה לפרס גישה לים התיכון ",  אמר נתניהו . " יש כוחות חשוכים שרוצים להקים נמל בעזה - ולא ניתן להם .  אני מקיים שיחות עם גורמים שונים באירופה ,  ובתוכם גם בבלקן ,  והם מודאגים מההתפתחויות .  האיום של נמל אירני הוא לא רק על ישראל ,  אלא גם על מדינות נוספות ",  הוסיף .
 מוקדם יותר היום אישרה הממשלה פה אחד את הקמתה של ועדת בדיקה לחקר אירועי המשט שבראשה יעמוד שופט בית המשפט העליון בדימוס יעקב טירקל .  בתום ישיבת הממשלה אמר נתניהו כי  " הקמת הוועדה רק מגדילה את יכולתה של ישראל ".  ראש הממשלה הוסיף כי  " חשוב שניאבק בזירה הבינלאומית נגד החלטות אנטי ישראליות .  זהו מאבק מתמשך ,  הדבר הנכון לעשות ".  נתניהו אמר כי אילו לא היתה מוקמת הוועדה  ישראל היתה נכנסת לתסבוכת דיפלומטית ,  והוסיף כי  " הוועדה הזו ,  שעל רצינותה והמשקל הסגולי של החברים בה אין ויכוח ,  תספק מענה לכל הסוגיות ". 
גם שר הביטחון ברק התייחס להקמת הוועדה ולכך שהיא איננה מוסמכת לחקור את חיילי וקציני צה"ל ואמר כי מערכת הביטחון מתנגדת לפגיעה בחיסיון של התחקיר הצבאי . " לא הייתי רוצה שבעת לחימה ,  תצוץ במוחו של חייל שיחה דמיונית עם עורך דינו .  לא במקרה גם האמריקנים נוהגים באותו אופן .  שם ,  חומות המגן בין החייל וועדות החקירה הן יותר נוקשות .  לפיכך ,  ההבנות עם ארה"ב בהקשר זה הן טובות ",  אמר ברק .
 שר החוץ אביגדור ליברמן התייחס אף הוא להקמת הוועדה .  לדבריו , " האתגר האמיתי שאנו מתמודדים איתו הוא שחלק מהגורמים בקהילה הבינלאומית רוצים לקבוע שמדינת ישראל אינה מסוגלת לנהל חקירה עצמאית .  הם מבקשים לקבוע שאי אפשר לסמוך על מערכת המשפט שלנו ואי אפשר לסמוך על הפרקליטות הצבאית .  בנסיבות שנוצרו ,  לא היה מנוס אלא להקים את הוועדה הזו ".  ליברמן הוסיף ואמר כי מעניינה של ישראל  " לבדוק את כל העובדות ,  וכן שהדברים ייבחנו גם על ידי הקהילה הבינלאומית .  אנו באים בידיים נקיות ". 

נתניהו :  המשט לעזה אינו מקרה חד-פעמי
בפתח ישיבת סיעת הליכוד בכנסת התייחס ראש הממשלה להשפעות של המשט שעשה דרכו לעזה על ישראל .  נתניהו הזהיר כי  " לישראל נכונו עוד ימים קשים "  והדגיש כי  " את נחשול השנאה מובילים אויבי ישראל "
 
