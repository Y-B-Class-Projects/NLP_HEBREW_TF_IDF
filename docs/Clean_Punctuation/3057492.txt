תרבחו ותסעדו :  פסח נגמר - חגיגות המימונה יצאו לדרך
עם צאת החג החלו הסעודות המתוקות ,  וכמיטב המסורת הפוליטיקאים הפגינו נוכחות .  ראש הממשלה התארח בחדרה : " חג יפה וצבעוני שמסמל את אהבת ישראל ".  השרה שקד ויו"ר האופוזיציה הרצוג השתתפו בלא פחות מארבע ארוחות חג שונות
עם תום החג השני של פסח ,  ציינו אמש  ( שני )  את המימונה ברחבי הארץ עם שלל מאכלים מתוקים כמיטב המסורת .  כמו בכל שנה ,  פוליטיקאים השתתפו בסעודות והתארחו בבתיהם של תושבים .  ראש הממשלה בנימין נתניהו ורעייתו שרה התארחו בבית משפחת לוי בחדרה ,  והיום בצהריים ישתתף נתניהו בחגיגות בדימונה . 
" החג היפה הזה ,  הצבעוני הזה ,  התחיל כחג של עדה אחת והפך לחג של כל העדות ,  והוא מסמל את אהבת ישראל ",  אמר נתניהו .  יש בו הרבה שמחה ,  ויש הרבה על מה לשמוח ".  לדבריו , " אני לא חדל אף פעם ,  בחג הפסח ובמוצאו ,  להתפעל מהנס של תקומת ישראל ,  מעם שלכאורה נכחד והקים כאן מדינה לתפארת ".  הוא התייחס גם לשינוי בצבע שערו ,  ששב לצבעו האפור : " מישהו שאל אותי איך זה חזר כל כך מהר ,  אמרתי ,  'לפעמים יש נסים' .  אבל אני מבטיח שאמשיך להיות צבעוני ". 
עוד בוואלה !  NEWS:נפרדים מפסח :  מאות אלפים טיילו בשמורות הטבע ובפארקיםחיפושים מאומצים בכנרת :  נבדקים ממצאים שנאספו על ידי חיל היםמופלטה ,  על שום מה :  כל מה שאתם צריכים לדעת על המימונה 
יו"ר המחנה הציוני יצחק הרצוג השתתף באירועי מימונה בבית שמש ,  במודיעין ,  בחולון וביפו .  גם שרת המשפטים איילת שקד התארחה בלא פחות מארבע מימונות ,  שתיים בדימונה ,  אחת ביבנה ואחרת באשדוד .  
במימונה בבית שמש ,  אמר הרצוג : " באתי לשמוח הלילה עם אחיי ואחיותי במימונה ,  שמחה ואהבה בלי חנופה ובלי פטרונות ".  לדבריו , " אנחנו עם אחד ,  כל שבטי ישראל ,  עם ארץ אחת ,  מדינה אחת ,  אותה אמונה ותפילה וארון ספרים ושולחן וצלילים משותפים ,  אותן דאגות ואותה שותפות גורל ".  
שר התחבורה ישראל כץ השתתף בחגיגות המימונה אצל סגן השר ג'קי לוי בבית שאן ,  ואילו שרת התרבות והספורט מירי רגב חוגגת באשדוד ובאשקלון .  שר החינוך נפתלי בנט התארח במימונה ברמת אלקנה .  שר האוצר משה כחלון הצטרף לחגיגות בבית שמש ,  במושב שריגים ובאשקלון .
" אני שמח לחגוג יחד עם כל עם ישראל את חג המימונה ",  אמר כחלון במימונה בבית שמש . " ברוח ברכת תרבחו ותסעדו ,  מאחל שנביא בקרוב בשורות של רווחה לכל תושבי ישראל ". 
 ( עדכון ראשון :  20:05 )  

תרבחו ותסעדו :  פסח נגמר - חגיגות המימונה יצאו לדרך
עם צאת החג החלו הסעודות המתוקות ,  וכמיטב המסורת הפוליטיקאים הפגינו נוכחות .  ראש הממשלה התארח בחדרה : " חג יפה וצבעוני שמסמל את אהבת ישראל ".  השרה שקד ויו"ר האופוזיציה הרצוג השתתפו בלא פחות מארבע ארוחות חג שונות

