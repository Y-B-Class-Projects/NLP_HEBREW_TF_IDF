אובמה :  נמשיך בנסיון לקיים דיאלוג עם אירן
נשיא ארצות הברית אובמה אמר הלילה שהוא מודאג מהמצב באירן ,  אך הנסיונות לדיאלוג עימה יימשכו . " אירן חייבת לכבד את חופש הביטוי ואת התהליך הדמוקרטי "
  ( צילום :  רויטרס ,  עריכת וידאו :  ענת ברק ) 
נשיא ארצות הברית ברק אובמה אמר הלילה  ( שלישי )  כי ארצו תמשיך בנסיון לקיים דיאלוג ישיר עם אירן .  בהתייחסו להפגנות ההמוניות בטהרן כנגד תוצאות הבחירות והחשדות בדבר זיוף תוצאותיהן אמר אובמה כי אירן חייבת לכבד את חופש הביטוי ואת התהליך הדמוקרטי .  יחד עם זאת ציין כי ארצו  " מכבדת את ריבונות אירן ".   
" הפגנות ההמונים ברחובות אירן מעוררות השראה ברחבי העולם .  אני מוטרד מאד מגילויי האלימות שם ומקווה שחקירת החשדות בדבר אי סדרים בבחירות במדינה תתבצע ללא שפיכות דמים ",  אמר אובמה בתום שיחה שקיים עם ראש ממשלת איטליה סילביו ברלוסקוני .
 אובמה התייחס בדבריו גם לתהליך השלום בין ישראל לפלסטינים ואמר כי נאום ראש הממשלה נתניהו בבר אילן היווה  " תזוזה חיובית ".  לדבריו ,  יש אפשרות אמיתית לחידוש מגעים רציניים בין ישראל לפלסטינים .  אובמה שב וציין כי על ישראל להפסיק את הבנייה בהתנחלויות ועל הפלסטינים להפסיק את מעשי האלימות כנגד ישראל .
 
אובמה :  נמשיך בנסיון לקיים דיאלוג עם אירן
נשיא ארצות הברית אובמה אמר הלילה שהוא מודאג מהמצב באירן ,  אך הנסיונות לדיאלוג עימה יימשכו . " אירן חייבת לכבד את חופש הביטוי ואת התהליך הדמוקרטי "
 
