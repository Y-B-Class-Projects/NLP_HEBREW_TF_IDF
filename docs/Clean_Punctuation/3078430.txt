תיק 2000 :  כתבים ועורכים מ"ידיעות אחרונות "  מסרו עדות במשטרה
פרסום ראשון :  לוואלה !  NEWS נודע כי מלבד עורכים בכירים מסרו עדות בפרשה כתבים ועורכים זוטרים ששמם או סיטואציות שלהן היו עדים הוזכרו בעדויות שנגבו .  החקירה מתמקדת בביסוס הטענה כי בעקבות המו"מ בין מו"ל ידיעות אחרונות לראש הממשלה הוכתבו תכנים למערכת העיתון
כמה עיתונאים מקבוצת  " ידיעות אחרונות "  העידו בשבועות האחרונים במשרדי להב 433 כחלק מתיק 2,000  כך נודע אתמול  ( שלישי )  לוואלה !  NEWS .  עד כה היה ידוע כי עורכים בכירים ,  בהם העורכים רון ירון וערן טיפנברון והעיתונאי הוותיק משה שיינמן ,  מסרו עדות בפרשה ,  אך כעת מתברר כי גם כתבים ועורכים זוטרים יותר התבקשו להגיע לחקירה לאחר ששמם או סיטואציות שלהם היו עדים הוזכרו במהלך גביית העדויות בתיק .  אחד העיתונאים שהעידו בלהב 433 הוא שלמה קראוס ,  שכתב טורים לאתר ynet בתקופת המחאה החברתית ב-2011 ואחריה .
 תיק 2000 עוסק בשאלה אם ראש הממשלה קידם בשיחותיו עם מו"ל ידיעות אחרונות ארנון  ( נוני )  מוזס מהלך שיביא לפגיעה ב"ישראל היום ",  באמצעות הצעת החוק הקרויה על שם העיתון החינמי ,  בתמורה לסיקור חיובי ב"ידיעות אחרונות "  לפני הבחירות בשנת 2015 .  
לוואלה !  NEWS נודע כי כעת החקירה ,  שאותה מוביל פרקליטה ממחוז מיסוי וכלכלה ליאת בן ארי והיועץ המשפטי לממשלה אביחי מנדלבליט ,  מתמקדת בביסוס הטענה כי בעקבות המו"מ של מוזס עם נתניהו ,  כפי שעלה מהשיחות שהוקלטו ,  נעשו פעולות בשטח וננקטו ניסיונות להכתיב תכנים במערכת ידיעות אחרונות על פי צרכיו של המו"ל .
 לקריאה נוספת:תיק 2000 :  שלדון אדלסון ורעייתו מרים מסרו עדות במשרדי להב 433נתניהו לעג לתקשורת : " הנה עוד תמלול - 'ביבי :  זה לא יעזור לכם'"יועצת נתניהו הודתה :  העברתי מסרים מטעמו ל"ישראל היום "  סביב החוק 
ככלל ,  יש צורך באישור היועץ המשפטי לממשלה לחקור עיתונאים ,  אולם במקרה זה הם נחקרו כחשודים אלא סיפקו עדויות כדי לבסס את שיטת עבודה במקום .  עם זאת ,  בשל רגישות העניין ,  התקבל אישור מהיועץ המשפטי לממשלה .  
מקרה נוסף שנחקר הוא המקרה שדווח ב"הארץ "  לאחרונה ,  שלפיו באחת השיחות בין מוזס לנתניהו אמר האחרון על פי החשד ,  כי הוא היה מעוניין שמפלגת הבית היהודי בראשות נפתלי בנט תישאר לאחר הבחירות קטנה ככל האפשר .  נתניהו לכאורה קבל בפני המו"ל על כך שהוא מגונן על בנט ועל ראש מפלגת כולנו ,  משה כחלון .  באחת הפגישות הבאות ביניהם הודיע מוזס שנושא בנט טופל .  
באותה שיחה הציג מוזס לנתניהו מחווה עיתונאית  כתבה בכלי התקשורת בבעלותו ,  שבה תקפו את בנט .  לפי כל הסימנים ,  הכתבה שאליה התייחס המו"ל היא אחת שפורסמה ב-7 בדצמבר 2014 ,  יום לפני פיזור הכנסת הקודמת .  באותו יום הופיעה בכותרת הראשית של אתר ynet ידיעה שלפיה בנט ,  בשבתו כשר הכלכלה ,  התחייב לבנות 700 מעונות יום לגיל הרך ,  בעוד שבפועל נבנו רק 39 מעונות .
" ידעתי בזמן אמת שעושים את זה כדי לתקוף אותו ",  סיפר לחדשות 2 עיתונאי ynet לשעבר ,  אביטל להב . " מקור שהיה לו אינטרס לדבר עם עיתונאים רצה לפרסם את זה כדי לעשות משהו בעניין .  מה שמעניין זו האריזה ,  זו הכותרת ,  התמונה ,  האופן שבו כיוונו את זה לכיוון בנט ". 
לדברי להב ,  לו לא היה קשר לדבר והוא בכתבה ציין כי מדובר במשרד הכלכלה . " בכותרת משנה העורך כבר כתב משרד הכלכלה בראשות נפתלי בנט ,  בכותרת נשאר רק נפתלי בנט ובתמונה - נפתלי בנט ",  הוא מוסיף . " זה כבר לא קשור אליי ,  אני לא עשיתי את זה .  יש שם עורך שישב ועשה את זה ,  אבל היה ברור שהוא עשה את זה במטרה לפגוע בנפתלי בנט ".  
במסגרת הפרשה העידו ביום שני האחרון המיליארדר ובעליו של העיתון  " ישראל היום "  שלדון אדלסון ורעייתו מרים .  אדלסון מסר במשך ארבע שעות את עדותו ,  בפעם השנייה במסגרת הפרשה .  רעייתו שיצאה כשעה לפניו מסרה עדות לראשונה .
 גורמים במשטרה שמעורים בפרטי החקירה סבורים כי עדותו של אדלסון תהיה משמעותית להתקדמות בחקירה .  גם עדותה של רעייתו מרים נחשבת  " חיונית "  לחקירה ,  שכן היא מעורבת יותר בכל הקשור לעיתון  " ישראל היום ".  במשטרה הבהירו כי בני הזוג אינם חשודים בשום עבירה .
 נתניהו הקפיד להרחיק את עצמו מהקשר ל"ישראל היום "  מאחר שהדבר מהווה עבירה על חוקי מימון מפלגות .  ואולם ,  ברגע שנתניהו הוקלט במהלך משא ומתן כזה עם מוזס ,  שלא ברור כמה פעיל היה החלק שנטל בו ,  יהיה לו מאוד קשה להגיד שהיומון הממומן על ידי מקורבו אדלסון פועל כמערכת עיתונאית עצמאית ושאין לו השפעה עליה .
  ( עדכון ראשון :  19:25 )  

תיק 2000 :  כתבים ועורכים מ"ידיעות אחרונות "  מסרו עדות במשטרה
פרסום ראשון :  לוואלה !  NEWS נודע כי מלבד עורכים בכירים מסרו עדות בפרשה כתבים ועורכים זוטרים ששמם או סיטואציות שלהן היו עדים הוזכרו בעדויות שנגבו .  החקירה מתמקדת בביסוס הטענה כי בעקבות המו"מ בין מו"ל ידיעות אחרונות לראש הממשלה הוכתבו תכנים למערכת העיתון

