קריאה לנתניהו :  מנה איש תקשורת לתפקיד יו"ר הרשות
ראשי מטה המאבק למען השידור הציבורי פנו לראש הממשלה וביקשו ממנו להורות לאוצר להעביר את מימון הביינים שייאפשר פעילות תקינה של רשות השידור
נציגי מטה המאבק למען השידור הציבורי פנו אתמול  ( שלישי )  לראש הממשלה בנימין נתניהו במחאה על הצעדים האחרונים שנעשו ברשות השידור ובראשם הכוונה למנות אדם פוליטי ללא ניסיון תקשורתי לתפקיד יושב ראש הוועד המנהל של רשת השידור .  
במכתב ששלחו מנכ"ל אג'נדה ענת סרגוסטי ,  מנכ"ל התנועה לחופש המידע רועי פלד ,  שמעון מלכא מארגון שתי"ל ,  רן מלמד מעמותת ידיד והעיתונאית רותי סיני נכתב : " המהלכים בהם מעורבים עובדי ומנהלי רשות השידור מחד ,  וגורמים ממשלתיים ובראשם משרד האוצר ,  מובילים את השידור הציבורי ,  השייך לחברה הישראלית כולה ,  במסלול של התרסקות ".  
" תקבולי האגרה הופכים אותנו האזרחים לבעלי מניות ,  לבעלי הבית של השידור הציבורי ..  .  אין כל סיבה להצנחת פוליטיקאים או גורמים אחרים למקום בו נדרש היום ידע מקצועי ותמיכה ציבורית כדי לבצע מהלכים מורכבים ואמיצים שיצעידו את השידור הציבורי למקום המרכזי לו הוא ראוי ",  נכתב בפניה לראש הממשלה .  נציגי הארגונים קוראים למינוי יושב ראש מתחום התקשורת ומבקשים להורות למשרד האוצר להעביר את מימון הביניים שיאפשר פעילות תקינה של רשות השידור במקביל למשא ומתן עם העובדים לשם השגת פתרון למשבר ברשות .
 גם חבר הכנסת נחמן שי  ( קדימה )  קרא הבוקר לראש הממשלה להמנע ממינוי פוליטי לתפקיד יושב ראש רשות השידור .  בפנייתו כתב שי כי לתפקיד יש למנות אדם בעל יכולות מוכחות בתחום השידור ובתחום הניהול הציבורי .
 
קריאה לנתניהו :  מנה איש תקשורת לתפקיד יו"ר הרשות
ראשי מטה המאבק למען השידור הציבורי פנו לראש הממשלה וביקשו ממנו להורות לאוצר להעביר את מימון הביינים שייאפשר פעילות תקינה של רשות השידור

