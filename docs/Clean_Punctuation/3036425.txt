ברץ ,  רות סוף :  'הניסיון לרצות  זו הדרך הכי קצרה החוצה "
 בתקופתו של רן ברץ מערכת היחסים בין נתניהו לתקשורת הידרדרה לשפל חדש ,  ששיאו בניסוח תגובות אישיות כלפי עיתונאים .  איך התקבלה עזיבת ראש מטה ההסברה השנוי במחלוקת בקרב נפגעיו העיקריים ?  אמ ; לק :  וואלה ברנז'ה לא זיהתה אנחת רווחה

איך התקבלה עזיבת ראש מטה ההסברה השנוי במחלוקת בקרב נפגעיו העיקריים ?  אחרי אינסוף הערכות ,  אתמול  ( ראשון )  פרסם מואב ורדי בחדשות 10 כי רן ברץ מסיים את תפקידו באופן רשמי כעבור שבעה חודשים בלבד .  תפקידו הוגדר באופן רשמי כיועץ בכיר לראש הממשלה בנימין נתניהו לענייני הסברה ,  ורבים נטו לייחס לברץ את הגלישה לפסים אישיים כנגד אנשי תקשורת וכלי תקשורת בתגובותיו של רה"מ .  
בסוף השבוע האחרון פורסם ב"אולפן שישי "  של חדשות 2 כי בכירים בלשכת רה"מ טענו כי ברץ העלה את המתח בלשכה וכי הוא זה שגרר את נתניהו  " אל הקצה "  ואחראי לעימותים האחרונים מול התקשורת מצד נתניהו - ובשל כך הוא  " מחוק ".  ואולם ,  למרות שרבים מייחסים את פרישתו של ברץ לחיכוכים עם רה"מ ורעייתו  ברץ הכחיש זאת בהודעת הפרישה שפרסם .  
כך או אחרת ,  בתקופתו של ברץ מערכת היחסים בין נתניהו לתקשורת הידרדרה לשפל חדש ,  כשהשיא נרשם בתגובה הארוכה והידועה לשמצה שהקריאה אילנה דיין לאחר פרסום התחקיר שלה על לשכת רה"מ ,  ועד להשתלחויות קבועות בעיתונאים נוספים כמו רביב דרוקר מחדשות 10 .  
דוגמא נוספת התרחשה בתחילת נובמבר ,  כאשר נתניהו הגיב לתחקיר  " הארץ "  על האובססיה שלו לתקשורת  ואמר : " אנו יכולים רק לקוות שהעובדה שקונצרן העיתונות הגרמני 'דומון שאוברג' ,  שעסק בהפצת תעמולה נאצית בזמן מלחמת העולם השנייה ,  רכש 20% ממניות 'הארץ'  אינה קשורה להלך רוח זה ".  
עמוס שוקן התייחס היום להתפטרות של ברץ ואמר לוואלה ברנז'ה כי  " אני בזמנו צייצתי שהתגובה ההיא של נתניהו נגד 'הארץ' נראית כמו עבודה של רן ברץ .  כשמסתכלים על הפייסבוק של נתניהו אתמול ,  אני לא יודע אם לייחס את מה שכתוב לרן ברץ או לא ,  אבל אלה תגובות שיש להן מטרות שלא קשורות לנושא שעליו מגיבים - וזאת תופעה מצערת .  זה פוגע לדעתי בדימוי רה"מ ,  אבל אני לא היועץ שלו אז אולי הוא חושב שזה עוזר לו ". 
לשאלה האם משהו ישתנה באופי התגובות ,  אמר שוקן כי  " אני לא יודע אם משהו ישתנה .  עד כה אלה היו תגובות מסיתות ולא טובות ,  ומי שמתייחס אליהן מבין שלרה"מ אין תגובה לדברים המהותיים אז הוא הולך על הסתה בדברים שקריים ולא רלוונטיים .  אם זה לא יהיה כך החל מעכשיו  זה יהיה שינוי לטובה ".  

עיתונאי בכיר אחר ,  אף הוא מסביבת נפגעי ברץ ,  אמר לוואלה ברנז'ה כי הוא אינו מופתע מסיום דרכו של ברץ בלשכה : " גורם שעבד בלשכת רה"מ במשך שנים ארוכות אמר לי פעם משהו מעניין ,  ונזכרתי בו איך ששמעתי על ההתפטרות שלו :  'הניסיון לרצות  זו הדרך הכי קצרה החוצה .  מהטעם הפשוט שלעולם אתה לא יכול לרצות' ". 
לעומתו ,  כתב פוליטי בכיר המעורה בפרטים סבור כי ההתפטרות של ברץ לא תשנה את הקו הקבוע של נתניהו ,  שבו הוא תוקף ומאשים את התקשורת שוב ושוב . " אולי ברץ היה אינסטרומנט חשוב אבל המנוע האמוציונלי לכל הדבר הזה זה יאיר ושרה ,  וזה לא איזה משהו שרן ברץ בא ומשנה את הראש של ביבי .  יכול להיות שהוא מביא לו את הכלים ,  את הציטוטים ודואג שיהיה בשר  אבל הטון זה לא מעשה ידי רן ברץ .  בואו לא נייחס לו יותר מדי ",  אמר .
 תוקף לדברי הכתב ניתן למצוא גם בהמשך הקו הלעומתי של נתניהו נגד התקשורת אחר הודעת הפרישה של ברץ .  כך לדוגמא ,  רק אתמול בפוסט שפרסם על המחלוקת הדיפלומטית עם מקסיקו שנוצרה עם הציוץ שלו ,  שהביע תמיכה בהקמת חומה בינה לבין ארה"ב ,  נתניהו האשים את התקשורת ואמר : " התקשורת השמאלנית מגויסת למסע ציד בולשביקי ,  שטיפת מוח ורצח אופי נגדי ונגד משפחתי .  זה קורה יום-יום וערב-ערב .  הם מייצרים עלינו מבול ,  אין מילה אחרת ,  של חדשות מזוייפות  מה שקוראים 'פייק ניוז' ".  

ברץ ,  רות סוף :  'הניסיון לרצות  זו הדרך הכי קצרה החוצה "
 בתקופתו של רן ברץ מערכת היחסים בין נתניהו לתקשורת הידרדרה לשפל חדש ,  ששיאו בניסוח תגובות אישיות כלפי עיתונאים .  איך התקבלה עזיבת ראש מטה ההסברה השנוי במחלוקת בקרב נפגעיו העיקריים ?  אמ ; לק :  וואלה ברנז'ה לא זיהתה אנחת רווחה

