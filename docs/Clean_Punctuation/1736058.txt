לשכת נתניהו :  הדו"ח על המשט - מגמתי ומעוות
יממה לאחר פרסום הדו"ח של ועדת מועצת זכויות האדם באו"ם ,  שקבע כי ישראל הפרה את החוק הבינלאומי במהלך ההשתלטות על המשט שעשה דרכו לעזה ,  התייחסה לשכת רה"מ לדברים . " זה דו"ח מגמתי ומעוות נוסף מטעם גוף שמרבית החלטותיו עוסקות ברדיפה אובססיבית נגד ישראל "
  ( צילום ארכיון :  רויטרס ) 
לשכת ראש הממשלה בנימין נתניהו התייחסה אמש  ( חמישי )  לדו"ח של ועדת מועצת זכויות האדם של האו"ם שפורסם אמש ובו נקבע כי ישראל הפרה את החוק הבינלאומי באירועי המשט שעשה דרכו לעזה .  מלשכת רה"מ נמסר כי  " זה דו"ח מגמתי ומעוות נוסף מטעם גוף שמרבית החלטותיו עוסקות ברדיפה אובססיבית נגד ישראל .  כל העולם ראה את צילומי הווידאו של לוחמי השייטת שירדו לסיפון ה'מרמרה' לתוך מארב אלים ומתוכנן של בריונים תומכי טרור ,  שניסו להורגם באלות ובסכינים .  כל זה לא הפריע לוועדה להתעלם מהעובדות ולהגיע לתוצאה השקרית שנתפרה מראש ". 
הדברים של לשכת נתניהו עולים בקנה אחד עם התגובה שמשרד החוץ מיהר לפרסם אמש ,  עם פרסום מסקנות הדו"ח .  בתגובה שנמסרה אמש צוין כי  " כמצופה ממדינה דמוקרטית ,  ישראל חקרה ועדיין חוקרת את אירועי המשט .  ועדת הבדיקה של צה"ל בראשות האלוף  ( מיל' )  גיורא איילנד סיימה את עבודתה .  ועדת טירקל בה חברים גם שני משקיפים בינלאומיים עדיין עובדת ". 
גם יו"ר סיעת קדימה בכנסת ,  ח"כ דליה איציק ,  התייחסה הערב לממצאי הדו"ח .  לדברי איציק , " מדובר בבדיקת קוריוז שערכה מועצה שגם היא איננה יותר מקוריוז עצוב .  אף אחד לא הופתע מתוצאות הבדיקה שהיו ברורות וידועות מראש .  על הממשלה להתעלם ככל הניתן מהחלטות שמטרתן המרכזית היא ליצור פרובוקציה ולא להתייחס למועצה שלכולם ברור ,  שהחלטותיה נובעות מאינטרסים פוליטיים ולא מדאגה כנה לזכויות אדם ". 
בדו"ח של ועדת מועצת זכויות האדם של האו"ם לחקירת ההשתלטות על המשט שעשה דרכו לעזה ,  נקבע כי צה"ל השתמש ב"אלימות מופרזת "  ועבר על חוקי זכויות האדם הבינלאומיים . " ההתנהגות של חיילי צה"ל כלפי נוסעי המשט לא רק שלא תאמה למציאות אלא גם הפגינה אלימות מופרזת ולא נחוצה ",  נכתב בדו"ח שהגישה הוועדה .  הדו"ח קובע גם כי ישראל הפרה את החוק הבינלאומי במהלך ההשתלטות על ספינות המשט במאי וכן לאחר ההשתלטות .  בנוסף נכתב כי  " קיימות ראיות ברורות אשר תומכות בהגשת תביעות "  נגד ישראל בגין  " הריגה ועינוי ". 
עדכון ראשון :  21:48

לשכת נתניהו :  הדו"ח על המשט - מגמתי ומעוות
יממה לאחר פרסום הדו"ח של ועדת מועצת זכויות האדם באו"ם ,  שקבע כי ישראל הפרה את החוק הבינלאומי במהלך ההשתלטות על המשט שעשה דרכו לעזה ,  התייחסה לשכת רה"מ לדברים . " זה דו"ח מגמתי ומעוות נוסף מטעם גוף שמרבית החלטותיו עוסקות ברדיפה אובססיבית נגד ישראל "
 
