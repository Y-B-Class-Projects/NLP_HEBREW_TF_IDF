נכשל בי-ם ,  כבש את בית שאן : " הקלף הבטוח "  של נתניהו לא הבטיח ניצחון
ראש הממשלה והליכוד הצליחו לשמור על כוחם המוניצפלי ,  אבל נכנסו בינתיים למערבולת עימותים פנימיים .  במקביל ,  כחלון וגבאי אספו הישגים חשובים ,  ובמערכת הפוליטית מתחילים לספור את הימים למערכת הבחירות הבאה .  מהמקומי לארצי :  5 הערות על תוצאות הבחירות
נתחיל בצפירת ארגעה :  ככלל ,  הבחירות המקומיות לא נחשבות למדד התאמה מי יודע מה לתוצאות הבחירות הארציות .  מזה שנים שחלה היחלשות מתמדת במעמד הפוליטיקה המפלגתית במישור המוניצפלי ,  ורבים מהמועמדים - בעיקר אלו שיכולים להרשות לעצמם - מעדיפים לרוץ ברשימות עצמאיות ולא מזוהות עם המפלגות .  מדד חשוב הרבה יותר ,  בדרך כלל ,  הוא הכסא עצמו :  לראשי ערים מכהנים יש לרוב יתרון מובנה על שאר המתחרים ,  אך תוצאות הבחירות בחיפה ,  נהריה ,  צפת ,  פתח תקווה ועוד ערים ברחבי הארץ שהחליפו שלטון מלמדות מצד אחד שלא לעולם חוסן אפילו לראשי הערים הוותיקים והחזקים ביותר .  
עוד בוואלה !  NEWS:ועכשיו ,  מפכ"ל :  כשעננת הבחירות המקומיות מתפזרתסיבוב שני בראשל"צ :  חקירת השחיתות בעירייה טלטלה את הבחירות"הגעתי למסקנה שאתם כפויי טובה ":  ראש העיר שלא ידע להפסידעופר ברקוביץ' ,  הצעיר הירושלמי שהצליח לבלבל את המערכת 
מצד שני ,  הניצחון הברור של רון חולדאי בתל אביב ,  יחד עם ראשי ערים מיתולוגיים בנתיבות ,  דימונה ,  אופקים ועכו ,  שזכו בקדנציה נוספת למרות כהונות ארוכות שנים ,  מלמד שבכל זאת יש ערך לשרביט .  בסוף ,  המדד העיקרי הוא המדד הדמוקרטי - רצון התושבים .  כשהציבור מרוצה - הוא לא ממהר להחליף שלטון מקומי .  וכשלא - הוא מביא למהפך .  
החדשות הראשונות שזרמו אמש למעון ראש הממשלה ברחוב בלפור היו טובות ,  אפילו מעולות :  בהובלתו של ח"כ ז'קי לוי ,  הליכוד כבש מחדש את בית שאן בניצחון גורף של כ-70% .  נתניהו היה מושקע אישית בקמפיין בבית שאן ,  והוא ביקר שם בחודש האחרון במסגרת מסע התמיכה שלו במועמדים ברחבי הארץ .  אבל חגיגות הניצחון בבית שאן לא יצליחו לטשטש או לעמעם את הכישלון בירושלים .  נתניהו מיאן בתחילה להצטרף ולהביע תמיכה במסע של השר זאב אלקין לראשות העיר וכעת גם ברור למה .  על פניו ,  לאלקין יש ניסיון עבר ומעמד מרשים יותר משאר המועמדים ,  וירושלים נחשבת לעיר ליכודית מובהקת - אבל אפילו שלטי החוצות המשותפים של נתניהו ואלקין לא עשו את העבודה .  עם זאת ,  לא כולם בליכוד בוכים מהתוצאה העגומה של אלקין :  מלכתחילה ,  סניף הליכוד המקומי בעיר לא תמך בו ,  ואף לחץ על נתניהו במשך שבועות שלא לתת לו תמיכה רשמית .  
המקרה של ירושלים ,  שחזר על עצמו בעוד נקודות ברחבי הארץ ,  מוכיח שתמיכת ראש הממשלה היא בכלל לא קלף בטוח לניצחון .  גם בטבריה ,  המועמד בו תמך נתניהו - ראש העיר המכהן יוסי בן דוד - לא היה המועמד הליכודי ,  והוא איבד את כסאו לטובת מועמד שלישי .  בבת ים ,  שמתכוננת כעת לסיבוב שני ,  נתניהו הביע תמיכה פומבית בראש העיר המכהן יוסי בכר ,  בעוד הליכוד התייצב בהמוניו מאחורי צביקה ברוט .  כעת ,  מסתמן מרוץ מותח במיוחד בין השניים בסיבוב השני ,  כשמצד אחד המועמד של נתניהו ומצד שני - ברוט ,  שמקבל תמיכה מסיבית מהיריב הגדול גדעון סער ,  וגם לא היסס למתוח ביקורת חריפה על ההתנכלות של נתניהו - למרות פתק ה-"מחל "  שאיתו הלך לקלפי .  ברקע ההאשמות כלפי סער בניסיון פוטש נגד נתניהו ,  בת ים עשויה להפוך לקרב פרוקסי של צמרת הליכוד .  לכן ,  בין היתר ,  בכירי הליכוד אמסלם ויריב לוין כבר מנסים לעשות שולם ובכל זאת להעביר את תמיכת נתניהו אל ברוט .  
נתניהו עושה בשעות האחרונות סבב שיחות עם כל המנצחים - ויש לא מעט כאלה .  הליכוד שמר על כוחו ברוב ערי הדרום - דימונה ,  נתיבות ,  אופקים ושדרות - וביסס את השליטה ברמלה ,  יבנה וגדרה ,  ואפילו כבש את ראשות עיריית פתח תקווה ,  אבל גם הפסיד בנהריה ,  ירוחם ,  שוהם ועוד .  עם המפסידים נתניהו לא ממש ממהר לדבר .  בקרית שמונה ,  אחרי תקרית אורנה פרץ  " המשעממת ",  הליכוד נאבק על שלטונו במרוץ צמוד וראש העיר המכהן נסים מלכה כנראה משלם ,  לפחות חלקית ,  את מחיר התקרית עם נתניהו .  
מבחינת ראש הממשלה ,  ההפסדים הם רק מכה קלה בכנף ,  ולא בהכרח מעידים על שום היחלשות דרמטית שלו עצמו בשטח .  אבל מערכת הבחירות ,  בעיקר בישורת האחרונה ,  חשפה תככים ומחלוקות פנים מפלגתיות ,  וההתנהלות של נתניהו וסביבתו - שהפיצה עשרות סרטוני תמיכה במועמדים - שחלקם אפילו אינם ליכודניקים - מעוררת לא מעט מרמור .  אפילו דוד ביטן ודודי אמסלם ,  שניים מנאמניו הגדולים של ראש הממשלה ,  אמרו שניהם בפומבי שנתניהו טעה בתמיכה שהעניק ליוסי בכר בבת ים בניגוד לעמדת בכירי המפלגה ,  ורמזו שניהם על יועציו כעל מקור הטעות .  ברמה המוניציפלית הליכוד אולי שמר על כוחו ,  אבל המחיר ,  כנראה ,  יהיה לא מעט מלחמות בבית .  
יו"ר המחנה הציוני אבי גבאי קיבל סוף-סוף קצת בשורות טובות .  הניצחון הדרמטי ,  המסעיר וההיסטורי של עינת קליש-רותם בחיפה על יונה יהב - מועמדו של כחלון - ראוי לכל הסופרלטיבים ,  וגבאי הוא זה שחתום על חוש הריח שזיהה את האפשרות למהפך .  גם גבאי נלחם בתחנות רוח מפא"יניקיות כדי לתמוך בקליש ,  שהתמודדה מול מועמד של מפלגת העבודה ,  אבל העבודה הקשה השתלמה .  צפונה מחיפה התגלה ממתק מתוק אפילו יותר :  גם המהפך בנהריה ,  שהביא להדחתו של ג'קי סבג ,  ראש העיר הליכודניק זה 30 שנה ,  רשום על שמו של גבאי .  בניגוד לחיפה האדומה יחסית ,  נהריה היא עיר ליכודניקית מובהקת ,  ולראשונה יש לגבאי סימוך לטענה שהעבודה בראשותו יכולה להביא לקהלים חדשים .  
גבאי יצא כמובן על הבוקר לסיבוב של מנצחים ,  בו הכריז גם על ניצחון בעוד שורה של ערים ברחבי הארץ ,  וגם ניבא שמכאן יתחיל המהפך במישור הארצי שיביא אותו לראשות הממשלה .  הסטטיסטיקה מגלה שאין קשר ישיר בין התוצאות המקומיות לארציות ,  כך שלנוכח מצבה של המחנה הציוני בסקרים ,  כנראה שלגבאי קצת אצה הדרך להכריז על מהפכה שלטונית ,  אבל לכל הפחות זה מייצר עבורו - לראשונה מזה הרבה זמן - מומנטום חיובי ,  וגבאי מקווה שמצפון תיפתח הטובה גם לשאר המדינה .  
את מבחן העצמאות הראשון שלו עבר שר האוצר משה כחלון בהצלחה גדולה :  אחרי שעזב את מפלגת האם בבחירות הקודמות הוא גרף כעשרה מנדטים שהביא אותו לתפקיד שר האוצר .  רגע לפני מבחן הבחירות השניות של מפלגת כולנו ,  המפלגה יצאה לקמפיין מוניצפלי נרחב ,  והריצה שורה של מועמדים לראשי ערים ומועצות והביעה תמיכה בעוד כמה ראשי ערים מכהנים ,  בחלק מהמקומות במרוצים קשים וצמודים מול מועמדי ליכוד - חבריו של כחלון לשעבר למפלגה .  כחלון והח"כים שלו חרשו בשבועות האחרונים את הארץ והתוצאות לא איחרו לבוא :  יותר מעשרה ראשי רשויות שנתמכו על ידי כולנו או שמזוהים עמם זכו במירוץ או עלו לסיבוב שני .  
אמנם ,  בחלק מהערים הליכודיות כחלון נאלץ לספוג תבוסה ,  כמו גדרה ,  רמלה ובית שאן ,  אך הוא גם נחל גם הישגים ,  והמתוק מכולם הוא כנראה בירוחם ,  שם טל אהרון ,  המועמדת של כולנו ,  הביסה בסיבוב הראשון את נילי אהרון ,  מועמדת הליכוד שאף זכתה לביקור תמיכה אישי של ראש הממשלה .  גם הקרב באשקלון עדיין צמוד-צמוד .  ההצלחה של כחלון במישור המוניציפלי מעידה ,  בין השאר ,  גם על כך שקשרים למשרד האוצר הם מצרך בעל ערך עבור ראשי ערים ומועצות ,  ועם קרוב ל-100 חברי מועצה ברחבי הארץ לכחלון יש לראשונה דריסת רגל בשלטון המקומי .  הוא ישאף לרכב על גב ההצלחה הזו למבחן הבא - ולנסות לשמור על כוחו הארצי בבחירות הקרובות .  
ה-30.10 לא היה רק מועד הבחירות המקומיות ,  אלא גם דד-ליין מדומיין עבור המערכת הפוליטית ,  שממתינה בעצמה לדעת את מועד הבחירות הכלליות .  נתניהו ,  שמחזיק בידיים שלו את כל הקלפים בנושא הזה ,  הבהיר שהחלטה על הקדמת הבחירות ,  אם בכלל ,  תתקבל רק אחרי שהרשויות המקומיות יסיימו את החגיגה הדמוקרטית .  כעת ,  משהגיע המועד ,  המערכת הולכת ונדרכת לקראת טלטלה פוליטית שעשויה להביא לבחירות מוקדמות במחצית הראשונה של 2019 ,  חצי שנה לפני המועד המקורי .  
רוב השותפים של נתניהו בקואליציה היו שמחים לרכב על מנגנוני השטח שהשתפשפו בשבועות האחרונים בקמפיין המוניציפלי היישר אל הקמפיין הארצי ,  אך דווקא בסביבתו של נתניהו יש מי שסבור שעדיף לקחת פסק זמן .  ברקע ההפסד של אלקין בירושלים והתרעומת בליכוד על הבעות התמיכה העצמאיות של נתניהו ,  ייתכן ומה שצריך זה דווקא זמן כדי להרגיע את השטח .  מערך השיקולים של נתניהו על מועד הבחירות אינו רק פוליטי ,  כמובן ,  אלא גם מושפע מלוח הזמנים הצפוי של חוקרי המשטרה והיועץ המשפטי לממשלה ,  והוא עצמו אמר השבוע - שוב - שהוא עדיין  " לא החליט ".  עכשיו ,  עם תפוגת הדדלייין ,  גל הספקולציות - והלחץ של השותפים - רק ילך ויתגבר .  בשולי הדברים ,  נראה שלא יזיק לתת למשרד הפנים קצת זמן היערכות .  הכישלון הטכנולוגי המביך בהפצת תוצאות ההצבעה ברשת דורש בדק בית מקיף .  מדינת הסטארט-אפ והחדשנות לא ממש התגלתה במלוא הדרה בבחירות המוניציפליות ,  אבל עד נובמבר 2019 - אולי יש עוד זמן לתקן .  

נכשל בי-ם ,  כבש את בית שאן : " הקלף הבטוח "  של נתניהו לא הבטיח ניצחון
ראש הממשלה והליכוד הצליחו לשמור על כוחם המוניצפלי ,  אבל נכנסו בינתיים למערבולת עימותים פנימיים .  במקביל ,  כחלון וגבאי אספו הישגים חשובים ,  ובמערכת הפוליטית מתחילים לספור את הימים למערכת הבחירות הבאה .  מהמקומי לארצי :  5 הערות על תוצאות הבחירות

