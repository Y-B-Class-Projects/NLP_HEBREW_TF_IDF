דרעי צפוי להמליץ על נתניהו : " להרצוג אין היום אפשרות להרכיב קואליציה "
 בראיון באולפן וואלה !  חדשות הבהיר יו"ר ש"ס כי הוא אינו חלק מקואליציית  " רק לא ביבי ".  נוסף על כך ,  הדגיש כי מארגן נאום נתניהו בקונגרס הסב לו נזק ,  והציג את התנאי המרכזי להצטרפותו לממשלה - הדיור הציבורי
איתות לנתניהו ?  יו"ר ש"ס ,  אריה דרעי ,  אמר היום  ( ראשון )  שבקרוב ינקוב בשמו של המועמד שעליו הוא ממליץ לראשות הממשלה   " לא נתחמק מהדבר הזה ".  הוא לא נקב בשמו של מי מהמועמדים אך אמר כי לפי הסקרים כרגע הוא אינו רואה אפשרות כי יו"ר המחנה הציוני ,  יצחק הרצוג ,  ירכיב את הממשלה . 
" אמרתי שלא נשב בממשלת שמאל ?  זה פשוט מאוד ,  תקרא את המנדטים ",  הסביר דרעי בראיון מיוחד באולפן וואלה !  חדשות . " אין אפשרות לפי הסקרים היום לבוז'י הרצוג להקים  ( ממשלה  ע"נ )  .  ברגע שאיווט ליברמן הודיע שהוא לא יישב בממשלת שמאל ,  אז אני לא רואה מאיפה בוז'י ..  ."  .
 בעבר הבעת תמיכה מסויימת בכנס חירום בהרצוג ואמרת שאתה מאחל לו  " שיעלה מעלה מעלה ".  יכול להיות שעדיין תמליץ עליו ?  
" היינו באופוזיציה ,  המשימה שלנו הייתה להפיל את הממשלה ,  והפלנו את הממשלה .  כעת ,  אני רואה לפי תוצאות הסקרים .  אמרתי שאני לא חלק מקואליציית רק לא ביבי .  נראה מי יביא מנדטים ".  
מה התנאים שלכם לכניסה לממשלה ?  
" מע"מ אפס על מוצרי יסוד ,  שכר מינימום של 30 שקל ,  דיור ציבורי וביטול הסנקציות הפליליות ". 
פרסמת לאחרונה הון לפיה הונך מוערך בחמישה מיליון שקל .
" ההון שלי הוא לא ממניות ולא מרכוש .  יש לי אוברדראפט בבנק .  הרכוש שלי מתבסס על הבית שלי שקנינו לפני כ-30 שנה ועלה אז כמיליון שקל .  ברוך השם אנחנו חיים טוב ואנחנו שמחים בחלקנו אבל לעולם לא אשכח מאיפה באתי ומיהם מיליוני השקופים ". 
דרעי פרסם הצהרת הון :  שוויו מוערך ב-4.8 מיליון שקלים 
בהיותך איש פרטי ייעצת לטייקונים :  דנקנר ,  תשובה ,  לב לבייב ושרי אריסון .
" אין בושה לעבוד .  כשאתה לא בפוליטיקה אחת המצוות הגדולות היא לפרנס את משפחתך .  ניסיתי להתפרנס .  לצערי לא הצלחתי לעשות עסקים גדולים ,  גם כשעבדתי עם כל האנשים האלה קיבלתי שכר חודשי ,  לא בונוסים ולא מניות ".  
כמי שמוביל את אותו דגל חברתי ,  מה דעתך על אורח החיים של בני הזוג נתניהו ?  
" אנחנו חוטאים לאמת .  הבעיות הגדולות ביותר לא עולות לשולחן .  בגלל מלחמות בין עיתונים מעלים את כל הנושאים האלה .  הבעיה האמיתית היא למעלה משני מיליון איש מתחת לקו העוני .  שיחיו ,  שהציבור יראה והציבור ישפוט ".  
יש שתי מפלגות שהולכות רק על הטיקט החברתי :  אתה וכחלון .  כחלון עשה את הרפורמה בסלולר .  אבל כשש"ס החזיקה במשרד השיכון והמחירים עלו ,  וכשמשרד התקשורת היה בידי ש"ס כאשר שילמנו 500 שקל למכשיר .  אז למה להאמין שאתם תהיו יותר חברתיים ממנו ?  
" אני שמחתי שכחלון הצטרף לפוליטיקה אבל אני מאוכזב מהדגשים שלו .  הוא מדבר על רפורמות ורגולציה אבל לא על עוני .  אני משוכנע שביחד נשתף פעולה .  לא הייתי כאן ב-15 שנים האחרונות ,  אין לי אחריות על מה שנעשה .  אני מברך אותו על הסלולר ". 
לא שמענו עדיין את התכנית הכלכלית של ש"ס .
" נדבר על העשירונים הכי נמוכים .  התכנית שלנו תושק בימים הקרובים .  העיקרון הוא לקחת למי שיש ולתת למי שאין .  נדרוש כתנאי להצטרפות לכל ממשלה שכל תכנית בניה חדשה שתאושר תכלול 7.5% אחוז מהדירות שהן דיור ציבורי .  יהיה מס על אחוזות ומס על ירושות .  ניקח מהעשירים וניתן לעניים ".  
איך מפלגה שאין בה אישה ברשימה ,  ולא מייצגת כך חצי מהאוכלוסייה ,  מריצה קמפיין  " אנשים שקופים "?  
" יש לנו אורח חיים שלנו .  אני לא רוצה לדבר על אורח החיים החילוני .  הנשים שלנו רוצות להשפיע ולפעול בתוך התרבות שלהן .  הן לא רוצות ללכת לתפקידים כאלה .  כל ניסיון שלכם להכתיב בפטרונות והתנשאות לציבור החרדי אורח חיים ייכשל .  כל דבר שבא מבפנים יצליח ".  
מה אתה חושב על התהליך של בנט ,  שפתח את המפלגה לעוד ציבורים ?  האם זה התהליך שאתה רוצה להעביר בש"ס ?  
" אני לא מקושש מנדטים .  ראינו את בנט מביא את אוחנה וחוזר בו ,  מביא מלכת יופי וחוזר בו .  הוא מחפש להיות הליכוד השני .  לנו יש אידיאולוגיה ,  לנו יש רבנים ,  לנו יש מסורת .  אנחנו פועלים לאט-לאט ". 
ביידן הודיע כי יחרים את נאום נתניהו .  אתה חושב שראש הממשלה צריך לנסוע לשם ?  
" הפינה שנקלענו לעימות עם אובמה והדמוקרטים היא דבר נורא .  אני מבין את ראש הממשלה אבל מי שארגן לו את הנאום עשה נזק .  צריך למצוא דרך לצאת מהתסבוכת .  על עימות עם ארה"ב מחליש אותנו במידה מסוכנת .  אני קורא לראש הממשלה להרים טלפון לאובמה ולהגיע איתו להסדר ". 
אילו תיקים תדרשו ?  
" לא את החוץ ולא את ביטחון הפנים .  את התיקים החברתיים ".  
 לפניות לכתב עמרי נחמיאס :  omri_n@walla.net.il 

דרעי צפוי להמליץ על נתניהו : " להרצוג אין היום אפשרות להרכיב קואליציה "
 בראיון באולפן וואלה !  חדשות הבהיר יו"ר ש"ס כי הוא אינו חלק מקואליציית  " רק לא ביבי ".  נוסף על כך ,  הדגיש כי מארגן נאום נתניהו בקונגרס הסב לו נזק ,  והציג את התנאי המרכזי להצטרפותו לממשלה - הדיור הציבורי

