רגע האמת :  הנאום שהגדיר את מהותנו
נאומו של ראש הממשלה ,  בנימין נתניהו ,  ריגש אותי עד דמעות .  כן ,  עד כדי כך .  באולם המפואר של הקונגרס האמריקני ,  סמוך מאוד למקום שבו ניצב פסלו של משה רבנו  ( שלנו )  ,  מול נבחרי המעצמה החזקה בעולם ,  עמד ראש ממשלת ישראל ,  מדינה קטנה שעדיין נאבקת על זכותה להתקיים במזרח התיכון ,  וזכה למחיאות כפיים סוערות וממושכות .  מחיאות כפיים שהתגברו בכל פעם שהוא הזכיר את הישגיה ,  יעדיה וחזונה של המדינה .  סנאטורים וחברי קונגרס אינם אנשים רגשנים ,  הם פוליטיקאים משופשפים שרובם מצליחים להיבחר פעם אחר פעם במחוזות הבחירה שלהם .  לראות את כולם קמים ,  פעם אחרי פעם ,  כאיש אחד ,  ומריעים דקות ארוכות לראש ממשלת ישראל אינו דבר פשוט ומובן מאליו .
 לאחר שנים רבות של דממה ושיתוק ערכי ומוסרי ,  סוף סוף קם ראש ממשלה ישראלי ,  ללא מורא ,  ובשכנוע פנימי עמוק ,  ומגן בלהט ובהיגיון חד על זכויותיהם ההיסטוריות של היהודים במולדתם העתיקה .  בלי להתנצל ובלי להתפלפל הזכיר ראש הממשלה את הקשר הנצחי של היהודים לארץ ישראל ,  לירושלים ,  לבית אל ולשילה .  האמריקנים ,  שרבים מהם מכירים את התנ"ך ,  יודעים את האמת הפשוטה שמנהיגי ישראל שנים רבות התעלמו ממנה :  היהודים בארץ ישראל אינם כובשים ,  פולשים או צלבנים .  דווקא ישראלים ,  שמוחם נשטף בלהג השמאל השקרי והמזויף כבר קרוב ל-40 שנה ,  שכחו את זיקתנו למולדת ההיסטורית וזכויותינו בה .
 הכבוד המופגן ומחיאות הכפיים לא ניתנו לראש הממשלה אישית .  מחיאות הכפיים היו לכבודה של מדינת היהודים שקמה מאפר השואה והגיעה להישגים שאין דומה להם לאורך כל ההיסטוריה האנושית .  כבר יותר מ-60 שנה יד אחת אוחזת בשלח והיד השנייה בונה ,  מפתחת ,  מחנכת ומקדמת ערכי יסוד של דמוקרטיה נאורה .
 מחיאות הכפיים היו ביטוי של תמיכה בלתי מסויגת בזכותה של מדינת ישראל להתקיים בביטחון ובשלום ,  בגבולות בני הגנה ובעיקר כבית לאומי לבני העם היהודי באשר הוא ,  כולל לאלה שעדיין חיים זמנית בארה"ב .
 לאחר הנאום ראיתי ישראלים גאים ,  מחייכים ומכירי טובה .  שנים רבות הם ציפו לרגע שבו תיאמר האמת האחת והיחידה .  אמת שהיא מובנת לכל אזרח אמריקני .  אמת שלפיה שבנו הביתה לא כדיירי משנה זמניים ,  אלא כבעליו של הבית שממנו גורשנו לפני אלפי שנים ואליו ערגנו בכל ישותנו .
 היחידים שלא הבינו והפנימו את מהות התגובה בקונגרס לנאומו של נתניהו היו מנהיגי קדימה ,  ד"ר אחמד טיבי ופרשנים אובייקטיבים מטעם השמאל הרדיקלי .  מרוב שנאה לראש הממשלה ,  שנאה על גבול הפתולוגיה ,  התבלבלו וחשבו שהכבוד ניתן לנתניהו ולא למדינת ישראל .  
יש רגעים בחיים של אומה שצריך לדעת להתעלות מעל לחשבונות אישיים קטנוניים .  חשוב מאוד שתהיה אופוזיציה לשלטון ,  אסור שתהיה אופוזיציה למדינה .  אבל אולי זו ציפייה מוגזמת ממי שרוצים לראות את מדינת ישראל כמדינת כל אזרחיה בגבולות 1947 .
 
רגע האמת :  הנאום שהגדיר את מהותנו
nan
