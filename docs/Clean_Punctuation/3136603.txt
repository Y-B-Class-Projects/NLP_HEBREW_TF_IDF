פרקליט נתניהו המייצג גם את אלוביץ' פורש מצוות ההגנה של רה"מ
ז'ק חן ,  הפרקליט שהצטרף לפני כמה חודשים לעורכי דינו של רה"מ עזב לאחר מעצר מקורביו של נתניהו בפרשת בזק ,  יחד עם בכירים בחברה .  לדבריו החלטתו התקבלה על דעת ראש הממשלה  " על מנת למנוע לזות שפתיים ".  מנכ"ל משרד ראש הממשלה לשעבר הראל לוקר מסר עדות בפרשה
עורך דין ז'ק חן פרש היום  ( שני )  מהצוות המשפטי המלווה את ראש הממשלה בנימין נתניהו בתיקים 1000 ו-2000 .  זאת ,  לאחר ההתפתחות אתמול בחקירת פרשת בזק ומעצר בכירים בחברה ומקורבים לנתניהו ,  ומחשש למראית עין של ניגוד עניינים .  לדברי עו"ד חן  " לפני מספר חודשים נעתרתי לבקשת ראש הממשלה לסייע לו בייעוץ לחקירה בתיקי 1000 ו-2000 ,  שהם העניינים היחידים בהם נחקר .  באותה עת הבהיר היועץ המשפטי לממשלה שראש הממשלה אינו חשוד בתיק 3000 ואילו תיק 4000 ,  שנפתח אתמול ,  כלל לא בא לאוויר העולם ".  
הוא הוסיף כי  " עתה ,  עם פתיחת החקירה בתיק 4000 ולמרות שאין כל מניעה חוקית או חשש לניגוד עניינים בין הייעוץ בתיקי 1000 ו-2000 לבין חקירה זו ,  החלטתי על דעת ראש הממשלה כי על מנת למנוע לזות שפתיים ,  לא אמשיך לייעץ לו באף עניין ,  לפחות עד שהדברים יתבהרו ". 
בתוך כך היום נודע כי אתמול מסרו מנכ"ל משרד ראש הממשלה לשעבר הראל לוקר ובכיר נוסף לשעבר בלשכתו של ראש הממשלה בנימין נתניהו עדות ברשות לניירות ערך במסגרת חקירת הפרשה .
 עוד בוואלה !  NEWS:מפעיל המנוף שקרס חשוד בגרימת מוות ברשלנות ;  ברשותו נמצאו סמיםלבלום את טורקיה : " כוחות משטר אסד ייכנסו למחוז הכורדי בתוך שעות"בעקבות  " מסדר בושה ":  בוטל כתב אישום על החזקת סמים נגד חייל 
אתמול הוארך בחמישה ימים מעצרם של שבעה חשודים נוספים בפרשה ,  בחשד לשוחד .  בהודעה משותפת לרשות לניירות ערך ולמשטרת ישראל נמסר אתמול כי מעצר החשודים הוא חלק מחקירה חדשה שנפתחה בעקבות ראיות  " שהעלו חשדות לביצוע עבירות נוספות ".  זאת ,  בהמשך לחקירת הרשות לניירות ערך שבחודש נובמבר הביאה לגיבוש תשתית ראייתית לכאורה לעבירות של קבלת כספים במרמה ,  קידום אינטרסים של בזק במשרד התקשורת בניגוד לחוק וכן הדלפת חומרים מוועדה בלתי תלויה במשרד לבעל השליטה בחברה ,  שאול אלוביץ' ,  ולמקורביו .
 על פרטי הפרשה קיים צו איסור פרסום ,  אך אתמול העידו במסגרתה העורך הראשי של וואלה !  NEWS אבירם אלעד ,  מנכ"ל החברה אילן ישועה והעורך הראשי לשעבר ינון מגל .  על פי ההערכות נתניהו עצמו צפוי להיחקר בהמשך בפרשה .  בין העצורים שהובאו אתמול להארכת מעצר בבית משפט השלום בתל אביב ,  יועץ תקשורת בכיר המקורב לנתניהו ואדם נוסף הנחשב למקורבו .
 מטעמו של נתניהו נמסר אתמול כי מדובר ב"עוד חקירת סרק בלחץ התקשורת ".  לדבריו , " מסע הציד התקשורתי נמשך במלוא עוזו .  אחרי שיצא האוויר מתיקי 1000 ו-2000 ואחרי שמתברר שאין בכלל אוויר ב-3000 ,  התקשורת יצרה לחץ כביר לייצר בלון חדש - 4000 .  גם ממנו יצא כל האוויר .  כל ההחלטות שנתקבלו בעניין בזק היו בהתאם להמלצות של ועדות מקצועיות ושל גורמים מקצועיים ". 
גילוי נאות :  אתר וואלה !  NEWS הוא חלק מקבוצת בזק .  

פרקליט נתניהו המייצג גם את אלוביץ' פורש מצוות ההגנה של רה"מ
ז'ק חן ,  הפרקליט שהצטרף לפני כמה חודשים לעורכי דינו של רה"מ עזב לאחר מעצר מקורביו של נתניהו בפרשת בזק ,  יחד עם בכירים בחברה .  לדבריו החלטתו התקבלה על דעת ראש הממשלה  " על מנת למנוע לזות שפתיים ".  מנכ"ל משרד ראש הממשלה לשעבר הראל לוקר מסר עדות בפרשה

