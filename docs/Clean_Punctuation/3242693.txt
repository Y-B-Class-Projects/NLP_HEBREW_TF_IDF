ישראל ביתנו : " רון קובי - מועמד קש של נתניהו ";  הליכוד : " בדיחה "
 ברקע כוונתו של ראש עיריית טבריה לרוץ בבחירות הקרובות במסגרת רשימה חילונית ,  טענו במפלגתו של ליברמן כי מדובר ב"מועמד קש "  של ראש הממשלה . " אתה חייב לתת תשובות ברורות לתושבי טבריה ולאזרחי המדינה ",  תקף ח"כ פורר את נתניהו
בישראל ביתנו טענו הבוקר  ( רביעי )  כי ראש עיריית טבריה רון קובי הוא למעשה  " מועמד קש "  מטעם ראש הממשלה ,  בנימין נתניהו ,  זאת לאחר שהגיש בקשה לרישום מפלגה חדשה לקראת התמודדות אפשרית בבחירות לכנסת .  חבר הכנסת עודד פורר  ( ישראל ביתנו )  האשים את נתניהו כי הוא מריץ את קובי כדי לגנוב קולות ממפלגתו של אביגדור ליברמן שלא כחוק . " אתה חייב לתת תשובות ברורות לתושבי טבריה ולאזרחי מדינת ישראל ",  פנה ח"כ פורר לנתניהו בפוסט שפרסם בפייסבוק .  בתגובה נמסר מהליכוד כי  " זה בדיחה "  ולאחר מכן הבהירו כי הליכוד וראש הממשלה אינם עומדים מאחורי החלטותיו של רון קובי שפועל באופן עצמאי .
 קובי ,  נבחר לראשות העיר ב-2018 לאחר שהוביל קו אנטי חרדי .  אתמול ספג ראש העיר קובי מכה קשה ,  לאחר שחברת מועצת העיר הצביעו ברוב של תשעה מול שישה נגד הצעת התקציב שהציג בפניהם .  פורר מצדו ,  תקף אותו על רקע כישלנו וטען כי  " 7 חודשים ,  זה הזמן שלקח לרון קובי להעביר את השליטה בעיר טבריה לחרדים ". 
בחירות 2019 - מועד ב' | סיקור מיוחד בוואלה !  NEWS:מרצ מתכוננת לבחירות :  ועידת המפלגה תבחר את היו"ר והרשימה לכנסתמאמץ בפריפריה ופנייה ימינה :  כחול לבן מתכוננת לפתיחת קמפיין הבחירותליברמן נגד  " קפטן ג'ורג' ":   " תביעת הדיבה תוגש בימים הקרובים "  
בפוסט שפרסם בפייסבוק כתב פורר כי  " האיש חייב לתת הסבר לתושבי העיר על מעשיו ,  בראש ובראשונה על כשלונו להקים קואליציה ולהעביר תקציב ,  כיצד בתקופה כל כך קצרה דרדר את מערכת החינוך בעיר ,  הביא להזנחה פושעת וללכלוך ברחובות וגרם לשיתוק מוחלט של העיריה ,  בהתנהלות מתנשאת ופוגענית כלפי חברי מועצת העיר ".  
פורר אף הוסיף כי  " נראה שראש הממשלה נתניהו היסטרי עד כדי כך שישנו חשש שהוא מוכן אפילו לעבור על החוק ולהריץ מועמדי קש דוגמת קובי ",  וטען כי  " נתניהו וקובי יודעים שאין לו שום סיכוי להבחר לכנסת .  השאלה המשמעותית ביותר היא האם ראש הממשלה הבטיח לו ,  בתמורה להתמודדותו ,  תפקיד לאחר הבחירות ?  או שאולי הבטיח לו שיפעיל לחץ על שר הפנים ,  אריה דרעי ,  כדי שזה יימנע מלהפעיל את סמכותו וימנע את פיטוריו של קובי מתפקיד ראש העיר ?  ".  
משמעות אי קבלת התקציב בטבריה היא שבסוף החודש מפוטרים 14 חברי המועצה ובנוסף תמונה ועדה קרואה במקומם .  נכון לשלב זה ,  ראש העיר קובי אינו מודח .  במסגרת ההליך ,  בשבועיים הקרובים קובי יוזמן לשימוע בפני ועדה של משרד הפנים ויצטרך להסביר להם מדוע התקציב לא עבר ולהציג נתונים מניחי דעת מה עשה כדי להעביר את התקציב .  גם חברי מועצת העיר יכולים להופיע בפני הוועדה ולהעלות בפניה את הסברם לכישלונו של ראש העיר .  אם הוועדה תמצא כי קובי אשם בכישלון להעביר את התקציב ,  היא יכולה להחליט על הדחתו .
  ( עדכון ראשון :  12:15 )  

ישראל ביתנו : " רון קובי - מועמד קש של נתניהו ";  הליכוד : " בדיחה "
 ברקע כוונתו של ראש עיריית טבריה לרוץ בבחירות הקרובות במסגרת רשימה חילונית ,  טענו במפלגתו של ליברמן כי מדובר ב"מועמד קש "  של ראש הממשלה . " אתה חייב לתת תשובות ברורות לתושבי טבריה ולאזרחי המדינה ",  תקף ח"כ פורר את נתניהו

