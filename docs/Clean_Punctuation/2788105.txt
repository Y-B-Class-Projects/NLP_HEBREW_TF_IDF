אח"י תנין עגנה בחיפה ;  נתניהו : " מסר חד לאויבינו "
 צוללת ה"דולפין "  התקבלה בבסיס חיל הים בעיר .  ראש הממשלה אמר בטקס : " מדינת ישראל נחושה להתמודד עם כל איום ,  עם כל אתגר ,  בכל מקום ".  גנץ : " עסוקים כל הזמן בפעילות מבצעית "
 הצוללת אח"י תנין עגנה היום  ( שלישי )  בנמל חיפה .  בטקס קבלת הצוללת בבסיס חיל הים בחיפה השתתפו ,  בין היתר ,  ראש הממשלה בנימין נתניהו ,  נשיא המדינה ראובן ריבלין ,  שר הביטחון משה יעלון ,  והרמטכ"ל רב-אלוף בני גנץ . " האירוע הזה מעביר מסר חד וברור לאויבינו - מדינת ישראל נחושה להתמודד עם כל איום ,  עם כל אתגר ,  בכל מקום ",  אמר נתניהו בטקס .
 עוד בוואלה !  חדשות :" מתקן המסתננים הביא לירידה של 40% בפשע בתל אביב"לראשונה זה 20 שנה :  יותר מ-50% זכאים לבגרותצפו :  כך השמידה ארה"ב את יעדי דאעש ממרחק 1000 ק"מ
ראש הממשלה הוסיף : " מול האיומים שנצברים ,  אנו נחושים להגן על גבולותינו בקרקע  בגדרות ,  באוויר  בכיפות ,  בים  בצוללות ,  וכמובן הרבה מאוד אמצעים אחרים ,  אבל מעל כולם רוח הלוחמים שנחושים להגן על מולדתם במסירות ,  בגבורה ובתחושת שליחות עמוקה ".  
הרמטכ"ל גנץ התייחס בדבריו לחיסולם של רוצחי שלושת הנערים הלילה . " כל הזמן אנחנו עסוקים בפעילות מבצעית ובבניין הכוח ",  אמר . " הלילה ,  יחד עם שירות הביטחון הכללי ,  הימ"מ וחיילי צה"ל פגענו בחוליה שחטפה את הנערים ורצחה אותם ובעצם חתמנו את מבצע 'שובו אחים' .  לא רק גילינו את גופות הנערים שנרצחו - אלא גם פגענו בחוליה שביצעה את המשימה זאת ".  
גנץ התייחס גם להפלת מטוס הקרב הסורי הבוקר . " ברמת הגולן נאלצנו היום לפגוע במטוס סורי ולהפיל אותו לשטחנו ",  אמר . " נמשיך ונפעל ונגן בכל מקום שבו אנחנו צריכים להגן על אזרחי מדינת ישראל ומדינת ישראל בכללותה ".  הוא פנה לחיילי צה"ל ולנשיא המדינה ראובן ריבלין ואמר : " אני מאחל לכל החיילים שנה טובה ,  ולאזרחי ישראל ולמספר 1 שבתוכם שנה שקטה .  אם היא לא תהיה שקטה ,  נדאג לפחות שהיא תהיה בטוחה ". 
אח"י תנין היא צוללת מסוג  " דולפין "  שהועברה לישראל בגרמניה .  מדובר בצוללת הרביעית במספר שתיכנס לשירות חיל הים .  לאחר הגעתה ארצה ,  היא צפויה להיקלט בקרוב בפולניום  האנגר ממוגן אשר ישמש לה בית .  עד סוף השנה צפויה להגיע לישראל צוללת נוספת .
 לפניות לכתב אמיר בוחבוט :  amirbohbot@walla.com 

אח"י תנין עגנה בחיפה ;  נתניהו : " מסר חד לאויבינו "
 צוללת ה"דולפין "  התקבלה בבסיס חיל הים בעיר .  ראש הממשלה אמר בטקס : " מדינת ישראל נחושה להתמודד עם כל איום ,  עם כל אתגר ,  בכל מקום ".  גנץ : " עסוקים כל הזמן בפעילות מבצעית "
 
