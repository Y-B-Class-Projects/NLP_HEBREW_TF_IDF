נתניהו :  דרושות סנקציות חמורות יותר נגד אירן
בזמן שיו"ר הרשות הפלסטינית נפגש עם חאלד משעל בקהיר ,  נתניהו הזהיר :  הפלסטינים צריכים להתרחק מחמאס ,  והתריע :  יש גורמים שמנסים לפגוע בהסכם השלום מול מצרים  אך נשמור עליו
 ( צילום :  גדעון צנטנר ,  עריכת וידאו :  גדי וינסטוק )  
" לישראל ולמצרים יש אינטרס עמוק לשימור השלום ביניהן "  - כך אמר היום  ( חמישי )  ראש הממשלה ,  בנימין נתניהו ,  בהתייחסו לאירועים האלימים בקהיר ולחוסר היציבות השלטונית שם ,  וברקע פגישתם של אבו מאזן במצרים עם יו"ר הלשכה המדינית של חמאס ,  חאלד משעל .
 נתניהו ,  שקיים בירושלים מסיבת עיתונאים משותפת עם ראש ממשלת רומניה ,  אמיל בוק ,  אמר כי השלום מול מצרים  " מבטיח את יציבותו של לב המזרח התיכון - ומבטיח שקט ".  לדבריו ,  ישראל פועלת  " יחד עם מצרים לקיים את השלום ".  הוא הדגיש כי  " אנחנו יודעים שיש הרבה גורמים שמנסים להפר את השלום ,  אבל אנחנו פועלים במעקב משותף ,  תוך תיאום מלא עם המצרים ,  ועושים פעולה רצינית ואחראית של שני הצדדים קודם כל לקיים את השלום ".  נתניהו הבהיר כי הרצון לשמר את היחסים עם מצרים משותף לשתי המדינות .
 בעוד שבקהיר מתכוננים לפגישתם של אבו מאזן וחאלד משעל ,  ביקור שמעורר מתיחות בירושלים ובמערכת הביטחונית ,  ראש הממשלה הבהיר כי הוא מקווה שהפלסטינים  " יפסיקו את הליך הפיוס עם חמאס ,  ויבחרו להתרחק מצעדים חד-צדדיים ".  בנאומו לצד עמיתו הרומני בוק ,  התייחס נתניהו לתמורות במזרח התיכון בעקבות  " האביב הערבי ",  ואמר : " ישראל מעוניינת מאוד בשכנו ? ת דמוקרטיות ,  אבל התרחיש הזה רחוק מלהיות ודאי .  אנו עלולים למצוא את עצמנו בסביבה עוינת מאי-פעם ,  ולכן עלינו להיות זהירים ואחראים מאוד ולא לעשות דבר שיסכן את ביטחונה של ישראל ". 
בהתייחס לעיצומים הבינלאומיים שהטילו בימים האחרונים כמה מדינות על המשטר האירני ,  אמר ראש הממשלה : " אחרי דוח סבא"א ,  כולם מסכימים שאירן פועלת במרץ להשיג נשק גרעיני .  הוויכוח הזה הסתיים ,  אירן פועלת ומקדמת בכל דרך תוכנית לפיתוח נשק גרעיני ,  ודרושות סנקציות חזקות יותר ".  עם זאת ,  הוא העריך כי הסנקציות שננקטו עד אינן מספיקות : " הדרך היחידה שהסנקציות יהיו אפקטיביות ,  היא שהן יפגעו במקורות ההכנסה העיקריים של המשטר האירני - סנקציות אפקטיביות בתעשיית הנפט ,  וסנקציות הרבה יותר אפקטיביות על הבנק המרכזי של אירן ".  כמו כן ,  אמר נתניהו כי הוא מקווה שמדינות אחרות , " בהובלת ארצות הברית ",  יוכלו להוביל עיצומים משמעותיים יותר באמצעות מועצת הביטחון של האו"ם .
 מסיבת העיתונאים המשותפת התקיימה כחלק ממפגש בין-ממשלתי לממשלת רומניה וממשלת ישראל ,  במסגרתו חתמו שתי המדינות על הסכמים שונים והצהרות להגברת שיתוף הפעולה המדיני-כלכלי .  נתניהו ומקבילו הרומני בוק הדגישו את  " היחסים החמים בין ישראל ורומניה ",  ואת הרצון המשותף לחיזוק נוסף של המגעים בין שתי המדינות . " תמיד היו לנו יחסים חמים ",  אמר נתניהו , " גם במהלך המלחמה הקרה ,  אבל עכשיו אנחנו רוצים לתרגם את היחסים למישור הפרקטי - בסחר ,  בחקלאות ,  בתיירות ובמישורים נוספים ".  בוק הודה לנתניהו על הכנסת האורחים והדגיש את מחויבותה של בוקרשט לאינטרסים הישראליים . " יש לנו מבט משותף הנוגע לשלום ולביטחון באזור ",  אמר בתום המפגש .
 עוד בנושא:בישראל מבהירים :  לא נעבוד בתיאום עם חמאסכיכר תחריר מתרוקנת ,  אך קומץ נשבע להישארארה"ב :  נחריף סנקציות על הנפט והבנקים באירן
לפנייה לכתבת :  tal_sh@walla.net.il

נתניהו :  דרושות סנקציות חמורות יותר נגד אירן
בזמן שיו"ר הרשות הפלסטינית נפגש עם חאלד משעל בקהיר ,  נתניהו הזהיר :  הפלסטינים צריכים להתרחק מחמאס ,  והתריע :  יש גורמים שמנסים לפגוע בהסכם השלום מול מצרים  אך נשמור עליו

