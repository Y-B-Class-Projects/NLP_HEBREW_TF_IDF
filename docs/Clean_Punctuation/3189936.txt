איראן לועגת לחשיפת נתניהו : " העולם יצחק בקול ,  נאום חסר משמעות "
 ברפובליקה האיסלאמית הגיבו בזלזול לדברי נתניהו אמש בעצרת ,  ואמרו כי מדובר בנאום  " חסר חשיבות ומוטעה ".  זריף : " אף מופע לא יצליח להטעות .  ישראל היא המדינה היחידה באזורנו בעלת תכנית גרעין סודית ".  מנגד ,  במשרד החוץ האמריקני קראו לסבא"א לחקור את טענות נתניהו
באיראן הגיבו בזלזול לנאומו של ראש ממשלת ישראל בנימין נתניהו בעצרת הכללית של האו"ם אמש ,  בו חשף מתקן גרעיני בטהראן ותקף בחריפות את המשטר האיראני .  שר החוץ של איראן מוחמד ג'וואד זריף ציייץ בחשבון הטוויטר שלו כי  " אף מופע אמנות לא יצליח להטעות ,  כי ישראל היא המדינה היחידה באזורנו בעלת תכנית גרעין סודית ובלתי מוצהרת - כולל נשק אטומי ממשי .  הגיע הזמן שישראל תפתח את הנשק הגרעיני הבלתי חוקי שלה לעיון הפקחים הבין לאומיים ".  
גם דובר משרד החוץ האיראני ,  באהרם קאסאמי ,  הגיב הלילה לדברים ,  ואמר כי העולם יצחק על טענותיו של ראש ממשלת ישראל בנימין נתניהו בנוגע למחסן הגרעין הסודי בטהראן ,  כפי שטען בנאומו בעצרת . " העולם רק יצחק בקול על סוג כזה של נאום חסר משמעות ,  חסר חשיבות ומוטעה ",  אמר קאסאמי לסוכנות הידיעות האיראנית פארס .
 לקריאה נוספת:נתניהו חשף בנאומו באו"ם : " לאיראן יש מחסן גרעיני סודי"אלפים יצאו להפגין בעזה אחרי נאום אבו מאזן : " לא מייצג אותי"באצטדיון כדורגל ובלב שכונת מגורים :  אתרי הטילים בביירות נחשפים 
מנגד ,  במשרד החוץ האמריקני קראו לסוכנות הבינאלומית לאנרגיה אטומית  ( סבא"א )  לנהל חקירה בעקבות טענות נתניהו כלפי איראן וכלפי הסוכנות .  בהצהרה מטעם פקיד במשרד נכתב כי על סבא"א מוטלת חובה  " לממש את סמכויותיה במטרה לספק לקהילה הבינלאומית ביטחון בכך שאין באיראן פעילות או חומרים גרעיניים שאינם מוצהרים ". 
בנאומו בעצרת טען אתמול נתניהו כי לאיראן יש מחסן גרעיני סודי בטהראן והציג מפה שמראה תמונת לוויין של האתר . " זה מעולם לא נחשף פומבית ",  הבהיר .  הוא גם חשף שלושה אתרי טילים סודיים סמוך לשדה התעופה בביירות בתיעוד שהגדיר כ"תמונה ששווה אלף טילים ".   " למה שלאיראן יהיה מתקן אטומי סודי ?  "  תהה נתניהו . " התשובה פשוטה - בגלל שהוא נועד לפיתוח נשק גרעיני .  כשהזמן יהיה מתאים יהיה אפשר לפתח פצצה אטומית .  אבל זה לא יקרה - כי כל מה שאיראן מחפשת ,  ישראל תמצא ".   " יש לי גם מסר לטהראן ",  המשיך . " ישראל יודעת מה אתם עושים והיכן אתם עושים את זה .  ישראל לעולם לא תתן למשטר שקורא להשמדתנו לפתח נשק גרעיני .  לא עכשיו .  לא בעוד עשור .  לעולם לא ".  
עוד אמר נתניהו : " אנחנו נגן על עצמנו אל מול התוקפנות האיראנית ,  נמשיך לפעול נגדכם בסוריה ,  לבנון ועיראק ,  בכל מקום ובכל זמן שנצטרך כדי להגן על מדינתנו ועל עמנו ".  במסר ששיגר לחיזבאללה אמר : " ישראל יודעת מה אתם עושים ואיפה אתם עושים ,  וישראל לא תתן לכם להתחמק ולעשות את זה ".  
זו השנה השמינית ברציפות שבה ראש ממשלה מדבר בפני העצרת .  נתניהו אמר כי בעבר הוא דיבר באו"ם כשישראל הייתה לבדה בין 200 האומות שהתנגדה להסכם הגרעין . " התנגדנו לו כי הוא איים על עתידנו ועל הישרדותנו ",  אמר נתניהו . " התנגדנו לו כי ההסכם סלל את דרכה של איראן לארסנל גרעיני ועל ידי הסרת הסנקציות זה תידלק את הקמפיין האיראני של תוקפנות במזרח התיכון .  התנגדנו להסכם כי ההסכם היה מבוסס על שקר בסיסי - שאיראן לא מחפשת לפתח נשק גרעיני ". 
 ( עדכון ראשון :  07:20 )  

איראן לועגת לחשיפת נתניהו : " העולם יצחק בקול ,  נאום חסר משמעות "
 ברפובליקה האיסלאמית הגיבו בזלזול לדברי נתניהו אמש בעצרת ,  ואמרו כי מדובר בנאום  " חסר חשיבות ומוטעה ".  זריף : " אף מופע לא יצליח להטעות .  ישראל היא המדינה היחידה באזורנו בעלת תכנית גרעין סודית ".  מנגד ,  במשרד החוץ האמריקני קראו לסבא"א לחקור את טענות נתניהו

