ניצחון לנתניהו :  הבחירות לראשות הליכוד ולרשימה - באותו יום
בהרכב מורחב ,  הפך בית הדין של הליכוד את החלטתו מהשבוע ,  וקבע כי הבחירות ,  הן ליו"ר התנועה והן לרשימה לכנסת ,  ייערכו ב-31 בדצמבר .  לגבי השריונים שמבקש נתניהו להכניס תתקבל החלטה בהמשך
הערעור של ראש הממשלה התקבל :  בית הדין של מפלגת הליכוד החליט הערב  ( רביעי )  בהרכב מורחב של חמישה דיינים להצמיד את הבחירות לראשות המפלגה ואת אלו לרשימה לכנסת ,  כך ששתיהן ייערכו בדיוק בעוד שבועיים - ב-31 בדצמבר .  
בכך ,  הפך בית הדין את החלטתו מיום שני ,  שקיבל אז את ערעורו של ח"כ משה פייגלין .  ההחלטה הקודמת לפצל את הבחירות הייתה משחקת לטובתם של פייגלין ודנון ,  המתמודדים לראשות הליכוד - כך שלא היו צריכים להיערך לשתי מערכות בחירות שונות באותו היום .  אלא שכאמור ,  ההחלטה הזו בוטלה .
 לגבי ההחלטה של ההרכב המורחב ,  בנוגע לפסיקה לפיה תבוטל זכותו של ראש המפלגה שריין את מקומות 11 ו-24 ,  לא ניתנה הכרעה .  היא צפויה להינתן עד לסוף השבוע .
 בחירות 2015 || סיקור מיוחד בוואלה !  חדשותמעוטף עזה לכנסת ?  ראש מועצת אשכול ירוץ בבחירות מטעם יש עתידסקר :  לפיד וכחלון מנצחים ביחד ;  מקורבים : " 'כולנו' תרוץ לבד"דעה :  ימני ,  אל תצביע בנט 
אף שהפסיקה הזו מהערב מחזקת את נתניהו ,  בפסיקה הקודמת הוטחה בו ביקורת חריפה ,  במיוחד בנוגע לשריונים . " כלל המקנה ליושב ראש התנועה אפשרות לשבץ מועמדים לרשימה לכנסת עומד בסתירה חזיתית לעקרונות היסוד של הבחירות המקדימות ופוגע בזכותם של חברי התנועה לבחור את נציגיהם ובזכותם של מועמדים מקרב חברי התנועה להיבחר למקומות המשוריינים למועמדי היו"ר ברשימה ",  כתב אב בית הדין של הליכוד ,  מיכאל קליינר .
 עוד כתב כי  " מבגין ושמיר ועד נתניהו - כל ראשי התנועה לא שריינו חבר אחד מאז ועד היום .  כמו מסע של אלפי מילים קדימה ,  גם הידרדרות במדרונות חלקלקים אלי בחירות פנימיות נוסח לפיד וליברמן מתחילה בצעד אחד קטן וכמעט בלתי מורגש .  אם ניתן לגייס אישים ששמם הולך לפניהם ובידם לחזק את התנועה ,  הם ייבחרו ". 
לפניות לכתב עמרי נחמיאס - omri_n@walla.net.il 

ניצחון לנתניהו :  הבחירות לראשות הליכוד ולרשימה - באותו יום
בהרכב מורחב ,  הפך בית הדין של הליכוד את החלטתו מהשבוע ,  וקבע כי הבחירות ,  הן ליו"ר התנועה והן לרשימה לכנסת ,  ייערכו ב-31 בדצמבר .  לגבי השריונים שמבקש נתניהו להכניס תתקבל החלטה בהמשך

