חמאס :  לגזור לגזרים את הסכמי הרשות עם ישראל
ממשלת חמאס ,  בראשותו של איסמעיל הניה ,  הודיעה הערב  ( שישי )  כי נאומו של ראש הממשלה נתניהו בפני הקונגרס האמריקאי הוא בבחינת  " שיכתוב ההיסטוריה ועיוות דעת הקהל הבינלאומית ".  לדברי הממשלה , " דבריו של נתניהו קוראים תיגר על החוק הבינלאומי ,  מסיתים נגד העמים הערבים והמוסלמים - ומתערבים באופן בוטה בעניינים פנים-פלסטיניים ".  עוד נמסר כי דברי נתניהו עולים בקנה אחד עם המדיניות האמריקאית ,  והם  " גזעניים וטרוריסטים ",  וכי הדרך הפלסטינית להגיב להם היא באמצעות גילויי אחדות .  דובר חמאס סאמי אבו זוהרי הוסיף בראיון לאל-ג'זירה כי יש לקרוע לגזרים את ההסכמים שחתמה הרשות הפלסטינית עם ישראל . " לא נוותר ולו על אינץ' מאדמת פלסטין ההיסטורית - ועל זכות השיבה ". 

חמאס :  לגזור לגזרים את הסכמי הרשות עם ישראל
nan
