ראש הממשלה ורעייתו נפגשו עם יתומי צה"ל : " יודע מה אתם עוברים "
 נתניהו סיפר על תחושותיו לאחר מות אחיו יוני ,  ואמר לילדים כי  " תמיד יהיה הזיכרון והגעגוע ,  אבל יהיו לכם גם שמחות ".  שרה נתניהו : " חשוב שתתעדו את זכרונותיכם כדי לספר לילדיכם על סבם "
 ראש הממשלה בנימין נתניהו ורעייתו שרה נפגשו היום  ( שני )  עם יתומי צה"ל ועם יתומים מאסון הכרמל ,  המשתייכים לארגון אלמנות ויתומי צה"ל .  הילדים סיפרו לראש הממשלה ולרעייתו על משפחתם ועל האובדן ,  והביאו עמם חפצים שמזכירים להם את יקיריהם . " אכפת לי מכם .  אני יודע בדיוק מה אתם עוברים ",  אמר נתניהו וציין כי גם הוא הצטרף למשפחת השכול לאחר מות אחיו יוני במבצע אנטבה . " אתם מאוד צעירים ,  אני הייתי יותר מבוגר מכם כשאחי נפל ".  
נתניהו סיפר כי על הרגעים הקשים לאחר מות אחיו . " חשבתי שהחיים שלי תמיד יהיו עם מן פגם עמוק ,  כאילו חסר משהו ",  אמר ראש הממשלה והוסיף : " זה נכון ,  אבל החיים אחר כך מתמלאים בדברים אחרים .  כל הזמן אתם חווים דברים חדשים .  תמיד יהיה החסר הזה ,  תמיד יהיה הזיכרון והגעגוע ,  אבל יהיו לכם גם הרבה דברים אחרים ,  זה אני אומר לכם בידיעה .  יהיו לכם גם הרבה שמחות ". 
עוד בוואלה !  NEWS :  נתניהו על אלוף גולן : " הפרשה מאחורינו ";  לבני : " הרגו את השליח"מתנדב התלונן : " שוטר שהטריד אותי מינית - מועמד לקורס קצינים"עשרת אלפים חיילים וכלי נשק חדשים :  ברוסיה חגגו את יום הניצחון 
שרה נתניהו חיזקה את הילדים ,  ושוחחה איתם על השכול ועל ההתמודדות היומיומית עמו ,  כמו גם על חיי היומיום שלהם ,  הלימודים ,  שעות הפנאי והפעילות בעמותה . " חשוב שתתעדו ותרשמו את הזיכרונות שלכם מהאבות ,  כדי שאתם תוכלו לספר לילדים שלכם על סבא שלהם ",  אמרה .
 יו"ר ארגון אלמנות ויתומי צה"ל נאוה שהם סולן אמרה : " זו השנה השלישית שראש הממשלה ורעייתו מארחים את יתומי צה"ל .  הביקור הזה מעצים את היתומים ואת האמהות וממחיש להם את החיבוק החם וההערכה שרוחשים ראש הממשלה ורעייתו לאובדן ולהקרבה של המשפחות ועל כך אנו מודים להם מקרב לב ".  

ראש הממשלה ורעייתו נפגשו עם יתומי צה"ל : " יודע מה אתם עוברים "
 נתניהו סיפר על תחושותיו לאחר מות אחיו יוני ,  ואמר לילדים כי  " תמיד יהיה הזיכרון והגעגוע ,  אבל יהיו לכם גם שמחות ".  שרה נתניהו : " חשוב שתתעדו את זכרונותיכם כדי לספר לילדיכם על סבם "
 
