דייר חדש :  ח"כ כ"ץ העביר את לשכתו לגבעת האולפנה
יו"ר האיחוד הלאומי ,  שמתנגד נחרצות לפינוי חלק מהשכונה בבית אל ,  קרא לאישי ציבור נוספים להצטרף ליוזמתו : " באתי להתריע על עוולה גדולה .  עוקרים בכפייה חפים מפשע "
 יו"ר מפלגת האיחוד הלאומי ,  ח"כ יעקב  ( כצל'ה )  כ"ץ ,  העביר היום  ( ראשון )  את לשכתו הפרלמנטרית לשכונת גבעת האולפנה בבית אל ,  בעקבות החלטת בג"ץ להורות למדינה להרוס חמישה בנייני מגורים בשכונה שנבנו על קרקע פרטית של פלסטינים .
 לדברי כ"ץ ,  שאף קרא לראשי מועצות ואישי ציבור נוספים לנהוג כמוהו ,  המהלך נועד  " למחות ולהתריע על עוולה גדולה של עקירתם מבתיהם בכפייה של 30 משפחות חפות מפשע ".  חבר הכנסת ,  שניסה לקדם את  " חוק ההסדרה "  כדי למנוע את הריסת הבתים בגבעת האולפנה ,  ישהה תחילה במאהל המחאה שהוקם על ידי אנשי ימין במקום ,  ולאחר מכן יעביר את הלשכה לאחד הבתים שצפויים להתפנות בקרוב .  בתחילת החודש הכנסת דחתה בהצבעה טרומית את הצעת  " חוק ההסדרה "  שקידם ח"כ כ"ץ .
 בשיחה עם וואלה !  חדשות תקף ח"כ כ"ץ את ראש הממשלה ,  בנימין נתניהו ,  שהציע להעביר את המבנים המיועדים להריסה . " נתניהו אמר שהרס שכונה יפהפייה בישראל זו גזירה שאין הציבור יכול לעמוד בה .  לצערנו הרב אנחנו נמצאים בתהליכים של הרס השכונה ",  אמר כ"ץ ,  והוסיף : " צריך לראות איך דבר כזה ,  לא מוסרי ולא אנושי ,  מתרחש כאן .  לא יעלה על הדעת לקטוע יד ולהשאיר אותה מדממת .  אנחנו קוראים לציבור הרחב לבוא לכאן ,  ואני נותן דוגמה אישית כמו שעשיתי כל חיי ".  
כ"ץ הכחיש כי העברת הלשכה הפרלמנטרית לשכונה השנויה במחלוקת הינה צעד פופוליסטי מצדו .  לדבריו , " אם היו הורסים שכונה בחיפה ,  בכפר סבא או ברהט ,  עשרות אלפים היו באים למחות על כך .  אך כיוון שההליך בבית המשפט בנושא עוד לא הסתיים והשרים יעלון ובגין הגדירו זאת כ'נבלה' ו-'רעה' ,  הדבר שנשאר זה להתפלל ולקוות שהגזירה לא תצא לפועל ". 
להבדיל מהאקט המחאתי ,  כ"ץ הדגיש כי הוא מתנגד לנקיטת פעולות אלימות במחאה על החלטת הממשלה לפעול לפי הוראת בג"ץ : " איננו עוסקים באלימות .  אני מקווה שהממשלה ונתניהו לא יהיו שותפים למה שנקרא 'מבצע נרקיס' ולחזור על מה שקרה בעמונה .  אנחנו ננהג בעדינות ".  הוא הוסיף כי  " שרים צריכים להתפטר ולא להישאר בממשלה שעושה מעשה ונדליזם ולא מוסרי כזה ". 
עוד על פינוי גבעת האולפנהעלון השבת בבית אל :  על יהודה ושומרון תהיה מלחמהעובדי משרד הביטחון הותקפו באבנים בבית אלתושבי האולפנה על הבית החדש :  לא יהיה מקום לנשום
לפניות לכתב :  pinchas_wolf@walla.com 

דייר חדש :  ח"כ כ"ץ העביר את לשכתו לגבעת האולפנה
יו"ר האיחוד הלאומי ,  שמתנגד נחרצות לפינוי חלק מהשכונה בבית אל ,  קרא לאישי ציבור נוספים להצטרף ליוזמתו : " באתי להתריע על עוולה גדולה .  עוקרים בכפייה חפים מפשע "
 
