גורם בישראל היום על פיטורי דן מרגלית : " חיסול פוליטי נשמע הרבה יותר מכובד מהתייעלות "
" זה הרבה יותר יפה להגיד 'הוצאתי להורג על דעותיי' ,  מאשר 'קוצצתי מטעמים כלכליים' .  כך או אחרת ,  זה נראה כמו סילוק שרידי המשטר הישן של רגב ",  אומר היום בגילוי לב גורם בעיתון לוואלה ברנז'ה .  בתוך כך ,  האיחוד עם אתר NRG-360 עולה הילוך 

" חיסול פוליטי נשמע הרבה יותר מכובד מהתייעלות .  זה הרבה יותר יפה להגיד 'הוצאתי להורג על דעותיי' ,  מאשר 'קוצצתי מטעמים כלכליים' .  כך או אחרת ,  זה נראה כמו סילוק שרידי המשטר הישן של רגב ",  אומר היום בגילוי לב גורם ב"ישראל היום "  המעורה בנסיבות פיטוריו של דן מרגלית .  
כזכור ,  אתמול טען מרגלית כי המניע לפיטוריו היה חד משמעית כלכלי וכי אף אחד לא הציע לו להפחית בשכר  אופציה שייתכן והיה מסכים לה .  גם בגל"צ שאלו את הפרשן הבכיר האם היה מסכים לכתוב את דעותיו בחינם - והוא השיב שתמורת דולר לשנה היה עושה זאת .  ואולם ,  לטענת הגורם , " מדובר היה בקומבינציה בין העניין הפוליטי לעניין הכלכלי ומרגלית אמר זאת כדי לחזק את הטיעון שזה היה פוליטי ". 
עם הסתלקותו של מי שנחשב לעלה התאנה של העיתון נשאלת השאלה - האם  " ישראל היום "  יהפוך ליותר  " ביביתון "  ממה שהיה עד כה ,  אם זה בכלל אפשרי .  בנושא זה הגורם סבור כצפוי כי  " דן ממש לא היה עלה תאנה .  הוא היה עמוד התווך של העיתון .  זה לא איזה כותב שולי ,  הוא פתח את עמודים 2-3 במוסף הפוליטי במשך כעשור .  בזה אני חושב הייתה גדולתו של עמוס רגב ,  שהשכיל לא להפוך את ישראל היום  גם אם יש לו אג'נדה פוליטית - לפמפלט פוליטי .  וזה למרות ההשמצות ומה שכולם אומרים ". 
לדבריו , " דן היה מהכותבים החשובים בעיתון ,  לצד מוטי גילת ושאר הכותבים הבכירים .  הם לא חבורת יסמנים לממשלה  וכולם בוחרים להתעלם מזה לאורך השנים כי זה מפריע לתזה ,  שמדובר בביביתון ".  
בתוך כך ,  האיחוד של  " ישראל היום "  עם אתר NRG-360  עליו פורסם לפני כשבוע בוואלה ברנז'ה - מעלה הילוך :  היום  ( רביעי )  צפויה להיערך פגישה בין מנכ"לית העיתון ציפי קורן לבין בכירים באתר NRG .  על פי גורם המעורה בפרטים ,  האיחוד בין מערכת האתר של  " ישראל היום "  למערכת אתר NRG-360 הנמצא גם הוא בבעלות שלדון אדלסון נמצא כרגע בשלבים ראשונים ,  אך המהלך צפוי לתפוס תאוצה בעוד מספר שבועות ולצאת לפועל .
 בשלב זה ,  עדיין לא ברור האם האיחוד יכלול רק מיזוג של שתי המערכות ושל בעלי תפקידים בהם ,  או יאחד גם את שני המותגים  " ישראל היום "  ו-NRG-360 .  זאת לאחר שרק לפני מספר חודשים אתר NRG עבר מיתוג מחודש עם השקת האפליקציה 360 התמונה המלאה ,  במהלך שמוערך במאות אלפי שקלים .  בהודעת ההשקה של האפליקציה החדשה בנובמבר האחרון נמסר מ"ישראל היום "  כי  " המותג המוכר והוותיק NRG ימשיך לפעול כרגיל בדסקטופ  ( מחשבים ניידים ונייחים )  .  אדלסון רכש את אתר NRG ב-2014 תמורת 4 מיליון שקל .  

גורם בישראל היום על פיטורי דן מרגלית : " חיסול פוליטי נשמע הרבה יותר מכובד מהתייעלות "
" זה הרבה יותר יפה להגיד 'הוצאתי להורג על דעותיי' ,  מאשר 'קוצצתי מטעמים כלכליים' .  כך או אחרת ,  זה נראה כמו סילוק שרידי המשטר הישן של רגב ",  אומר היום בגילוי לב גורם בעיתון לוואלה ברנז'ה .  בתוך כך ,  האיחוד עם אתר NRG-360 עולה הילוך

