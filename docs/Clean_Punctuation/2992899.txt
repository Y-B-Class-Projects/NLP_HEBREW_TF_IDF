בנט על תדרוכי נתניהו : " מצער שראש הממשלה לא מפסיק לתקוף אותי "
 שר החינוך התייחס להופעותיו של נתניהו בפני בכירי כלי התקשורת ואמר כי נפגע מהתנהלותו : " לא מתכוון לתקוף אותו בחזרה ".  לדבריו , " שנינו באותה ממשלה וצריכים להתנהג בקולגיאליות "
  ( בווידאו :  ח"כ לפיד מבקש לזרז את פרסום דוח המבקר על מבצע  " צוק איתן ")   
" מצער אותי שראש הממשלה לא חדל מלתקוף אותי בתדרוכים במין מרתון שכזה "   כך אמר היום  ( שלישי )  שר החינוך נפתלי בנט בריאיון בערוץ הכנסת בהתייחסו לתדרוכים שמקיים לאחרונה ראש הממשלה בנימין נתניהו עם עיתונאים . " שנינו באותה ממשלה וצריכים להתנהג בקולגיאליות ,  אבל אני לא מתכוון לתקוף אותו בחזרה ". 
הוויכוח הנוכחי בין השניים החריף באחרונה על רקע קרב הגרסאות בנוגע לטיפול באיום המנהרות לפני מבצע  " צוק איתן ".  בנט טען כי הקבינט לא קיים שום דיון אמתי ,  מעמיק ורציני באיום המנהרות מרצועת עזה בחודשים שקדמו לסבב הלחימה בעזה בקיץ 2014 .  לדבריו ,  הדיון המעמיק הראשון בנושא התקיים רק בסמוך לפרוץ המבצע ,  ב-30 ביוני .
 ראש הממשלה ,  מצדו ,  תוקף בחזרה עם שורה ארוכה של נתונים שלטענתו מוכיחים את טעותו של בנט .  נתניהו מתעקש שהיו דיונים בנושא המנהרות זמן רב לפני אותה ישיבת קבינט ב-30 ביוני ,  ושהם היו ארוכים ,  מעמיקים ומעשיים .  בשיחות שערך נתניהו עם עיתונאים בעת האחרונה התייחס הן להרכבת הממשלה והן לדוח מבקר המדינה בנושא  " צוק איתן ". 
עוד ידיעות בוואלה !  NEWS:המפכ"ל על האלימות נגד אתיופים : " השוטרים חושדים בהם יותר"תקרית חמורה :  חייל צה"ל נותר לבד בשטח אימון - בזמן תרגול ירי"יחסר למדינת ישראל ":  השר לשעבר בנימין בן אליעזר הובא למנוחות 

בנט על תדרוכי נתניהו : " מצער שראש הממשלה לא מפסיק לתקוף אותי "
 שר החינוך התייחס להופעותיו של נתניהו בפני בכירי כלי התקשורת ואמר כי נפגע מהתנהלותו : " לא מתכוון לתקוף אותו בחזרה ".  לדבריו , " שנינו באותה ממשלה וצריכים להתנהג בקולגיאליות "
 
