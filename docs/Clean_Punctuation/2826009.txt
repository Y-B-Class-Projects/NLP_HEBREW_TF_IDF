התפטרות ראש הוועדה לחקר צוק איתן : " ניצחון להסברה "
 במערכת הפוליטית ישרו היום קו וחגגו את התפטרות וויליאם שייבאס ,  ראש ועדת החקירה לפשעי המלחמה שביצעה לכאורה ישראל ,  וכן הדגישו כי הוועדה לא לגיטימית .  מרצ והרשימה המשותפת ,  שהתנגדו למבצע ,  לא הגיבו
 ( נתניהו היום על ההתפטרות : " נמשיך להילחם בשקר ובצביעות ")  
בכירים במערכת הפוליטית מיהרו להגיב על התפטרותו אמש  ( שני )  של המשפטן וויליאם שייבאס ,  ראש ועדת החקירה הבינלאומית לפשעי המלחמה לכאורה שבוצעו על ידי ישראל במהלך מבצע  " צוק איתן ",  לשבח את פרישתו ולהדגיש את חוסר הלגיטימיות של ועדת האו"ם .  ראש הממשלה ,  בנימין נתניהו ,  אמר כי  " אחרי התפטרותו של יו"ר הוועדה שהיה מוטה נגד ישראל ,  צריך עכשיו לגנוז את פרסום הדו"ח שנכתב ביוזמת מועצת זכויות האדם של האו"ם שהיא גוף אנטי ישראלי ".  
ראש ועדת האו"ם לחקר אירועי  " צוק איתן "  התפטר 
" חמאס ,  ארגוני הטרור הנוספים ומשטרי הטרור שמסביבנו הם אלה שצריכים להיחקר ולא ישראל ",  אמר נתניהו והוסיף כי  " זאת אותה מועצה שרק בשנת 2014 קיבלה יותר החלטות נגד ישראל מאשר נגד איראן ,  סוריה וצפון קוריאה ביחד ".  
לדבר שייבאס ,  העילה להתפטרותו היא הטענות בישראל ובקרב ארגונים פרו-ישראליים כי הוא מוטה לטובת הפלסטינים .  בעבר קרא שייבאס להעמיד את ראש הממשלה בנימין נתניהו לדין בגין פשעי מלחמה ,  וב-2012 נתן ייעוץ משפטי לאש"ף .  שייבאס ,  אזרח קנדה ,  מונה בחודש אוגוסט האחרון על ידי נציבות זכויות האדם של האו"ם לראשות הוועדה ,  המונה שלושה חברים .  שייבאס העביר מכתב לנציבות ,  בו צוין כי התפטרותו תיכנס לתוקף באופן מידי ,  על מנת שלא להסיט את תשומת הלב מממצאי הדוח ,  שאמורים להתפרסם במרץ .
 כותרות אחרונות בוואלה !  בחירות:קמפיין המחנה הציוני דועך : " השטח מת ,  המטה מנופח"ש"ס נפתחת לחילונים ולפעילים חברתיים - אבל לא לנשיםהרפורמה של כחלון :  הפרדת כרטיסי האשראי מהבנקים
גם שר החוץ ,  אביגדור ליברמן ,  ניצל את ההזדמנות לתקוף את ועדת החקירה ואמר כי התפטרותו של שייבאס לא תשנה את מסקנות דו"ח הוועדה   " שהן מוטות מראש בהתאם לגוף שהקים אותה ושכל מטרתו היא ניגוח ופגיעה בישראל ,  אבל ההתפטרות הזו מדגישה שוב מי הם האנשים שמרכיבים את הוועדה ואת ההטייה המובנית שלה ".  יו"ר ישראל ביתנו הוסיף כי מדובר בהישג נוסף לדיפלומטיה הישראלית ולפעילותם המסורה של אנשי משרד החוץ .  
גם נציג המחנה הציוני הגיב לארוע בצורה דומה .  עמוס ידלין ,  המיועד מטעם המפלגה לתפקיד שר הביטחון ,  אמר כי  " התפטרות שייבאס אינה מספקת  רעיון ועדת החקירה כולו חייב לרדת מסדר היום .  מדובר בוועדה שנולדה בחטא ".  מספר הניסיונות החמורים לגזור גזרה שווה בין מפקדי וחיילי צה"ל לבין ארגוני טרור רצחניים  נמשכים כל העת .  ישראל מחויבת להגן על לוחמיה מכל ועדה ומכל ארגון שמנסה לפגוע בהם באמצעות אמתלות משפטיות מופרכות ושקריות ".  
המפלגות מרצ והרשימה המשותפת ,  שביקרו את  " צוק איתן ",  לא הגיבו לאירוע למרות פניות וואלה !  חדשות .  

התפטרות ראש הוועדה לחקר צוק איתן : " ניצחון להסברה "
 במערכת הפוליטית ישרו היום קו וחגגו את התפטרות וויליאם שייבאס ,  ראש ועדת החקירה לפשעי המלחמה שביצעה לכאורה ישראל ,  וכן הדגישו כי הוועדה לא לגיטימית .  מרצ והרשימה המשותפת ,  שהתנגדו למבצע ,  לא הגיבו

