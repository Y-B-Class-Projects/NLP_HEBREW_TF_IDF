עובדי השגרירות נצורים :  ירדן דורשת לחקור את המאבטח שהותקף
לאחר שמאבטח שגרירות ישראל בירדן הותקף בביתו והרג שני אזרחים ירדנים ,  דורשת הממלכה לחקור אותו .  ישראל טוענת שלמאבטח שנפצע קל יש חסינות דיפלומטית ,  ומסרבת לאפשר את החקירה .  הקבינט יתכנס לדון במשבר
העובדים הישראלים בשגרירות הירדן נצורים מאז אתמול במתחם השגרירות ,  לאחר שהמאבטח נדקר ונפצע קל ,  ושני אזרחים ירדנים נהרגו בביתו .  המאבטח הגיב בירי והמחבל נהרג .  באירוע נפצע גם בעל הבית הירדני ,  שלאחר מכן מת מפצעיו .  בישראל ביקשו להחזיר את עובדי השגרירות לארץ ,  אך ירדן סירבה ,  ודרשה לחקור את המאבטח .  ישראל טוענת שלמאבטח יש חסינות דיפלומטית ומסרבת לאפשר את החקירה ,  לכן בשלב זה הפינוי הושעה .
 על פי אמנת וינה ,  המאבטח חסין מפני חקירה ומעצר .  ראש הממשלה בנימין נתניהו שוחח הלילה בטלפון עם השגרירה שלאין ועם המאבטח .  משרד החוץ וגורמי הביטחון פועלים בערוצים שונים מול ממשלת ירדן .  הקבינט המדיני-ביטחוני יכונס בשעה 14:00 לדיון במתיחות בהר הבית ובמשבר עם ירדן .  
עוד בוואלה !  NEWS:שני הרוגים במתחם השגרירות בירדן :  מאבטח ישראלי נפצע קל ,  הדוקר נורהירדן נגד סגירת הר הבית למתפללים מוסלמים : " הפרה של הסטטוס קוו"הקבינט דן במשבר בהר הבית ;  שליח טראמפ למזה"ת המריא לישראל 
על פי אחד מקרובי משפחתו של המחבל ,  הדוקר הוא מוחמד אל-ג'ואודה ,  נער בן 17 .  לפי כלי תקשורת ירדניים ,  כוחות ביטחון רבים הגיעו לאזור וסגרו את הגישה למתחם .  התקרית אירעה כאמור אתמול בשעות הערב ,  אולם נאסרה לפרסום בידי הצנזורה הצבאית במהלך הלילה .
 התקרית הביטחונית מגיעה ברקע המתיחות סביב מסגד אל-אקצא .  הפיגוע אירע כשעה לפני התכנסות הקבינט המדיני-ביטחוני בירושלים ,  שדן בסוגיית הצבת המגנומטרים בכניסה למתחם אל-אקצא ובמתיחות בירושלים .  נתניהו כינס התייעצות ביטחונית דחופה לפני ישיבת הקבינט ,  שבה עודכן לגבי פרטי התקרית בירדן .  בעמאן דורשים מירושלים להסיר את המגנומטרים שהוצבו אחרי הפיגוע במתחם הר הבית וטוענים כי מדובר בהפרה של הסטטוס-קוו .
 ירדן גינתה גם את החלטת ישראל לסגור את הר הבית למתפללים למשך יומיים בעקבות הפיגוע שבו נהרגו שני שוטרים ,  ואלפים הפגינו בשבועיים האחרונים נגד ישראל בבירה עמאן .  יו"ר הפרלמנט של ירדן אף שיבח את שלושת המחבלים שביצעו את הפיגוע ,  על אף שהמלך עבדאללה גינה את האירוע בשיחה עם נתניהו .  
בעקבות דרישתה של עמאן ,  הליגה הערבית תתכנס ביום רביעי בקהיר כדי לדון במצב .  הליגה הזהירה את ישראל כי היא  " משחקת באש "  וכי ירושלים היא  " קו אדום ",  וגם נשיא טורקיה רג'פ טייפ ארדואן תקף בחריפות את ישראל וקרא לה לחדול מפעולותיה בהר הבית .
  ( עדכון ראשון :  8:08 )  

עובדי השגרירות נצורים :  ירדן דורשת לחקור את המאבטח שהותקף
לאחר שמאבטח שגרירות ישראל בירדן הותקף בביתו והרג שני אזרחים ירדנים ,  דורשת הממלכה לחקור אותו .  ישראל טוענת שלמאבטח שנפצע קל יש חסינות דיפלומטית ,  ומסרבת לאפשר את החקירה .  הקבינט יתכנס לדון במשבר

