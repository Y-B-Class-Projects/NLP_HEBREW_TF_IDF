 " הזוי ומופרך ":  מתקפה בליכוד על פגישת היועמ"ש עם בכירי המשפט
ח"כ אמסלם מתח ביקורת על הפרסום לפיו מנדלבליט התייעץ עם בכירי משפט כדי להכריע מתי לפרסם הודעת שימוע נגד נתניהו . " הדבר הכי חמור שהיה פה ",  תקף .  ח"כ חזן קרא ליועמ"ש : " אל תתערב בבחירות ".  ברקע החלטתו הקרבה כתובת נאצה  " מנדלבליט משת"פ "  רוססה על חומת אור עקיבא
חברי כנסת בליכוד פתחו הבוקר  ( רביעי )  במתקפה חריפה על היועץ המשפטי לממשלה ,  אביחי מנדלבליט .  זאת ,  על רקע הערכה כי הוא מתכוון להודיע על החלטתו לקיים שימוע לפני כתב אישום לפני הבחירות .  את הדברים הפנו חברי הכנסת ליועמ"ש ,  אחרי הפרסום אתמול ב"החדשות "  כי התייעץ עם בכירים במערכת המשפט בעניין תיקי ראש הממשלה .
" נשמע לי על גבול ההזוי והמופרך שהיועץ המשפטי לממשלה נפגש עם בכירים במערכת המשפט בעניין נתניהו ",  צייץ יו"ר הקואליציה ח"כ דודי אמסלם בטוויטר , " אבל אם אכן זה קרה מדובר בדבר הכי חמור שהיה פה .  התיקים הזויים מלכתחילה ".  
" די לבריונות הפוליטית ",  תקף גם חבר סיעתו של אמסלם ,  ח"כ אורן חזן . " אם למישהו היה ספק שיש כאן ניסיון להחליף את שלטון הליכוד וראש הממשלה נתניהו שלא על ידי הקלפי ,  אז פרסום דבריו של מנדלבליט הסיר אותו .  אדוני היועמ"ש - אני פונה אליך כח"כ ,  כאיש ליכוד וכאזרח מודאג ,  ביקשתם שלא יתערבו לכם בעבודה - אל תתערבו לעם בבחירות !  נאה דורש נאה מקיים ". 
עוד באותו נושא בוואלה !  NEWS:קבר אביו של היועמ"ש הושחת : " מעשה מזעזע שיש לגנותו "" כמו אחרוני העבריינים ":  סערה בעקבות דברי הליכוד נגד היועמ"שפרקליט המדינה שי ניצן : " לא נירתע מפני איש - נמשיך במלאכתנו ללא מורא 
ברקע החלטתו הקרובה בנוגע לתיקי נתניהו ,  כתובת נאצה  " מנדלבליט משת"פ "  רוססה לפני כמה ימים נגד היועמ"ש בכביש החוף על חומת העיר אור עקיבא .  מהמשטרה נמסר כי התקבלה קריאה במוקד 100 בסוף השבוע על הכתובת ,  וכי ניידת משטרה הגיעה למקום והמשטרה פתחה בבדיקת המקרה .
 בחברת החדשות פורסם אתמול כי היועמ"ש כינס בשבוע שעבר פגישה עם בכירי המערכת המשפטית לשעבר ונועץ בהם על עיתוי פרסום הודעת שימוע בתיקי ראש הממשלה .  במוקד הדיון שבו השתתפו בין השאר אהרון ברק ,  מאיר שמגר ,  דורית בייניש ,  אליקים רובינשטיין ,  עדנה ארבל ויהודה ויינשטיין ,  נדונה השאלה האם ראוי לפרסם הודעת שימוע בתיקי נתניהו לפני הבחירות באפריל .  עוד דנו האם אין בעיה משפטית עם פרסום הודעת שימוע טרם הבחירות .  
לפי הדיווח כל הדוברים סברו כי יש לקבל את ההחלטה ולפרסם הודעת שימוע עוד לפני הבחירות ובלבד שהדבר ייעשה עד חודש לפני הבחירות .  היועמ"ש מנדלבליט אמר באותה פגישה כי  " פרסום ההחלטה לפני הבחירות הוא חובתנו לציבור שהולך לבחירות .  אעשה מאמץ מרבי להשלים את העבודה בהקדם .  זאת בלבד שלא תהיינה השלמות חקירה ". 
במשרד המשפטים הבהירו בעקבות הפרסום אתמול כי מדובר במפגש שמקיים היועמ"ש מדי שנה עם בכירים ועם יועמצים משפטיים ופרקליטי המדינה לדורותיהם . " במפגש שהתקיים לפני שבוע עלו סוגיות משפטיות שונות ,  העומדות על סדר היום הציבורי .  במסגרת דברי חברי הפורום ,  הועלה נושא המועד לקבלת החלטה בתיקי ראש הממשלה .  היועמ"ש לא העלה נושא זה מיוזמתו והמפגש לא נועד מלכתחילה להעלאת הנושא .  
היועץ התייחס לדברים במסגרת סקירתו ,  והסביר כי תהליך קבלת ההחלטות בתיקים אלה נמשך כסידרו על אף פיזור הכנסת .  היועץ המשפטי לממשלה לא התחייב באשר למועד בו יקבל את החלטתו ". 
פרקליטיו של ראש הממשלה מסרו אתמול כי  " אנחנו מאמינים שלא יהיה שימוע כי לא היה כלום .  זה לא דמוקרטי להתחיל שימוע לפני הבחירות כשלא ניתן לסיימו עד הבחירות .  לא ייתכן שהציבור ישמע רק צד אחד ולא את הצד השני .  היו מקרים רבים ששמיעת התשובות של הצד השני בשימוע הביאו לסגירת תיקים .  לכן להכריז על שימוע במערכת הבחירות בלי לשמוע את הצד השני זה עיוות רצון הבוחר ופגיעה קשה בתהליך הדמוקרטי ". 
 ( עדכון ראשון 09:23 )   

" הזוי ומופרך ":  מתקפה בליכוד על פגישת היועמ"ש עם בכירי המשפט
ח"כ אמסלם מתח ביקורת על הפרסום לפיו מנדלבליט התייעץ עם בכירי משפט כדי להכריע מתי לפרסם הודעת שימוע נגד נתניהו . " הדבר הכי חמור שהיה פה ",  תקף .  ח"כ חזן קרא ליועמ"ש : " אל תתערב בבחירות ".  ברקע החלטתו הקרבה כתובת נאצה  " מנדלבליט משת"פ "  רוססה על חומת אור עקיבא

