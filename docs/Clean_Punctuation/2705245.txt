דרושה :  מדיניות קוהרנטית
בהינתן רמת התמיכה הציבורית שלה זוכה רה"מ בנימין נתניהו ,  עליו להתוות עכשיו מדיניות אסטרטגית ממשלתית ברורה ,  בייחוד בכל הקשור להתנחלויות .  בעומדו בראשות קואליציה ממשלתית המורכבת מקבוצות מנוגדות - ובייחוד הפלגים השונים בליכוד - הוא נמנע עד כה מניסיון להגיע להישג שכזה .  זאת ועוד ,  נתניהו ניצב בפני לחצים בלתי פוסקים מצד האמריקנים והאירופאים .  הוא מאוים לא פעם על ידי התקשורת העוינת ,  ומופחד באופן מופרז על ידי סקרים הפכפכים .  שילוב הגורמים הללו הסיט אותו לעיתים קרובות ממסלולו והוביל לשיתוק ולמדיניות מזגזגת ,  התורמים למאמצי יריבינו ומבלבלים את ידידינו .  נושא הבנייה בהתנחלויות ,  שלגביו יש מחלוקות עמוקות ולגיטימיות בתוך ישראל ,  הוא התחום הבעייתי ביותר .
 נתניהו מרגיע את הגורמים מימין כי ימשיך לאשר בנייה בהתנחלויות .  אך בתגובה ללחץ האמריקני ,  הבנייה בהתנחלויות מוקפאת הלכה למעשה בתקופה האחרונה .  העולם כולו מובל ללקות באשליה ,  שלפיה ההתנחלויות הן המכשול העיקרי העומד בפני השלום .  מעבר לכך שהיא מציגה את ישראל כבלתי מתפקדת וערמומית ,  המדיניות הסותרת שלנו מאפשרת לאויבינו לערפל את ההבחנה בין בנייה בגושי ההתנחלויות המרכזיים ובמזרח ירושלים - אשר תמיד יהיו חלק מישראל - לבין המאחזים המבודדים וההתנחלויות הנמצאות באזורים המאוכלסים ברובם בערבים .  
אויבינו מנצלים את הבלבול כדי לשכנע חלק גדול מן העולם לגנות כל בנייה מעבר לקו הירוק ככזאת שאינה חוקית ,  אפילו כאשר מדובר בפרבריה היהודיים של מזרח ירושלים .  הם ממנפים זאת הלאה ומשתמשים בכך כאמת מידה להגדרת גבולותינו העתידיים ככאלו המוגבלים לקו הירוק בתוספת שינויים מזעריים ,  וזאת ללא התייחסויות לגבולות הניתנים להגנה .
 על נתניהו לנצל את ההזדמנות ולפתח אסטרטגיה ארוכת טווח בשיתוף מנהיגי הקואליציה שלו .  עליהם להתחייב להגברת הבנייה באותם אזורים שמעבר לקו הירוק ,  אשר יישמרו ללא ספק בידיה של ישראל .  עם זאת ,  בהתנחלויות מבודדות ,  שנמצאות באזורים המיושבים ברוב ערבי ,  יש לשמר את הסטטוס ? קוו בכל הקשור להרחבה .
 גם אלו התומכים באופן גלוי בכל היבטי מפעל ההתנחלויות ובזכותם הלגיטימית של היהודים לחיות בכל חלקי ארץ ישראל ,  מוכרחים להכיר בכך שהגיע הזמן להחלטות קשות על מנת להגן על האינטרסים הביטחוניים של האומה .  התעקשות על גישות מקסימליסטיות במצב שכזה עלולה לאיים על ביטחון הליבה ועל נושאים חיוניים אחרים ,  שבמסגרתם מופעל עלינו לחץ לבצע ויתורים נוספים .  באופן מיוחד ,  מדובר במאמצים לכפות עלינו את קווי שביתת הנשק מ ? 1949 עם שינויים מינוריים ,  ובתוך כך חלוקת ירושלים .
 למרבה הצער ,  האמריקנים ממשיכים להתבסס על ההנחה השגויה ,  שלפיה יש פרטנר פלסטיני לשלום .  הם מפעילים עלינו לחץ לביצוע ויתורים בלתי מציאותיים נוספים שיערערו את ביטחוננו .  אם השיחות תיכשלנה ,  נהפוך למפסידים במשחק ההאשמות ואנו עלולים לעמוד מול השלכות הרסניות .  אין לזלזל בעוצמתם של יריבינו .  תנועת החרם והסנקציות הגיעה להתקדמות מאסיבית באירופה ,  והיא עושה כברת דרך בקרב הליברלים ובאקדמיה בארה"ב .  אויבינו נחושים לשעתק את החרם שהופעל נגד האפרטהייד בדרום אפריקה ,  ולהוריד את ישראל על ברכיה .  
לנתניהו אין מתחרה פוליטי אמיתי .  על כן הוא נמצא בעמדה להפעלת לחץ על שותפי הקואליציה שלו ועל הניצים השולטים בליכוד לפעול יחד למען האינטרס הלאומי ,  כדי לעצב מכנים משותפים להשגת מדיניות אסטרטגית כוללת שתאפשר לנו להתעמת עם הלחצים הבינלאומיים .  אם האידיאולוגים הקיצוניים מימין או משמאל לא יהיו מוכנים להגיע לקונצנזוס בנושאים אלו ,  על נתניהו לשקול את פירוק הממשלה והקמת קואליציה חדשה תחתיה .  הוא יזכה לתמיכתם הנלהבת של הרוב המוחץ של הישראלים .  

דרושה :  מדיניות קוהרנטית
nan
