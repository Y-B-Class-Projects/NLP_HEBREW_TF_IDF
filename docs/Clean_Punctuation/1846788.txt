לשכת נתניהו :  המוחים יצטרכו לסגת מחלק מהדרישות
אחרי פרסום מסמך  " שמונת הסעיפים "  הכולל את דרישות מובילי המחאה ,  מזהירים בלשכת רה"מ נתניהו מחוסר אחריות . " גם המוחים יצטרכו לחשוב מה אפשרי ומה לא ראוי בכלל שיועלה "
  ( צילום :  אבי כהן ,  עריכה :  יותם בן-דוד ) 
בלשכתו של ראש הממשלה בנימין נתניהו ,  הגיבו אמש  ( שלישי )  באדישות למסמך הדרישות שפרסמו מוקדם יותר נציגי 40 מאהלי המחאה וראשי התאחדות הסטודנטים .  בשיחה עם וואלה !  חדשות אמרו בלשכת ראש הממשלה כי  " בסוף ,  הקופה היא אחת .  לאותה קופה יש יכולות ,  בזכות המדיניות הכלכלית שהתנהלה פה בשנים האחרונות לטפל בדברים ,  אבל מאידך גיסא גם היא מוגבלת ". 
עוד אמרו בלשכת ראש הממשלה כי  " כל הנושאים יועלו על השולחן במסגרת הצוות שראש הממשלה מקים .  מתוכם ייבחנו אלה שיכולים לסייע לטיפול בבעיות חברתיות וכלכליות בישראל .  צריך לגלות אחריות .  גם מארגני המחאה ,  כמו כל הגורמים המעורבים יצטרכו לשבת בשיקול דעת ולחשוב מה אפשרי מהדרישות האלה ומה לא ראוי בכלל שיועלה מלכתחילה כדי להגיע להישגים אמיתיים ". 
מחאת הדיור - הכותרות האחרונות :
 מסמך דרישות המוחים : " חינוך חינם והפחתת מע"מ"השר אהרונוביץ' : " מחאת האוהלים מוצדקת ,  עלינו לסייע"מה דעתכם על הדרישות ?  בואו לדבר על זה בפייסבוק
יו"ר ועדת הכלכלה של הכנסת ,  ח"כ כרמל שאמה-הכהן  ( ליכוד )  התייחס אף הוא לרשימת הדרישות ואמר כי  " הדרישה להגדלת הסיוע במשכנתאות ובשכר דירה היא נכונה וצודקת וכן הדרישה להפחית מע"מ ,  בתנאי שהכוונה להפחתה היא מידתית וריאלית .  שאר הדרישות מעידות שמנהיגי המחאה הם צעירים אידיאליסטים חסרי אחריות וראייה ממלכתית .  הדרך לפשיטת רגל של כל כלכלה לאומית רצופה יישום כוונות טובות ויקרות מדי ". 
שאמה-הכהן הוסיף כי  " מנהיגי המחאה דורשים הוצאות של עשרות מיליארדים בשנה ,  בלי להצביע על מקורות תקציביים .  המחאה תרמה לחברה הישראלית סדר יום אזרחי וחיסול האדישות הלאומית .  הדרישות שהחלו בהצבת מצלמות במשא ומתן והכתבה לראש הממשלה לנהל עמם משא ומתן ישיר ,  היו בבחינת סימן למעידת הנהגת המחאה מהקונצנזוס הלאומי אל שדה המחלוקת .  הישגי המחאה יגיעו מעבודת מטה של ועדת השרים ולא מדרישות לא ריאליות ". 
תחת הכותרת  " קווים מנחים לסדר יום חברתי-כלכלי חדש ",  פרסמו המוחים מסמך דרישות ראשוני עם שמונה סעיפים שלגביהם כבר הושגה הסכמה .  במסמך ציינו נציגי מאהלי המחאה וראשי התאחדות הסטודנטים כי הם דורשים להפחית את המסים העקיפים  ( בעיקר מע"מ )  ,  להשקיע את עודפי הגבייה במסים בחזרה לאזרחים דרך תקציב המדינה ,  ביטול חוק ועדות הדיור הלאומיות ,  הגדלת תקציב הסיוע של משרד הבינוי והשיכון ,  החלת חוק חינוך חובה חינם החל מגיל שלושה חודשים ,  תוספת של תקנים ,  מיטות ומכשור רפואי ותשתיות בריאות בכל רחבי הארץ ,  בלימה הפרטת מוסדות רווחה ובריאות הנפש וכן התחייבות של הממשלה לביטול הדרגתי של עבודה קבלנית במגזר הציבורי .  
יו"ר התאחדות הסטודנטים איציק שמולי ,  אמר לאחר גיבוש ההסכמות כי  " בהמשך למסמך ההבנות שפורסם יש לנו בקשה אחת מראש הממשלה ,  מחר אמור לעלות חוק הוד"לים לכנסת ,  אנחנו מצפים מראש הממשלה והממשלה שלא לעלות את החוק מחר לדיון בכנסת .  אם החוק יעבור ,  200 אלף אנשים בכיכרות יגיבו וירצו לראות ישראל טובה יותר ".  
שמולי הוסיף כי  " כולנו רוצים לראות בישראל את ביתנו ,  לבנות חברה טובה וצודקת יותר ,  גם אם המדינה רוצה לוותר עלינו ,  אנחנו לא רוצים לוותר עליה .  מטילים בנו ספק ,  מנסים ליצור בינינו מחלוקות ,  הדבר הכי קל זה לחשוב בכיוון סקטוריאלי ,  אבל אנחנו מחפשים משהו רחב ומשמעותי יותר .  אנחנו נענים בחפץ לב להזמנתו של ראש הממשלה להידברות תחת המגבלה של חוק הווד"לים ".  
לפניות לכתב :  pinhas_wolf@walla.com
 ( עדכון ראשון :  22:45 ) 

לשכת נתניהו :  המוחים יצטרכו לסגת מחלק מהדרישות
אחרי פרסום מסמך  " שמונת הסעיפים "  הכולל את דרישות מובילי המחאה ,  מזהירים בלשכת רה"מ נתניהו מחוסר אחריות . " גם המוחים יצטרכו לחשוב מה אפשרי ומה לא ראוי בכלל שיועלה "
 
