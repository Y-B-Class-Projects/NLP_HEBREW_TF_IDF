אחרי הביקורת - נתניהו פיטר את דנון : " חסר אחריות "
 ראש הממשלה הדיח את סגן שר הביטחון מתפקידו ,  לאחר שזה ביקר את מדיניותו ב"צוק איתן ".   " לא ייתכן שיתקוף בחריפות את הנהגת המדינה שמובילה את המערכה ".  דנון : " הוא מבטא התרפסות שמאלנית "
 ראש הממשלה בנימין נתניהו פיטר אמש  ( שלישי )  את ח"כ דני דנון ,  מתפקידו כסגן שר הביטחון . " בזמן שממשלת ישראל וצה"ל נמצאים בעיצומה של מערכה צבאית נגד ארגוני הטרור ,  ופועלים בנחישות לשמור על ביטחון אזרחי המדינה ,  לא ייתכן שסגן שר הביטחון יתקוף בחריפות את הנהגת המדינה שמובילה את המערכה ",  נימק נתניהו את החלטתו . 
" התבטאויות חמורות אלה מצד סגן שר הביטחון מבטאות חוסר אחריות רבתי ,  וזאת בפרט נוכח התפקיד שבו הוא נושא ".  לדברי נתניהו , " הן אף משמשו את ארגון חמאס ככלי ניגוח נגד ממשלת ישראל ". 
מבצע  " צוק איתן "  - סיקור מיוחד בוואלה !  חדשות:הרוג ישראלי ראשון ,  נתניהו :  נרחיב הפעולה נגד חמאסהקבינט יתכנס ב-21:00 : " חזרנו למבצע ,  חמאס ישלם"מבצע  " צוק איתן ",  היום השמיני :  עדכונים שוטפים  
" לאור הצהרותיו אלה ,  המביעות חוסר אמון בממשלה ובעומד בראשה באופן אישי ,  היה מצופה מסגן שר הביטחון שייטול אחריות על מעשיו - ויתפטר .  משלא עשה כן ביוזמתו ,  החלטתי להעבירו מתפקידו ,  בהתאם לסמכות הנתונה בידיי ",  הוסיף נתניהו .  
דנון הגיב להודעה על פיטוריו ותקף את נתניהו ,  על כך שהוא מבטא  " רפיסות שמאלנית ".   " ראש הממשלה לא מקבל שיש דעות אחרות בתנועתו .  נתניהו התרפס בעבר בפני אבו מאזן ושחרר 78 מחבלים רק למען ישיבה משותפת סביב שולחן המשא ומתן ,  לא הגיב לרצח שלושת הנערים ,  והבוקר הסכים להפסקת אש רעה מאוד לישראל ",  אמר דנון . " על אילו ערכים הוא יוותר בפעם הבאה ?  אני לא התיישרתי ולא אתיישר עם רוח הרפיסות השמאלנית של ראש הממשלה ,  ולא אמכור את האידיאולוגיה שלי למען לשכה ונהג ",  הוסיף .
 עוד הוסיף דנון ,  כי  " ההססנות ביציאה לפעולה נתפסה כרפיסות וכחולשה .  תנאי הפסקת האש שאושרו הבוקר בתמיכת ראש הממשלה השאירה מיליוני אזרחים בטווח של אלפי טילים מעזה ".   " אמשיך לפעול על פי ערכי המוסר שלי ,  ברוח ערכי הליכוד ,  ולייצג מיליוני יהודים שלא מוכנים למצוא את עצמם בעוד 20 שנה ללא מדינת לאום בטוחה לעם היהודי .  אמשיך להבטיח כי הליכוד לא יהפוך לסניף מרצ ". 
 ( עדכון ראשון :  20:45 )  

אחרי הביקורת - נתניהו פיטר את דנון : " חסר אחריות "
 ראש הממשלה הדיח את סגן שר הביטחון מתפקידו ,  לאחר שזה ביקר את מדיניותו ב"צוק איתן ".   " לא ייתכן שיתקוף בחריפות את הנהגת המדינה שמובילה את המערכה ".  דנון : " הוא מבטא התרפסות שמאלנית "
 
