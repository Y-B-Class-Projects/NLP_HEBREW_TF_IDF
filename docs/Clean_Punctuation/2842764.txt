נתניהו : " זה הזמן של העולם להתעקש על הסכם גרעין טוב יותר "
 במסיבת עיתונאים משותפת עם יו"ר בית הנבחרים האמריקני ,  קרא נתניהו לקהילה הבינלאומית  " לאלץ את איראן לשנות את התנהגותה ".  הנציג האיראני לשיחות בלוזאן העריך כי השיחות  " יסתיימו כבר היום "
" השיחות עם איראן יובילו להסכם רע ,  שיהיה מסוכן לישראל ,  לאזור ולעולם כולו "   כך אמר היום  ( רביעי )  ראש הממשלה בנימין נתניהו ,  בהתייחסות להסכם המתגבש בין איראן לשש המעצמות ,  במסגרת שיחות הגרעין בלוזאן שבשווייץ . " זה הזמן של הקהילה הבינלאומית להתעקש על הסכם טוב יותר ,  שלא יאפשר לאיראן להגיע לפצצת גרעין ,  ושיאלץ אותה לשנות את התנהגותה ".  
נתניהו אמר את הדברים במהלך מסיבת עיתונאים משותפת עם יו"ר בית הנבחרים האמריקני ,  ג'ון ביינר ,  בלשכת ראש הממשלה בירושלים ,  והוסיף : " אני מסכים עם מי שאומר שטענותיה של איראן על תכנית גרעין למטרות שלום לא מסתדרות עם התעקשותה להסתיר מתקנים גרעינים מתחת לקרקע ,  כור מים כבדים וצנטריפוגות מתקדמות ,  ועם סירובה להפגין שקיפות כלפי סבא"א ".  לדבריו , " בו בזמן ,  איראן מסלימה את מבצע הטרור וההשתלטות שלה באזור ,  ובפרט בתימן .  איראן חייבת להפסיק את האגרסיביות שלה ,  ולהפסיק לאיים בהשמדת ישראל .  זה צריך להיות הדבר שאינו נתון למשא ומתן ".  
ביינר בירך את נתניהו על נצחונו בבחירות ,  והבהיר : " הקשר בין ישראל לארצות הברית חזק מתמיד .  גם אם יש בינינו לעתים חילוקי דעות פוליטיים ,  הקשר שלנו חזק ,  וימשיך להיות כך ".  ביינר התייחס להסכם הגרעין ,  והוסיף : " סיירתי במזרח התיכון בימים האחרונים ,  ובכל מקום שבו ביקרתי ,  המסר ששמעתי היה דומה .  'אתם לא יכולים לאפשר את האיום הזה' ". 
עוד בוואלה חדשות:בריטניה מאשרת :  חלה התקדמות משמעותית בשיחות הגרעיןארה"ב : " אין לנו מושג מה יקרה אם לא נשיג הסכם"חשש במערכת הביטחון : " איראן תצא מבידוד ותזכה בנשק גרעיני "
 המסר המשותף מירושלים ומוושינגטון מגיע על רקע תקופה מתוחה מאוד ביחסי שתי המדינות ,  ששיאה ביקורו של נתניהו בקונגרס כשבועיים לפני הבחירות בישראל .  בחודש פברואר הודה ביינר כי הוא זה שהזמין את ראש הממשלה בנימין נתניהו לנאום בפני הקונגרס בנושא איראן וכי הסתיר זאת מהנשיא ברק אובמה .  לדבריו ,  הסתיר את דבר ההזמנה כדי  " לוודא שלא תהיה הפרעה ".  
מוקדם יותר השבוע ,  אמר נתניהו כי  " ההסכם שמתגבש בלוזאן שולח מסר שאין מחיר לתוקפנות ,  ואף להיפך  שיש שכר לתוקפנותה של איראן ".  נתניהו אמר את הדברים בטקס מצטייני משרד ראש הממשלה ,  והוסיף : " המדינות המתונות והאחראיות באזור ,  ובראשן ישראל וגם מדינות רבות אחרות ,  הן הראשונות להיפגע מהסכם זה .  אי אפשר להבין כיצד בעת שבתימן ממשיכים כוחות בתמיכת איראן לכבוש עוד ועוד שטחים ,  בלוזאן עוצמים עיניים מול תוקפנות זאת .  אבל אנחנו איננו עוצמים עיניים ונמשיך לפעול נגד כל איום בכל דור ודור ,  ובוודאי בדור הזה ". 
בתוך כך ,  שר החוץ הבריטי ,  פיליפ האמונד ,  אישר היום כי  " חלה התקדמות משמעותית "  בשיחות ,  ושר החוץ הרוסי ,  סרגיי לברוב ,  אמר כי איראן ושש המעצמות הצליחו להגיע להסכמות  " ברוב הנושאים ".  לדבריו ,  הוא מקווה שהצדדים ינסחו הסכם ביממות הקרובות .  ראש צוות המו"מ של איראן לשיחות הגרעין בלוזאן ,  עבאס עראקצ'י ,  מעריך כי השיחות  " יסתיימו כבר היום ".  לדבריו ,  חלה התקדמות בסוגיית העיצומים ,  אך עדיין נותרו מחלוקות ב"נושא אחד או שניים ".   
" אם לא נפתור את המחלוקות ,  לא יהיה הסכם ",  אמר .  בשיחה עם כתבים בלוזאן בצהריים ,  העריך עראקצ'י כי ההתקדמות הדרושה תושג עד שעות הלילה ,  וחזה כי לא יפורסם בסיום השיחות מסמך כתוב .  לדבריו ,  אם ייפתרו נקודות המחלוקת ,  תתקיים מסיבת עיתונאים ,  שבה יוכרז כי הצדדים ימשיכו לנסח את הצעותיהם . " לאחר מכן נעזוב את לוזאן ",  אמר .
 הצדדים שואפים לנסח הסכם עקרוני ,  שיוביל ,  עד 1 ביולי ,  לחתימה על הסכם גרעין קבוע .  שר החוץ של איראן ,  מוחמד ג'וואד זריף ,  יצא לשוחח לפנות בוקר עם כתבים בבית המלון בלוזאן ,  ואמר : " זה היה יום מאוד ארוך עבור כל המשלחות .  השגנו די הרבה ,  אך כעת הנציגים זקוקים למנוחה .  נמשיך שוב מוקדם בבוקר ".  זריף אמר כי הוא מקווה  " שנוכל לסיים את העבודה ביום רביעי ,  ובתקווה ,  להתחיל בניסוחים ". 
שר החוץ של סין ,  וואנג יי ,  הוסיף כי  " הייתה התקדמות משמעותית בנושאי הליבה "  בשיחות .  לדבריו ,  כל הצדדים התקרבו אלה לאלה בעמדותיהם , " ולקחו בחשבון את האינטרסים "  המשותפים .  אמש התפרסמו דיווחים בכלי תקשורת בחו"ל כי המעצמות הציבו אולטימטום לטהראן ,  שבו הן דורשות ממנה  " לקבל החלטה עד הבוקר ".  עוד דווח כי דיפלומטים מערביים אמרו שאינם יכולים לשאת בשישה ימים נוספים של דיונים .  בכירים אמריקנים מיהרו להכחיש את הדיווחים הללו ואמרו כי הם שקריים .
  ( עדכון ראשון :  12:48 )  

נתניהו : " זה הזמן של העולם להתעקש על הסכם גרעין טוב יותר "
 במסיבת עיתונאים משותפת עם יו"ר בית הנבחרים האמריקני ,  קרא נתניהו לקהילה הבינלאומית  " לאלץ את איראן לשנות את התנהגותה ".  הנציג האיראני לשיחות בלוזאן העריך כי השיחות  " יסתיימו כבר היום "
 
