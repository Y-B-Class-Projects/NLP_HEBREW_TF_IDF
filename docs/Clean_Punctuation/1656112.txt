בנימין נתניהו : " ירושלים אינה התנחלות "
 ראש הממשלה בנימין נתניהו זכה לתמיכה בסוגיית הבנייה בירושלים במהלך נאום במגרש הביתי שלו בארה"ב - הכינוס השנתי של ועידת איפא"ק .  נתניהו אמר כי  " הבנייה בי-ם אינה מסכנת את תהליך השלום ",  וקרא לאבו מאזן לפתוח מיד במו"מ
 ( צילום :  רויטרס ,  עריכת וידאו :  גדי וינסטוק ) 
ראש הממשלה בנימין נתניהו נאם הלילה  ( שלישי )  במגרש הביתי שלו מול קהל אוהד במיוחד בארה"ב .  בנאומו בוועידת איפא"ק ,  השדולה הפרו ישראלית בארה"ב ,  התייחס נתניהו באופן טבעי למשבר החמור שפרץ בין ישראל לארצות הברית על רקע הבנייה בירושלים ,  אך זכה לתגובות הרבה פחות צוננות כאשר אמר כי ימשיך לבנות בבירת ישראל .
" ירושלים אינה התנחלות  היא בירת ישראל .  הקשר בין העם היהודי ואדמתו בישראל אינו ניתן להכחשה ,  ואין להכחיש את הקשר בין העם היהודי וירושלים "  אמר נתניהו ,  וזכה לתשואות הקהל .  
נתניהו הוסיף כי  " העם היהודי בנה בירושלים לפני 3,000 שנים ,  וכך גם היום .  כך נהגו כל ממשלות ישראל ,  מימי גולדה מאיר ועד רבין .  ירושלים אינה התנחלות  היא בירת העם היהודי בישראל ,  והשכונות במזרח ירושלים הן חלק בלתי נפרד מהווי העיר .  הכול יודעים ששכונות אלה הן חלק מישראל וכך יבטא כל הסכם מדיני .  לפיכך ,  בנייה בהן אינה סותרת את הפתרון של שתי מדינות לשני עמים ",  הצהיר נתניהו .
 נתניהו האשים את ההנהגה הפלסטינית ,  בכך שלטענתו חיבלה באופן שיטתי בתהליך השלום . " מה עשתה ההנהגה הפלסטינית למען השלום ?  הציבה תנאים רבים ,  שללה את הלגיטימיות של ישראל וקידמה את דו"ח גולדסטון ,  המאשים את ישראל שלא כדין ",  אמר נתניהו ,  והוסיף כי  " השלום דורש הדדיות ,  והוא אינו דרך חד סטרית .  ישראל מוכנה לעשות את הפשרות הנדרשות למען השלום ,  ואנו מצפים מהפלסטינים גם לעשות כן ". 
נתניהו עוד אמר שישראל לא רוצה למשול או לשלוט בפלסטינים , " אנו רוצים אותם כשכנינו ,  החיים בחופשיות עם ביטחון ,  כבוד ,  ושלום ".  אך הוא הדגיש כי ישראל תתעקש לשמור על נוכחות צבאית בגבולה המזרחי עם מדינה פלסטינית עתידית .  
נתניהו אף קרא להנהגה הפלסטינית לפתוח באופן מיידי במשא ומתן מדיני . " ישראל מעוניינת בהסכם שלום אמיתי עם הפלסטינים ,  ואני קורא לפתיחת המגעים ללא דיחוי ".  נתניהו פנה ישירות לנשיא הרשות הפלסטינית ,  והצהיר : " אבו מאזן  בוא ונפתח בשיחות ,  עכשיו ".  כמו כן ,  הוסיף נתניהו שלמען תהליך השלום ,  על הפלסטינים להכיר בקיומה מדינת ישראל .
 נתניהו הצהיר בנאומו על הקרבה הרבה שיש בין ישראל וארצות הברית . " המחוייבות של ארצות הברית לישראל היא בלתי ניתנת לערעור ,  ומנגד ישראל היא בת בריתה הבלתי משוחדת ".  נתניהו שיבח את הקשר ארוך השנים בין המדינות ואת שיתופי הפעולה השונים המסייעים לטיפוח הקשר . " שתי המדינות הן אחיות למאבק למען הדמוקרטיה :  יש לנו אידיאלים משותפים ,  ובגללם אני משוכנע שהקשר ביננו לא יינתק לעולם .  כפי שאמר ג'ו ביידן 'לאמריקה אין ידיד טוב יותר מישראל' ". 
בהתייחס לאיום האירני אמר ראש הממשלה כי  " לישראל הזכות להגן על עצמה מפני כל איום ".  נתניהו אמר בתגובה להצהרות שמפזרים נשיא אירן מחמוד אחמדינג'ד ומזכ"ל חיזבאללה חסאן נסראללה בדבר האפשרות של תקיפת ישראל ,  כי על הקהילה הבינלאומית להתגייס למאבק נגד האיום האירני . 
" ישראל מצפה מהקהילה הבינלאומית לפעול בנחישות ,  יעילות ומהירות נגד אירן .  האיום האירני הוא ראשית ,  איום על ישראל ,  ושנית - איום על העולם כולו .  יש לזהות את העובדות בשטח  מדובר באיומים של ממש ,  ועל ישראל והעולם להיות מוכנים .  משטר אירני רדיקלי מחומש בנשק גרעיני יכול לסיים את השלום הגרעיני שהעולם נהנה ממנו משך עשרות השנים ",  אמר ראש הממשלה .
 ראש הממשלה נשא את דבריו בפני 7,500 באי ועידת איפא"ק ,  השדולה הפרו-ישראלית בארצות הברית ,  הנערכת בוושינגטון .  לפי דיווחים ,  בנאום נכחו כ-240 חברי קונגרס ו-60 סנאטורים מבית הנבחרים האמריקאי .  ביקורו של נתניהו מתקיים במטרה לפתור את המשבר ביחסים עם ישראל ,  שהתחיל עם ביקורו של סגן נשיא ארה"ב ג'ו ביידן בישראל לפני כשבועיים .  במהלך ביקורו ,  הודיעה ממשלת ישראל כי בכוונתה לאשר את בנייתן של כ-1,600 יחידות דיור במזרח ירושלים .  
קודם לנאומו ,  נועד נתניהו עם מזכירת המדינה בארצות הברית הילרי קלינטון .  השניים ניהלו פגישה פרטית ,  שהוגדרה על ידי מקורבים כ-"שיחה ידידותית ".  במהלך שיחתם חזרה קלינטון והדגישה את חוזק הקשר בין ישראל וארה"ב ,  על אף המחלוקות .  בפגישה דנו השניים בנושא הבנייה בירושלים ,  בדרכים לקדם את תהליך השלום ובאיום האירני .  דובר מחלקת המדינה פי .  ג'יי קראולי אמר כי קלינטון ונתניהו ערכו דיון נוסף  " על צעדים ספציפיים שניתן לעשות על מנת לשפר את האווירה ".  שר הביטחון אהוד ברק הצטרף לשיחה לקראת סופה .  בשעות אחר הצהרים ייפגש ראש הממשלה נתניהו עם נשיא ארצות הברית .  עוד לפני כן ,  נתניהו ייפגש עם כל מנהיגי בית הנבחרים והסנאט .
 
בנימין נתניהו : " ירושלים אינה התנחלות "
 ראש הממשלה בנימין נתניהו זכה לתמיכה בסוגיית הבנייה בירושלים במהלך נאום במגרש הביתי שלו בארה"ב - הכינוס השנתי של ועידת איפא"ק .  נתניהו אמר כי  " הבנייה בי-ם אינה מסכנת את תהליך השלום ",  וקרא לאבו מאזן לפתוח מיד במו"מ

