אחרי הנתק :  נתניהו נפגש עם ארדן והציע לו לשוב לממשלה
ראש הממשלה נועד עם ארדן ,  לראשונה אחרי שזה דחה את ההצעה להתמנות לשר לביטחון הפנים .  נתניהו הציע לבכיר הליכוד מספר חלופות ,  אולם השניים לא הגיעו לסיכום ,  ועדיין קיימים ביניהם פערים
 ( צפו בנתניהו פונה לארדן בטקס השבעת הממשלה ביום חמישי האחרון )  
ראש הממשלה בנימין נתניהו נפגש עם ח"כ גלעד ארדן  ( הליכוד )  במטרה למצוא דרך שבה יוכל האחרון לשוב לממשלה .  נתניהו הציע לארדן בפגישה מספר חלופות ,  אולם השניים לא הגיעו לסיכום ,  ועדיין קיימים ביניהם פערים .  הפגישה התקיימה לאחר נתק של כמה ימים ,  ולאחר מאמצי תיווך מצד בכירים בליכוד .
 ארדן ,  שהגיע במקום הראשון בפריימריז של הליכוד ,  דחה במהלך שלב חלוקת התיקים את ההצעה של נתניהו להתמנות לשר לביטחון הפנים . " החלטתי לא להצטרף לממשלה במתווה שהוצע לי .  הסיבה :  מהות ",  הסביר אז ארדן בפוסט שהעלה בפייסבוק .
 ממשלת נתניהו הרביעית - עוד כותרות בוואלה ! NEWSארדן : " אצטרך להחליט על המשך דרכי - בכנסת או בממשלה"בטקס כניסתו לתפקיד של ליצמן :  הפרדה בין נשים לגברים בקהלבנט : " אני שר החינוך של כולם - יהודים וערבים ,  מהקהילה ומהפזורה "  
ביום ראשון האחרון נפרד ארדן ממשרד הפנים ,  שם כיהן בחודשים שלפני הבחירות אחרי התפטרות גדעון סער . " זה לא סוד שרציתי להישאר כאן ולאחד את המשרד הזה עם המשרד לביטחון הפנים בגלל שיש פה אתגרים אדירים ",  אמר .  הוא העביר את השרביט לחברו מהליכוד סילבן שלום והביע צעיר על כך שנתניהו לא קיבל את עמדתו בנוגע לאיחוד המשרדים ואמר : " אצטרך להחליט על המשך דרכי הציבורית .  הכוונה היא אך ורק לכנסת או לממשלה ".  לדבריו , " אני רואה עצמי שליח ציבור ואיפה שלא אהיה יש לי את הסיפוק לעשות למען אזרחי ישראל .  גם אם היום הזה הוא מורכב ,  איפה שלא אהיה אשרת את אזרחי ישראל ". 
על ההחלטה של ראש הממשלה להעביר את האחריות על מנהל התכנון ממשרד הפנים למשרד האוצר לפי דרישתו של יו"ר כולנו ,  משה כחלון ,  אמר ארדן : " העברת מינהל התכנון למשרד האוצר עלולה לגרום לאסון תכנוני ולפגוע קשות באיכות החיים של אזרחי המדינה .  לא הגיוני להעביר את זה בגלל דרישות קואליציוניות .  לא מכיר מודל כזה .  צר לי מאוד ,  אבל הממשלה חייבת לשקול זאת מחדש ". 
לפניות לכתב עמרי נחמיאס :  omri_n@walla.net.il 

אחרי הנתק :  נתניהו נפגש עם ארדן והציע לו לשוב לממשלה
ראש הממשלה נועד עם ארדן ,  לראשונה אחרי שזה דחה את ההצעה להתמנות לשר לביטחון הפנים .  נתניהו הציע לבכיר הליכוד מספר חלופות ,  אולם השניים לא הגיעו לסיכום ,  ועדיין קיימים ביניהם פערים

