לפיד לוואלה !  NEWS : " נתנגד למתווה הגז המתוקן "
 יו"ר יש עתיד הבהיר בריאיון לאולפן וואלה !  NEWS שלא יתמוך בהסכם שנחתם : " אין פיקוח על המחירים ".  בנוגע לבחירות הבאות אמר : " זה יהיה נתניהו נגד לפיד ".  על האפשרות שגבי אשכנזי יצטרף לפוליטיקה : " אברך על כך "
 יו"ר יש עתיד יאיר לפיד אמר היום  ( חמישי )  כי סיעתו מתכוונת להתנגד בהצבעה על מתווה הגז שעליו הוסכם אמש בין נציגי המדינה לבין חברות האנרגיה . " נצביע נגד מתווה הגז מכיוון שאין בו פיקוח על המחירים ",  הסביר לפיד בריאיון להדס סיני באולפן וואלה !  NEWS . " הריבון הוא הכנסת ,  והממשלה לא יכולה פשוט להודיע לה מה לעשות .  אמרתי מראש שאתנגד אם לא יוכנס רכיב של פיקוח על המחירים ".  
בנוגע לבחירות הבאות טען לפיד : " אני חושב שנתניהו נגד לפיד זה העניין של הבחירות הבאות ".  לדבריו ,  היה ברור לכול שראש הממשלה בנימין נתניהו היה אמור להפסיד בבחירות הקודמות ,  אבל זה לא קרה . " למה ?  אני מכבד מאוד את בוז'י הרצוג ,  אבל רק המרכז יכול לנצח בחירות בישראל ",  הוא הסביר .
 לפיד התייחס גם לאפשרות שהרמטכ"ל לשעבר גבי אשכנזי יצטרף לפוליטיקה לאחר שעל פי המסתמן ייסגר התיק נגדו ב"פרשת הרפז ",  והביע תמיכה במהלך . " אני אברך על כך ",  אמר לפיד . " גבי אשכנזי הוא איש רב זכויות וטוב שיהיה בזירה הפוליטית .  יש עתיד תתברך באיש כזה ".  הוא עוד אמר כי אשכנזי הוא  " איש מרכז בנשמתו "  והסביר : " לפי ההתבטאויות שלו ,  הוא לא איש שמאל ".  
בנושא הסכם הגרעין שנחתם בין איראן לבין המעצמות אמר לפיד כי הוא מסכים עם ראש הממשלה בנימין נתניהו שמדובר בהסכם רע וכי יהיה זה טוב לאינטרס הישראלי אם הקונגרס האמריקני ידחה אותו בהצבעה הצפוי בחודש הבא . " יש בו צדדים רשלניים ",  אמר לפיד . " נכון שזה ייצור בעיה לישראל ,  אבל לפחות העולם יבין שיש בעיה עם ההסכם .  כשאני מדבר עם חברי קונגרס אני אומר להם :  'אנחנו בטווח הטילים האיראניים ,  הפצצה מיועדת לנו ולנו יש לנו זכות לדבר .  אל תצפו מאיתנו לשבת ולשתוק' ". 
עם זאת ,  סייג לפיד ואמר כי הוא סבור שהעימות שנוצר בין נתניהו לממשל האמריקני בנושא ההסכם היה צריך להתנהל אחרת ולא תוך כדי משבר מתמשך . " ההרתעה הביטחונית שלנו נפגעה משום שבעולם הערבי הבינו שכבר אין לנו תיאום עיוור עם האמריקנים ",  הסביר . " גם בסוגיית הפיקוח נפגענו משום שהמוסד ,  אחת מסוכנויות הביון החשובות בעולם ,  חשוד היום באינטרס .  אין היום שיחות בארבע עיניים בין המנהיגים ".  
לפיד דיבר גם על הדיווחים האחרונים שלפיהם יו"ר הרשות הפלסטינית אבו מאזן מתכנן להתפטר בקרוב מתפקידו ועל האפשרות שמי שיחליף אותו יהיה מרואן ברגותי ,  הנושא עונש מאסר בישראל על פעילות טרור . " ברגותי הוא איש רע מאוד ,  ויש לו דם על הידיים .  צריך לזכור שהוא אחראי למותם של יהודים וישראלים ",  ציין לפיד . " מצד שני ,  אם הוא ייבחר וימשיך לשבת בכלא ,  ייגרם לנו נזק ונהיה תקועים בסיטואציה בינלאומית מאוד מורכבת ". 
לאחרונה החל לפיד להתקרב למגזר החרדי ,  והוא מתאר זאת כחלק מתהליך טבעי כחלק ממעברו לפוליטיקה . " הייתי בחיי בכותל עם כיפה .  אני יהודי ,  זה לא חדש ,  אבל יש גם משהו אחר .  הייתי חלק משיח תוקפני ,  וזה לא טוב למדינת ישראל ",  הסביר לפיד . " המערכת יצאה מדעתה ועוסקת בשיסוי .  יש לאנשי ציבור תפקיד .  התפקיד שלי הוא לייצר שיח אחר .  התחלתי את הקריירה עם משהו לעומתי ,  שוויון בנטל .  אני חושב שהשתניתי .  אם מישהו עובר בשלוש שנים מבעל טור לשר אוצר ויו"ר מפלגת אופוזיציה והוא לא משתנה ,  משהו בו משונה ".  
לאחרונה יצא לפיד בחריפות נגד ארגון  " שוברים שתיקה ",  המפרסם עדויות של חיילים על התנהלות פסולה לכאורה של צה"ל .  השבוע פרסם אביו של אחד ממייסדי הארגון פוסט ובו תקף את דבריו לפיד . " ההשוואה שעשית בין 'שוברים שתיקה' ובין ארגון 'כהנא חי' ,  שהוכרז כארגון טרור והוצא אל מחוץ לחוק במדינת ישראל ובמדינות נוספות בעולם המערבי ,  לא רק שהיא מופרכת ושקרית ,  היא פוגענית ודורסנית ,  מסיתה ומדיחה ",  כתב האב ,  אלי שרון .
 לפיד הגיב את הדברים בפוסט והבהיר : " אני לא מתחרט .  השוליים המטורפים מאיימים עלינו .  'שוברים שתיקה' לוקח עדויות אנונימיות ,  מסתובב בעולם במימון זר ומכפיש את מדינת ישראל .  איך זה שיותר מ-80% מהפרסומים הם באנגלית ?  הוא פועל במימון זר ומאיים על מדינת ישראל .  ה-BDS ,  למשל ,  הוא אחד האיומים הגדולים על ישראל ".  

לפיד לוואלה !  NEWS : " נתנגד למתווה הגז המתוקן "
 יו"ר יש עתיד הבהיר בריאיון לאולפן וואלה !  NEWS שלא יתמוך בהסכם שנחתם : " אין פיקוח על המחירים ".  בנוגע לבחירות הבאות אמר : " זה יהיה נתניהו נגד לפיד ".  על האפשרות שגבי אשכנזי יצטרף לפוליטיקה : " אברך על כך "
 
