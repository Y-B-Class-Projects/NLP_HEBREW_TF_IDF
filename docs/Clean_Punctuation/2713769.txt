תחקיר :  מי הפוליטיקאי הכי חמוד בפייסבוק ? 
הם מציירים ציורים ,  שרים שירים ומסתחבקים עם גולשים :  אתם לא חייבים להסכים עם האג'נדה שלהם בשביל להודות שבפייסבוק הם חמודים לאללה .  ויטה אספה את הפושפושונים ביותר
החודש העניק המכון הישראלי לדמוקרטיה את אות הפרלמנטר המצטיין לח"כ מיכל רוזין  ( מרצ )  וח"כ עמרם מצנע  ( התנועה )  .  חברי הכנסת פרסמו סטטוסי תודה והוקרה ,  העוזרים הפרלמנטרים עשו להם לייק ופה פחות או יותר נגמר הסיפור ברשת .  אבל רגע ,  מה עם פרס הח"כ הכי חמוד בפייסבוק ?  הח"כ הכי מביך ומצחיק בפיד ?  לא מגיע להם חיבוקי ?  החלטנו להרים את כפפת ההלו-קיטי הוורודה ולהציע לכם בזאת את רשימת חברי הכנסת עם עמוד הפייבסוק הכי כיפי-כיף .  
לפני כשבוע פרסם שאמה הכהן פוסט מורכב במיוחד על פרשת שחיתות מסועפת באגף ההנדסה ברמת גן .  בתגובה לפוסט ,  הגולשת פייגי שטרן איירה תרשים אינפנטילי שאמור לעזור לקוראים להבין את השתלשלות האירועים והדמויות המעורבות .  שאמה ,  אדם בעל חוש הומור ואינסטינקט רשת לא רע ,  לקח את האיור ופרסם אותו בעמוד הרשמי שלו :  
זו לא פעם ראשונה ששאמה מגלה חמידות קשה .  בפריימריז 2012 ,  שאמה הציע לחברי הפייסבוק שלו למצוא עבורו ססמת בחירות טובה בתמורה ל-1,600 שקל שישלם מכיסו הפרטי .  לאחר שהגולשים הציעו לו כל מיני מחמאות בסגנון  " כרמל שאמה הכהן !  כי התקווה נמצאה :  שמה !  ",  שאמה פרסם : " חברים תודה רבה על המאמץ והמחשבה שהקדשתם .  למרות שהבחירות נדחו ואין לי צורך בסיסמא כרגע ,  עדיין אנשים טרחו ולכן אבחר סיסמא ובעליה יקבלו את התמורה המובטחת ". 
כמעט שנה לאחר מכן ,  שאמה הכהן הגיע למקום ה-32 בפריימריז ונשאר בחוץ .  למחרת פרסם סטטוס שעשה חשק לחבק אותו : " חברות וחברים ,  התעוררתי למרות שכנראה לא נבחרתי ואפילו השמש זרחה כרגיל  (  ..  .)  ,  זה לא כיף גדול לא להיבחר ,  אבל באמת לא נורא ".  שאמה ,  מקווים לראות אותך בכנסת הבאה ,  תביא איתך את כחלון ונינו אבסדזה החמודים גם הם .
 לעמוד הפייסבוק החמוד של כרמל שאמה הכהן 
עמוד הפייסבוק של טופורובסקי מעיד על פעלתנות פרלמנטרית רבה ומבורכת ,  אבל אנחנו כנראה נזכור אותו לנצח בתור חבר הכנסת שנשאר לישון בלשכה ,  לא לפני שהעלה תמונה חושנית של עצמו . " 4:51 לפנות בוקר הולך לישון בלשכה בכנסת ",  הסביר טופורובסקי בפוסט ,  והוסיף , " אין טעם לחזור הביתה כי היום הבא כבר מתחיל .  מקווה שלא יכאב יותר מידי ..  .  מזל שיש מקלחת בלשכה ". 
ולפני שאתם נכנעים  ( שוב )  לבדיחות הדוש מיש עתיד ,  הנה עוד כמה סיבות לחבב את הבחור .  
קודם כל ,  טופורובסקי הוא אח הגאה באחותו הגאה ,  ואף העלה לעמוד הפייסבוק שלו תמונה מטקס החתונה שלה ושל בת זוגה .  שנית ,  כי הוא תומך בפעילות משטרתית נגד תופעת הקריוקי הביתי והכי חשוב - כי הוא העלה סטטוס שמתחיל ב"השמיים כחולים ,  והיום כל כך יפה "  ונגמר ב"אנשים לא ימותו מוות מיותר בדרכים !  !  !  "
  אה ,  והוא גם קלינגון גזעי :  
לעמוד הפייסבוק החמוד של ח"כ בועז טופורובסקי 
גם הקולגה של טופורובסקי ,  ח"כ עדי קול שהעזה בעבר לצאת נגד יו"ר המפלגה  ( וננזפה על ידו )  ,  נכנסת למצעד החמודים הודות לסטטוס בו הודתה שהיא נשנשית שמלקה את עצמה :  
בקיץ האחרון ,  קול נמנע בהצבעה על חוק המשילות ,  ועל כך הושעתה מפעילות בוועדות הכנסת ומחקיקה .  בהמשך ,  פרסם לפיד פוסט בבלוג שלו וסיפר שבינתיים הוא וקול עשו שולם על המרפסת בבית של שי פירון ,  ואפילו התחבקו .  קול הגיבה בסטטוס על הפרשה : " תשמחו לשמוע כי השמועות על מותי/כליאתי/שלילת גישתי לפייסבוק ,  היו חסרות שחר  (  ..  .)  למדתי כמה שיעורים חשובים להמשך הדרך  ( למשל לא לאכול סוכריה על מקל במליאה .  ראו תמונה )  "  וצירפה את התמונה הלא מחמיאה שלה שהתפרסמה בעיתון ,  אוכלת סוכריה .  אויש את בעצמך סוכריה .
 לעמוד הפייסבוק החמוד של ח"כ עדי קול 
נפתלי בנט הוא הטל נברו של נבחרי הציבור .  לא משנה מה הוא מעלה ,  בין אם זו ברכת שבת שלום או תמונה של כלנית ,  הוא מקבל אלפי לייקים .  בל נשכח גם את הסרטון המצחיקולי שבו הוא מגלם סוחר סמים  ( סתאאאאם !  )  ואת בובת השלג המרשימה בדמותו .  רגעי חמידות נוספים שנזקפים לזכותו כוללים ארוחת ערב עם אסי עזר  ( להיות איתו )  ,  והעובדה שכששואלים אותו שאלות מטופשות - הוא באמת עונה .  
ביולי האחרון בנט העלה סטטוס ובו סיפר שיש לו זמן פנוי להעביר ,  אז שישאלו אותו מה שרוצים .  הנה כמה מהשאלות שעלו והתשובות שבנט כתב :  
ש :  נפתלי אתה בא איתנו לתאילנד בספטמבר ?  ת :  זה חודש מדהים בתאילנד .  הייתי בקוסו-מוי לפני שלוש שנים .  מומלץ .
 ש :  איזה בנאי אתה הכי אוהב ממשפחת בנאי ? ת :  אביתר
ש :  אייפון או גלקסית :  אייפון
ש :  למה לחמניות באות באריזות של 6 ונקניקיות באות באריזות של 14 ?  זה לא מסתדר !  !  !  אתה שם 2 נקניקיות בכל לחמניה ,  נשאר לך בסוף 2 נקניקיות ספייר ,  מה אתה עושה ?  הולך קונה עוד חבילה של לחמניות בשביל 2 נקניקיות מסכנות ?  ?  שמישהו יסדר את זה כבר ! ת :  אל תקנה
ש :  אני חושב שהארטיקים בסדרת מגנום פוגעים בבריאות הציבורת :  אעביר לשרת הבריאות שיושבת 4 מושבים מימיני .
 ש :  מה מסמל בשבילך מסטיק בזוקה ? ת :  ילדות .
 ש :  האם גם אתה סבור ש'מינוקסי' לא באמת עוצר את נשירת השיער ? ת :  אם תמצא משהו שעוצר נשירת שיער תספר לי .  לסקרנות בלבד ,  כי שערי כבר נשר
לעמוד הפיסבוק החמוד של נפתלי בנט 
איתן כבל הוא אדם מצחיק ,  אך בעוד שיוטיוב מלאה בקטעי סטנד אפ שלו ,  בפייסבוק איכשהו אנחנו נשארים לרוב עם ברכות  " שבת שלום חברים ".  כבל ,  אתה מתבקש לייבא את ההומור גם לפייסבוק .
 הסטנד-אפ של איתן כבל :  
כבל בפארודיה על הנאום של דן כנר על נתניהו :  
כבל נגד יאיר לפיד :  
לעמוד הפייסבוק החמוד של ח"כ איתן כבל 
סתם סתם ,  צוחקים אתכם .  
לראש הממשלה נתניהו יש שני עמודי פייסבוק רשמיים :  עמוד לאדם ועמוד לתפקיד .  את הראשון מנהלת מחלקת הדוברות בליכוד ,  והשני מנוהל על ידי מחלקת המדיה החברתית במשרד ראש הממשלה .  המשמעות היא שבכל פעם מישהו אחר עושה את הפאשלה-מעוררת-הממים .  
למשל ,  זוכרים את השרבוט  " משולש האתגרים "?  שבאמצעותו נתניהו תיאר ,  ובכן ,  את האתגרים העומדים בפני המדינה ?  אז את זה העלו בעמוד של משרד רוה"מ .  הם גם האחראים על הסרטון בו נתניהו מבקש שתעלו לו Share ועושה סימן של לייק באמצעות אגודלו .  למנהלי עמוד הפייסבוק  " בנימין נתניהו "  אתם יכולים לעומת זאת להעניק את פרס  " הורג השמחות "  על הניסיון להשתתף במם ה"דוגרי ",  זאת לאחר שהם העלו תמונה משלהם לעמוד הרשמי ,  וכך הביאו לחיסולו של המם .  
אבל דווקא התנהגויות הפייסבוק המביכות האלה הן שהופכות אותו לכזה תינוקי חמודי ,  כמו כשהוא מחליף בשבוע הדופלגנגר את תמונתו לתמונה של מריאנו עושה חיקוי שלו ,  או מקשקש לנו את הציורים החמודים שלו .  כך למשל,נתניהו העלה איור של מצה עם האיחול  " חג שמח וכ-share "   ( לפסח )  ,  שרבוט של בלונים ליום ההולדת וציור של חנוכיה בחנוכה .  
כמובן שלא נשכח ולא נסלח על הדודל-פירות שעשו בלשכת נתניהו לקראת ביקורו של אריק שמידט ,  יו"ר גוגל ,  כמו ילדים קטנים בגן שמכינים תמונת מקרוני לאימא :  
לעמוד הפייסבוק החמוד של בנימין נתניהו 
הוא ..  היא הוא נשיא המדינה ,  שמעון פרס !  בתפקידו הידוע  " זמר מגניב ",  בקליפ של נוי אלוש .  סוכריות גומי בצורת דובונים לכל המתמודדים !  
לעמוד הפייסבוק החמוד של שמעון פרס 

תחקיר :  מי הפוליטיקאי הכי חמוד בפייסבוק ? 
הם מציירים ציורים ,  שרים שירים ומסתחבקים עם גולשים :  אתם לא חייבים להסכים עם האג'נדה שלהם בשביל להודות שבפייסבוק הם חמודים לאללה .  ויטה אספה את הפושפושונים ביותר

