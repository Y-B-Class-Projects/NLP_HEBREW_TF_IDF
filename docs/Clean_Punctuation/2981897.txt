 " אם הייתי רוצה להחשיך את המסך - הייתי נותן לתאגיד לעלות "
 ראש הממשלה נתניהו יצא בישיבת הממשלה נגד הטענות כי הוא מנסה להשתלט על שוק התקשורת ,  והסביר מדוע דחה את סגירת רשות השידור . " אותי לא יקנו ולא ירתיעו ,  לא בביקורת ולא בהכפשות "
 ראש הממשלה בנימין נתניהו התייחס היום  ( ראשון )  בפתח ישיבת הממשלה לביקורת על החלטתו לדחות את פתיחת תאגיד השידור הציבורי . " אני שומע לאחרונה הרבה מלל על הניסיונות שלי ,  כביכול ,  להשתלט על שוק התקשורת .  ההפך הוא הנכון ",  אמר . " אם הייתי רוצה להחשיך את המסך של השידור הציבורי ,  הייתי נותן לתאגיד החדש לעלות לשידור כשהוא לא מוכן .  התאגיד היה נכשל והמסך של ערוץ 1 היה מוחשך או מקרטע ,  ולכן דרושה הארכת זמן כדי לאפשר לתאגיד החדש להתארגן כראוי ".  
לדברי נתניהו הרפורמה העיקרית שהוא מתכוון להציג בשוק התקשורת מתמקדת בערוצי הטלוויזיה המסחריים . " הגיע הזמן שייכנסו עוד ערוצי טלוויזיה וחדשות שיוכלו להתחרות עם הערוצים הקיימים .  בישראל ישנה ריכוזיות בשידורי הטלוויזיה שכמעט ואינה קיימת בעולם החופשי ",  אמר .  הוא הוסיף כי מבדיקה שערך עלה כי במדינות קטנות מישראל ישנם יותר ערוצי טלוויזיה .  כך למשל ,  בדנמרק ישנם שישה ערוצים ,  בבלגיה  חמישה ובפינלנד  שמונה . " הציבור הישראלי משווע ,  הוא משווע והוא זכאי לקבל חופש בחירה גם בטלוויזיה ,  ולטובת זה אני פועל ",  אמר .  
עוד בוואלה !  NEWS:נתניהו גינה לפני 30 שנה : " דרוויש מוכיח מה הפלסטינים רוצים"חרף הגינויים :  ירושלים ממשיכה לקדם בנייה מעבר לקו הירוק"וול סטריט ג'ורנל "  שיבח את הורדת המסים של כחלון : " תחזיר משקיעים "  
נתניהו ציין כי בכוונתו לפתוח את שוק התקשורת לתחרות ,  כפי שנעשה בשנים האחרונות בתחומים נוספים ,  בהם שוק הסלולר ,  התחבורה הציבורית ועוד .  לדבריו זו הסיבה שהשאיר בידיו את תיק התקשורת .  הוא הוסיף כי בכוונתו לאפשר כניסת משקיעים נוספים לענף . 
" כל משקיע שירצה ,  מימין ומשמאל ,  מלמעלה ולמטה ,  מהצד ,  מהמרכז - כל אחד יוכל להשקיע בערוצים הללו .  הציבור הישראלי הוא זה שיבחר במה לצפות - ולא יבחרו בשבילו ",  אמר . " אני רוצה להבהיר עוד דבר :  אותי לא יקנו ולא ירתיעו ,  לא בביקורת ,  לא בהכפשות וגם לא בזמן מסך מלטף ,  שכידוע לכם אני מקבל בלי סוף .  דבר אחד אני מבין - ככל שההתנגדות לפתיחת שוק התקשורת לתחרות גדולה יותר ,  כך אני מבין שאני עושה את הדבר הנכון ",  הוסיף נתניהו .
 נתניהו התייחס בהמשך דבריו לפגישתו המתוכננת הערב עם נשיא קפריסין ,  ניקוס אנסטסיאדיס ,  ואמר כי הוא רואה חשיבות רבה בקשר בין שתי המדינות .  בפגישה ידונו השניים בהתפתחויות באזור וכן בפיתוח ענף הגז הטבעי בים התיכון . 

" אם הייתי רוצה להחשיך את המסך - הייתי נותן לתאגיד לעלות "
 ראש הממשלה נתניהו יצא בישיבת הממשלה נגד הטענות כי הוא מנסה להשתלט על שוק התקשורת ,  והסביר מדוע דחה את סגירת רשות השידור . " אותי לא יקנו ולא ירתיעו ,  לא בביקורת ולא בהכפשות "
 
