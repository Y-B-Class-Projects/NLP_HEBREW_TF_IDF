 " שירה רבן תתייצב לבדיקה פסיכיאטרית - בתנאי שגם שרה נתניהו תאובחן "
 פרקליטיה של רבן ,  התובעת את נתניהו בגין תנאי ההעסקה במעון ראש הממשלה ,  טענו כי כתב ההגנה של נתניהו הוא  " כתב נקמה ",  שבו נטען כי מרשתם לא כשירה להליך המשפטי . " נשמח לקבל את הסכמתה בדחיפות "
 עורכי הדין אורן גרוס ונעמי לנדאו ,  המייצגים את שירה רבן שתובעת את רעיית ראש הממשלה שרה נתניהו ,  התייחסו הערב  ( חמישי )  לכתב ההגנה שפורסם מטעמה .  לדבריהם ,  מדובר ב"כתב נקמה ולא בכתב הגנה ",  ובתגובה לטענות כי התובעת לא כשירה נפשית להליך המשפטי - ביקשו כי גם הנתבעת תעבור בדיקת כשירות .
" סיפורה הקשה של התובעת אינו עומד בפני עצמו והוא נתמך בעדויות רבות של עובדים ,  ספקים ובאי הבית אשר עדויותיהם פורסמו בהרחבה בכלי התקשורת או בתביעות משפטיות ",  נמסר . " כמו במקרים הקודמים נעשים גם עתה ניסיונות חוזרים ונשנים לשמוט את הקרקע תחת העדויות הקשות ,  לא על ידי התייחסות קונקרטית להאשמותיה כפי שהיה מצופה בנושא כה חשוב ,  אלא על ידי ירידה לחייה האישיים תוך שימוש בעלבונות קשים ופוגעניים ".  
עוד מסרו באי כוחה של רבן : " מגדילה ועושה הנתבעת כאשר במסגרת המסמך שנראה יותר ככתב נקמה ולא ככתב הגנה ,  היא מעזה להמליץ לתובעת לגשת לאבחון פסיכולוגי היות שהיא חוזה חזיונות שווא .  הואיל והנתבעת רואה באבחון שכזה כלי הכרחי לבחינת כשירותם הנפשית של המעורבים הרי שאין מנוס מלהיעתר להצעתה ובלבד שבדיקה פסיכולוגית ואף פסיכיאטרית תיעשה הן לתובעת והן לנתבעת ,  ונשמח לקבל את הסכמת שרה נתניהו בדחיפות לביצוע הבדיקה המקצועית כבר בימים הקרובים ,  ורשימת רופאים תישלח אליכם כדי לתאם זאת ". 
בכתב ההגנה טענה נתניהו באמצעות עורך דינה יוסי כהן ,  כי  " רבן בעצמה ,  מצהירה כי היא 'נמצאת במצב נפשי רעוע ועליה לעבור אבחון פסיכולוגי בכדי לאמוד את חומרת הנזק שנגרם לה בשל התעללות קשה'  ( ציטוט מכתב התביעה  א.ס .)  ".  לפי כתב ההגנה ,  טענותיה של רבן נופחו במכוון ,  היא  " זקוקה דחיפות לאבחון פסיכולוגי "  ואינה כשירה משפטית וכי היא מתחזה שאינה חרדית . " כל הראיות מעידות על כך שלא מדובר בחרדית אלא במתחזה ,  שמלכתחילה עבדה במעון כדי לייצר יש מאין כותרות מזיקות ",  נכתב . 

" שירה רבן תתייצב לבדיקה פסיכיאטרית - בתנאי שגם שרה נתניהו תאובחן "
 פרקליטיה של רבן ,  התובעת את נתניהו בגין תנאי ההעסקה במעון ראש הממשלה ,  טענו כי כתב ההגנה של נתניהו הוא  " כתב נקמה ",  שבו נטען כי מרשתם לא כשירה להליך המשפטי . " נשמח לקבל את הסכמתה בדחיפות "
 
