על רקע סערת ההקלטות :  יאיר נתניהו לא יצטרף לנסיעת אביו להודו
בנו של ראש הממשלה ,  שהוזמן להצטרף לביקור רשמי בהודו ,  החליט להישאר בארץ ברקע פרסום הקלטת שבה נשמע בליל שכרות לאחר בילוי במועדון חשפנות עם חבריו .  השבוע אושרה בקשתו שלא להתייצב לדיון בתביעת לשון הרע שהגיש בעקבות  " נסיעה חשובה שלא ניתן לדחותה "
 בנו של ראש הממשלה ,  יאיר נתניהו ,  לא יצטרף לנסיעתו של אביו לביקור עבודה בהודו הלילה  ( מוצאי שבת )  .  נתניהו הבן הוזמן על ידי ראש ממשלת הודו נרנדרה מודי להצטרף לביקור ,  אך בסופו של דבר החליט שלא להצטרף על רקע פרסום ההקלטה מבילוי עם חבריו במועדון חשפנות .
 בהקלטות ,  שפורסמו בחדשות 2 ,  נשמעות שיחותיו של נתניהו הבן עם ניר מימון ,  בנו של טייקון הגז קובי מימון ,  ועם רומן אברמוב המשמש כנציגו של המיליארדר האוסטרלי ג'יימס פאקר בישראל .  השלושה שוחחו כשהם תחת השפעת אלכוהול על חוויותיהם מבילוי משותף במועדון חשפנות ,  אליו התלווה מאבטחו של יאיר נתניהו ורכב שרד .
 ביום רביעי אושרה בקשת נתניהו הבן שלא להתייצב לדיון בתביעת לשון הרע שהגיש נגד פעיל מפלגת העבודה אייבי בנימין .  מדובר בדיון קדם משפט שנקבע ליום שני הקרוב ,  והנימוק לבקשה היה  " נסיעה חשובה אשר לא ניתן לדחותה ".  
לקריאה נוספת:ח"כ פרי על יאיר נתניהו : " לא מעניין את הציבור לאן מתלווים מאבטחים"השאלות הלא פתורות והחורים בעלילה :  4 הערות על קלטת נתניהואיסור שימוש פסול בנהגים ובאבטחה :  הצעת חוק  " יאיר נתניהו "  
מלבד אופיו מעורר המחלוקת של ליל הבילויים הסוער ,  ההקלטות חשפו ממד מטריד נוסף בנוגע לקשרים שעולים לכאורה בין משפחת נתניהו למשפחתו של טייקון הגז מימון ,  ערב החתימה על מתווה הגז .  
בהקלטות נשמעים השלושה מגחכים בנושא ,  על רקע העברת הכספים ביניהם במועדון החשפנות .  נתניהו הבן נשמע אומר ,  בין השאר ,  לבנו של מימון : " אבא שלי סידר לאבא שלך 20 מיליארד דולר ,  נלחם בכנסת ,  ואתה מתווכח איתי על 400 שקלים ".  
ראש הממשלה אמר ביום חמישי כי בהקלטה  " נחצו קווים אדומים מבחינה אבטחתית ותקשורתית ".  במהלך ישיבת ממשלה ,  הוסיף נתניהו כי  " הנושא נמצא בבדיקת גורמים משפטיים במשרד ראש הממשלה ".  
עוד קודם לכן ,  אמר נתניהו האב כי  " חינכנו את ילדינו להעצמת נשים בכל התחומים ".  לדבריו , " בני יאיר אמר אתמול ,  מה שהוא כינה בצדק - 'דברי הבל' על נשים .  הוא התנצל על כך ,  אלה לא הערכים שעליהם התחנך בבית .  רעייתי ואני חינכנו את הילדים שלנו לכבד כל אדם באשר הוא ,  ולכבד כל אישה באשר היא ".  

על רקע סערת ההקלטות :  יאיר נתניהו לא יצטרף לנסיעת אביו להודו
בנו של ראש הממשלה ,  שהוזמן להצטרף לביקור רשמי בהודו ,  החליט להישאר בארץ ברקע פרסום הקלטת שבה נשמע בליל שכרות לאחר בילוי במועדון חשפנות עם חבריו .  השבוע אושרה בקשתו שלא להתייצב לדיון בתביעת לשון הרע שהגיש בעקבות  " נסיעה חשובה שלא ניתן לדחותה "
 
