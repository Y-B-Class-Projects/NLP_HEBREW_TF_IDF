לקראת אישור מתווה הגז :  דרעי התפטר - נתניהו יכהן כשר הכלכלה
יו"ר ש"ס יעבור למשרד לפיתוח הנגב והגליל ויקבל סמכויות נרחבות בתמורה להתפטרותו ,  כך שראש הממשלה יכנס למשרד הכלכלה ויאשר את המתווה .  נתניהו : " צעד גדול לקידום אספקת הגז ".  יחימוביץ' : " כל המעורבים בדבר צריכים להכין אליבי ".  ח"כ כבל : " לפתוח בחקירה או שאעתור לבג"ץ "
 ראש הממשלה בנימין נתניהו אמר הבוקר  ( ראשון )  במהלך ישיבת הממשלה השבועית כי שר הכלכלה אריה דרעי יתפטר מתפקידו .  זאת ,  כחלק ממהלך כולל ,  שבסופו ראש הממשלה יעמוד בראש משרד הכלכלה ,  כך שיוכל לחתום על סעיף 52א בחוק ההגבלים העסקיים ,  לעקוף את הממונה ולהחריג את מונופול הגז משיקולים של ביטחון המדינה - ולאשר את מתווה הגז .  בתמורה ,  יעבור דרעי למשרד לפיתוח הנגב והגליל ויזכה לסמכויות נרחבות . " זהו צעד גדול לקידום אספקת הגז בישראל ",  אמר נתניהו .
 השר דרעי אמר היום כי קיבל את ההחלטה בלית ברירה . " אני מודיע היום על התפטרותי ממשרד הכלכלה .  אני עושה זאת בצער והסיבה היא שלא נמצאה דרך לפתור את הוצאת מתווה הגז לדרך .  הודעתי מהיום הראשון במשרד הכלכלה כי לא אחתום על סעיף 52 ,  שמשמעותו עקיפת הממונה על ההגבלים ,  וכשלא נמצא רוב בכנסת ללקיחת הסמכויות ממני ,  לא נותרה לי ברירה אלא להתפטר ,  כי המדינה חייבת לצאת לדרך עם מתווה הגז .  המתווה ,  שפעלתי כדי להכניס בו שיפורים ,  הוא הרע במיעוטו והמדינה זקוקה למיליארדי השקלים שיכניס לה הגז ". 
לקריאה נוספת:הסדר הגז בדרך לאישור ?  בשבוע הבא יובא המתווה להצבעה בכנסתמושב החורף נפתח :  נתניהו יזעזע את הקואליציה לטובת הרצוג ? "חדל אש ":  עימות קולני בין דרעי ושטייניץ סביב מתווה הגז 
לדברי נתניהו , " היום אנחנו עושים צעד גדול לקידום אספקת הגז במדינת ישראל .  הגז הוא מנוע צמיחה מספר אחת של ישראל בשנים הקרובות .  מדובר קודם כל בהשקעות של הרבה מאוד מיליארדי דולרים כבר בשנתיים הקרובות ויצירת תעשיות נלוות ,  מה שייתן מקומות עבודה רבים לאזרחי ישראל .  אספקת הגז תסייע בהורדת מחירי האנרגיה והורדת יוקר המחיה .  הדבר ייתן גם עצמאות אנרגטית למדינת ישראל .  לא נהיה תלויים במקורות אנרגיה זרים - דבר שהוא חשוב מאוד למדינת ישראל .  זה יזרים גם מאות מיליארדי שקלים לאורך 20 השנים הקרובות לאזרחי מדינת ישראל ,  לתקציבי רווחה ,  תקציבי חינוך ,  תקציבי בריאות  דבר חשוב מאוד למדינה ". 
על הדיל עם שר הכלכלה אמר נתניהו : " השר דרעי הודיע לי על כוונתו להתפטר ממשרד הכלכלה כדי להשלים את המהלך ,  המשרד יעבור אליי ואני אאשר את המתווה .  למשרד לקידום הנגב והגליל יתווסף הטיפול גם בפריפריה החברתית - הוא ייקרא 'המשרד לקידום הפריפריה ,  הנגב והגליל' .  בהמשך אני בטוח שנמצא דרך לתת ביטוי הולם נוסף למעמדו של השר דרעי כראש מפלגה חשובה בקואליציה ,  הוא שר ותיק ומנוסה בממשלות ישראל ".  

שר החינוך נפתלי בנט ,  שתכנן להצביע נגד הרחבת המשרד לפיתוח הנגב והגליל ,  יצביע בסופו של דבר בעד .  זאת לאחר שהובטח לו כי לשם כך לא יילקחו סמכויות ממשרד החינוך וכי תיבחן העברת סמכויות בנושא חינוך בגילאים 3-0 ,  המצויות כיום בידי משרד הכלכלה ,  אל משרד החינוך .
 בשבוע שעבר הודה יו"ר ש"ס כי הוא אכן שוקל  " לזוז הצדה "  לטובת אישור המתווה . " אם לא נמצא דרך להעביר את הסמכויות ,  אני האחרון שאעצור את המתווה ,  גם אם אצטרך לעזוב את משרד הכלכלה ",  אמר בריאיון לתכנית  " פגוש את העיתונות "  בערוץ 2 .
 מתווה הגז ,  שאושר בכנסת לפני כחודשיים ,  תקוע .  זאת ,  מאחר שדרעי מסרב בתוקף לחתום על סעיף 52א ,  המאפשר לו לעקוף את הממונה על ההגבלים העסקיים ולאשר את המתווה .  במקום זאת הוא הציע להעביר את הסמכות ממנו אל מליאת הממשלה ,  אולם הקואליציה לא הצליחה לגייס רוב בכנסת למהלך ,  לאחר ששר הבינוי יואב גלנט ,  שר האוצר משה כחלון ושר הרווחה חיים כץ הצהירו כי הם בניגוד עניינים בכל הנוגע לנושא הגז .  בסופו של דבר רקחו נתניהו ודרעי תכנית ולפיה האחרון יפנה את מקומו ויעבור למשרד האחר ,  וראש הממשלה יחתום על המתווה במקומו .  
חברת הכנסת שלי יחימוביץ'  ( המחנה הציוני )  תקפה את המהלך . " התפטרות דרעי לטובת הקומבינה שבה יוכל נתניהו להפעיל סעיף חסר תקדים בחוק הישראלי  הכשרת מונופול פרטי והענקת עוצמה כבירה לתשובה ונובל  היא תרגיל מסריח ומהלך לא רציונלי ומפוקפק .  אני בטוחה שבבוא היום יפרצו החוצה כל הצדדים המושחתים של פרשת הגז הטבעי .  מתווה הגז הוא כל כך מופרך ,  לא מנומק ,  שגוי ופוגעני ,  ומהווה כזאת חבילת הטבות פרועה  ( נוספת )  לחברות הגז - עד שברור כשמש שמשהו רקוב כאן .  כדאי לכל השותפים בתמיכה קולנית או שקטה ,  בהימנעות או בשתיקה ,  להכין את האליבי שלהם כבר עכשיו כי לא רחוק היום שבו יתבקשו לתת את הדין על מהלכיהם ",  אמרה .  
יו"ר מרצ ,  חברת הכנסת זהבה גלאון ,  כתבה בעמוד הפייסבוק שלה כי דרעי בוגד במצביעיו . " בוקר טוב לתושבי ותושבות מדינת נתניהו .  החל מהבוקר ראש הממשלה ,  שר התקשורת ,  שר החוץ והשר לשיתוף פעולה אזורי הוא גם שר הכלכלה שלנו .  באדיבותו של אריה דרעי אביר השקופים ,  נתניהו הולך לקבל לידיו את הסמכות לבחור את הממונה הבא על ההגבלים העסקיים  מי שאמור לשמור על התחרות במשק  ולדאוג שהוא יהיה מישהו שלא יעז לעמוד בינו לבין מתווה הגז היקר שלו ",  כתבה .  
לדבריה ,  מדובר  " בדיל בזוי שמסריח עד השמיים משחיתות ומקשרי הון-שלטון ,  שמשרת בלי בושה את יצחק תשובה ונובל אנרג'י ,  שנתניהו ודרעי מפקירים את הציבור והופכים את הדמוקרטיה הישראלית לאוליגרכיה שבה טייקוני הגז שולטים במקורות האנרגיה ,  בכלכלה ,  בפוליטיקה ובתקשורת ". 
יו"ר ועדת הכלכלה ,  חבר הכנסת איתן כבל מהמחנה הציוני ,  הוסיף : " זה לא תרגיל מסריח - זה שוחד בין שני נבחרי ציבור .  אריה דרעי מעניק לראש הממשלה את תיק הכלכלה והאפשרות להפעיל את סעיף 52 בתמורה לתקציבים שעל גובהם מתנהל משא ומתן עד לרגע זה .  אני פונה ליועץ המשפטי לממשלה יהודה וינשטיין בדרישה לפתוח בחקירה פלילית או לעצור את התהליך לאלתר .  ככל שלא יפעל כן ,  אעתור לבג"ץ ",  אמר .
 השתתף בהכנת הידיעה :  יקי אדמקר 

לקראת אישור מתווה הגז :  דרעי התפטר - נתניהו יכהן כשר הכלכלה
יו"ר ש"ס יעבור למשרד לפיתוח הנגב והגליל ויקבל סמכויות נרחבות בתמורה להתפטרותו ,  כך שראש הממשלה יכנס למשרד הכלכלה ויאשר את המתווה .  נתניהו : " צעד גדול לקידום אספקת הגז ".  יחימוביץ' : " כל המעורבים בדבר צריכים להכין אליבי ".  ח"כ כבל : " לפתוח בחקירה או שאעתור לבג"ץ "
 
