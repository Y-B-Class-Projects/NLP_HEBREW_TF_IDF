וינשטיין החליט :  בדיקה על הוצאות מעון נתניהו - לאחר הבחירות
היועמ"ש הורה לפתוח בבדיקה בנוגע להוצאות מעון ראש הממשלה ,  בסיומה יוחלט אם לפתוח בחקירה פלילית .  מהראיות שנאספו עד כה עולה חשד לביצוע מעשים העלולים לעלות לכדי עבירות פליליות .  עם זאת ,  כרגע אין ראיות המעלות חשד למעורבות של נתניהו במעשים
היועץ המשפטי לממשלה יהודה וינשטיין החליט אמש  ( חמישי )  לפתוח בבדיקה לגבי כלל החומרים הנוגעים להוצאות מעון ראש הממשלה .  עם זאת ,  הוא הבהיר כי הבדיקה תתקיים בעיקרה לאחר מועד הבחירות ב-17 במרץ .  זאת ,  כיוון שלדבריו ,  הזמן הקצר שנותר עד לבחירות לא יאפשר לסיים את הבדיקה ולהגיע למיצוי הנושא לפני מועד הבחירות .  בסיום הבדיקה יוחלט אם יש מקום לפתיחת חקירה פלילית .  
בהודעתו של וינשטיין נכתב כי הראיות שנאספו במכלול הפרשות מעלות חשדות לביצוע מעשים העלולים לעלות לכדי עבירות פליליות .  עם זאת ,  הוא הדגיש כי מדובר במעשים שחומרתם אינה גבוהה יחסית .  עוד הוא הדגיש כי בחומר שנאסף עד כה אין ראיות המעלות חשד למעורבות של ראש הממשלה עצמו במעשים האמורים .
 עוד באותו נושא:דנינו : " אין כרגע דבר בחומר החקירה שקושר את ראש הממשלה לפרשה"אב הבית הגיש תביעת דיבה : " שרה ניפחה את ההוצאות - לא אני"הכוורת של מני נפתלי :  חמישה עורכי דין ויועץ תקשורת 
בהתאם להחלטת היועמ"ש ,  החומר שהועבר ממבקר המדינה יועבר למשטרה על מנת שתלמד אותו ותוכל לנהל בהמשך לכך את הבדיקה הנדרשת על בסיס חומר זה וכן על בסיסו של החומר שכבר נמצא בידי המשטרה .  הבדיקה תתקיים בעיקרה לאחר הבחירות ,  הן בגלל שהמידע שנאסף עד כה ידוע בעיקרו לציבור מדוח המבקר ומהפרסומים בתקשורת והן כיוון שהזמן הקצר שנותר עד הבחירות לא יאפשרו לסיים את הבדיקה לפני הבחירות .  החקירה הוטלה על ראש יחידת להב 433 ,  ניצב רוני ריטמן .  
החלטתו של וינשטיין נמסרה בתום דיון שנמשך כמה שעות בלשכתו ,  בנוכחות פרקליט המדינה שי ניצן וגורמים נוספים בפרקליטות ובמשרד המשפטים .  בפני היועמ"ש הונחה המלצת הפרקליטות בעניין הממצאים שעלו מדוח מבקר המדינה הנוגע להוצאות מעון ראש הממשלה ,  שפורסם בשבוע שעבר ,  וכן בעניין העדויות שמסר אב הבית לשעבר במעון ראש הממשלה ,  מני נפתלי .  
בתצהירים שהגיש לבית הדין לעבודה ,  טען נפתלי ,  בין השאר ,  לניסיונות  " לנפח "  את הוצאות המזון והאירוח במעון בדרכים שונות ,  בהן חשבוניות שכללו סכומים גבוהים משהיו צריכות לכלול .  טענותיו נוגעות בעיקר באופן ישיר לסמנכ"ל משאבי אנוש במשרד ראש הממשלה ,  עזרא סיידוף .  טענות נוספות נוגעות לשיפוצים שערכה לכאורה אשת ראש הממשלה ,  שרה נתניהו ,  ללא אישור .  
במקביל ,  נבחנו בפרקליטות פרשת רהיטי הגן ופרשת הבקבוקים ,  לפיה לקחה לכאורה אשת ראש הממשלה במהלך ארבע השנים האחרונות אלפי שקלים מפדיון של בקבוקים ריקים ,  רכוש המדינה ,  אשר הוחזרו בהוראתה לכמה מרכולים בירושלים .  בנוסף ,  נבחנו הפרשות שעולות מדוח המבקר ,  בהן הטענות לגבי החשמלאי שהוזעק למעון בשבתות וביום כיפור ,  ולגבי הקופה הקטנה ,  לפיהן עובדים נאלצו לשלם מכיסם עבור הוצאות קטנות של משפחת נתניהו .  
נפתלי נחקר אתמול בפעם הרביעית ביחידה הארצית לחקירות הונאה  ( יאח"ה )  לאחר שנקרא להשלמת חקירה .  ביום שלישי הוא הגיש תביעת דיבה נגד יועציו ומקורביו של ראש הממשלה לאחר שאלה האשימו אותו ,  לדבריו ,  בהוצאות המנופחות של המעון .
 אתמול התייחס מפכ"ל המשטרה ,  רב-ניצב יוחנן דנינו ,  להוצאות במעון ראש הממשלה ולעדותו של נפתלי . " אין כרגע דבר בחומרים שקושר את ראש הממשלה לפרשה ",  אמר דנינו בדברים שנשא בפני סטודנטים בקריה האקדמית אונו . " על פי החוק ,  ברגע שהמבקר חושד שיש עבירות פליליות ,  הוא מעביר את החומרים ליועץ המשפטי לממשלה ,  ואז מחליט אם לפתוח בחקירה .  במקביל ,  מה שקרה זה שמני נפתלי ביקש למסור עדות ,  והיועמ"ש אישר את חקירתו והעברנו אליו את העדות ",  הסביר . " בפועל ,  אם הייתה רק את העדות של מני נפתלי ללא הדוח ,  על פניו זה היה מחייב בדיקה ,  אבל לא בהקשר של ראש הממשלה ".  דנינו הוסיף כי  " נעשה את כל מה שצריך ברגע שתתקבל החלטה מוסמכת .  אם נידרש לחקור  נעשה זאת בכל הנחישות ". 
לפניות לכתבת גלי גינת :  gali.gnt@walla.com
 ( עדכון ראשון :  22:08 )  

וינשטיין החליט :  בדיקה על הוצאות מעון נתניהו - לאחר הבחירות
היועמ"ש הורה לפתוח בבדיקה בנוגע להוצאות מעון ראש הממשלה ,  בסיומה יוחלט אם לפתוח בחקירה פלילית .  מהראיות שנאספו עד כה עולה חשד לביצוע מעשים העלולים לעלות לכדי עבירות פליליות .  עם זאת ,  כרגע אין ראיות המעלות חשד למעורבות של נתניהו במעשים

