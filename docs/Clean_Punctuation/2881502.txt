שרה נתניהו נפגשה עם פעילות שלום ששבתו רעב : " פנו לאבו מאזן "
 רעיית ראש הממשלה זימנה לפגישה ארבעה פעילות בתנועה ,  ארבעה שבועות לאחר שהקימו מאהל מול בית ראש הממשלה ושבתו רעב במחאה על היעדר תהליך מדיני . " התקיימה שיחה פתוחה ,  כנה ונוגעת ללב ",  אמרה אחת מהן
ארבעה שבועות לאחר שהקימו מאהל מחאה מול בית ראש הממשלה בירושלים שבו הן שובתות רעב ,  נפגשו אתמול  ( רביעי )  פעילות מארגון  " נשים עושות שלום "  עם שרה נתניהו .  בפגישתן הציעה רעיית ראש הממשלה ליזום פעילות מחאה בראש ובראשונה מול בתיהם של ראשי ההנהגה הפלסטינית ברמאללה ,  כדי שיפעלו לחידוש המשא ומתן המדיני .
" אשמח אם אבו מאזן יבוא לביתנו בירושלים כדי לדבר עם בעלי על הדרכים להבטיח שלום וביטחון לשני העמים ",  אמרה . " גם בעבר אירחנו אותו כאן בחום רב ".  
ב-8 ביולי הקימו הפעילות את מאהל  " צום איתן ",  המציין שנה למבצע  " צוק איתן "  ברצועת עזה ,  בקריאה לקידום הסכם מדיני .  כמה פעילות בתנועה ,  בהן ד"ר ריחאב עבד אל-חלים ,  לילי וייסברגר ,  ורדית קפלן ושלי פורמן הוזמנו לפגישה אישית עם רעיית ראש הממשלה .
 עוד בוואלה !  NEWS:צפו :  יעל אבקסיס צמה מול בית רה"מ למען חידוש תהליך השלוםאבו מאזן מאיים :  בספטמבר יחול שינוי דרמטי ביחסים עם ישראלא-סיסי אירח נציגים מיהדות ארה"ב :  שלום עם הפלסטינים יפגע בדאעש 
במהלך השיחה ,  שנמשכה כשעתיים ,  אמרה נתניהו כי ראש הממשלה פועל ללא הרף למען שלום וביטחון לבני עמו ,  ושהוא וכל בני משפחתם רוצים יותר מכל דבר אחר שלום ,  ביטחון ,  שגשוג ורווחה לכלל אזרחי ישראל .  
חלק ניכר מהשיחה עסק בתחושותיהן של נתניהו וחברות התנועה כאימהות לחיילים .  נתניהו ציינה כי ראש הממשלה ,  כאח שכול בעצמו ,  מכיר היטב את מחיר המלחמה . " בשנה הבאה ימלאו 40 לנפילתו של יוני נתניהו ,  עשר שנים יותר מאשר שנות חייו ",  אמרה .
" התקיימה בינינו לבין רעיית ראש הממשלה שיחה פתוחה ,  כנה ונוגעת ללב ",  סיפרה ורדית קפלן ,  ממשתתפות המפגש . " התרשמנו שהגברת נתניהו מרבה לפעול לקידום נושאים חברתיים הקרובים ללבה כפסיכולוגית חינוכית .  גם אם אין בינינו הסכמה מלאה על הדרך המדינית ,  כולנו חולקות תקווה משותפת לשלום ואמונה כי ביכולתן של נשים להיות כוח מניע לקידום הידברות בין עמים ".  

שרה נתניהו נפגשה עם פעילות שלום ששבתו רעב : " פנו לאבו מאזן "
 רעיית ראש הממשלה זימנה לפגישה ארבעה פעילות בתנועה ,  ארבעה שבועות לאחר שהקימו מאהל מול בית ראש הממשלה ושבתו רעב במחאה על היעדר תהליך מדיני . " התקיימה שיחה פתוחה ,  כנה ונוגעת ללב ",  אמרה אחת מהן

