לבני לנתניהו : " אין ממשלה בירושלים "
 יו"ר האופוזיציה תקפה את רה"מ בכנסת . " בעניין המע"מ ,  תהיה גבר ותתקפל .  מה שמאפיין את נתניהו זה שהוא מ-פ-ח-ד "
  ( באדיבות ערוץ הכנסת ) 
יו"ר האופוזיציה ציפי לבני תקפה היום  ( רביעי )  את ראש הממשלה בנימין נתניהו לאחר נאומו במליאת הכנסת ואמרה : " אין ממשלה בירושלים .  יש שרים ועוזרים חדשים במאות ,  אבל אין ממשלה ואין חזון באף תחום ".  לדבריה ," כשראיתי את כל התהליכים כולם הבנתי שיש להם מכנה משותף אחד :  מסתבר שמה שמאפיין את נתניהו זה שהוא מ-פ-ח-ד ". 
לבני פנתה ישירות לראש הממשלה ואמרה : " ראש ממשלת ישראל ,  אתה מדבר נהדר ,  הביצוע לא משהו .  מיום הקמת הממשלה הזאת אני עומדת משתאה ,  כמו אזרחים רבים .  כי אם יש משהו שהצלחת לעשות אדוני ראש הממשלה ,  זה להפוך את אזרחי מדינת ישראל כולם למודאגים ".  לדבריה , " לא הבנתי למה היית מוכרח למכור את זכויות הנשים ,  למה אתה צריך לתת לישראל ביתנו את כל מה שהם רק חלמו ,  ואז הבנתי שאתה מ-פ-ח-ד .  בעניין המע"מ ,  תהיה גבר ותתקפל .  בסוף כנראה תתקפל וזה יקרה לך כשאתה מנסה לא לעשות את זה ".  
" נסעת לפגישה חשובה מאוד ",  המשיכה לבני בהתייחסה לפגישת נתניהו עם נשיא ארה"ב ברק אובמה , " פגישה בה ישראל יושבת עם הנכס האסטרטגי החזק ביותר :  ארצות הברית .  פגישה כזו נועדה לקבוע איך מתקדמים יחד .  השמיים יכלו להיות הגבול .  איזה פספוס .  במקום להמריא ,  הורדת את כולנו לבונקר .  פספסת הזדמנות כמעט היסטורית ,  כי בנושאים המהותיים ביותר יכולנו להיות במקום אחר לגמרי עכשיו ". 

לבני לנתניהו : " אין ממשלה בירושלים "
 יו"ר האופוזיציה תקפה את רה"מ בכנסת . " בעניין המע"מ ,  תהיה גבר ותתקפל .  מה שמאפיין את נתניהו זה שהוא מ-פ-ח-ד "
 
