הקו האדום של אבו מאזן :  טראמפ נוגע בירושלים - וישראל זו שתשלם
הבטחת הבחירות של הנשיא האמריקני עשויה לגבות מאזרחי ישראל מחיר כבד .  יו"ר הרשות הפלסטינית כבר הוכיח לאורך השנים שנושא ירושלים עומד על ראש שמחתו ,  והוא מוכן ללכת עד הסוף
גם אם אינו מתכוון ,  נשיא ארה"ב דונלד טראמפ ,  עלול להשליך את ישראל לצרה שספק אם רצתה בה .  אפילו אם חלק קטן מהאיומים שנשמעים ביממה האחרונה מצד מדינות ערב והפלסטינים ייצא לפועל ,  המחיר שישלמו אזרחי ישראל על הבטחת הבחירות של טראמפ יהיה כבד .  הכרה אמריקנית בירושלים כבירת ישראל היא תביעה לגיטימית כמעט כמו העברת השגרירות ,  אך דווקא הצהרות מנהיגי המדינות הערביות המתונות ,  ממחישים כמה העיסוק בנושא בעייתי .  
לפי הודעת הנשיא טראמפ למנהיגים הערביים ,  בכוונתו להכריז על העברת השגרירות האמריקנית לירושלים ,  ולא להסתפק בהכרה בירושלים כבירת ישראל .  הוא שוחח על כך עם יו"ר הרשות הפלסטינית אבו מאזן ,  עם מלך ירדן עבדאללה ונשיא מצרים עבד אל פתח א-סיסי .  
עוד בוואלה !  NEWS:טראמפ הודיע לאבו מאזן ולמלך ירדן :  בכוונתי להעביר את השגרירות"טראמפ לא יעביר השגרירות לירושלים - אך יכיר בה כבירת ישראל"טראמפ על ההסדר של פלין : " לא הייתה קנוניה עם רוסיה "  
כל מנהיגי המדינות הערביות הסוניות שנחשבות  " מתונות ",  או כאלה המשתפות פעולה עם ישראל במישור הביטחוני ,  הזהירו מההשלכות החמורות של צעד שכזה ומפני הסלמה ,  מהפגיעה ברגשות מוסלמים בכל העולם .  מלך מרוקו ,  הליגה הערבית ,  סעודיה ,  שייח' אל-אזהר  המוסד האסלאמי החשוב ביותר בעולם הערבי  כולם שבים ומדגישים כי להעברת השגרירות יהיו השלכות קשות .  
את כל אלה מוביל אבו מאזן .  הוא ששוחח עם כל מנהיג ערבי או אירופי והזהיר שלמעשה שכזה תילווה הסלמה אלימה .  במובן הפנים פוליטי פלסטיני ,  אבו מאזן מסתמן הפעם כמוביל ולא מובל .  במקרה של הסלמה ,  אין מדובר פה באירוע שיתרחש בגלל  " זאב בודד ",  או ארגון מתחרה ,  אלא בהתדרדרות מכוונת על ידי הראיס עצמו ,  כמו בימיו  " היפים "  של יאסר ערפאת .  
ירושלים הייתה ונותרה הסדין האדום של אבו מאזן .  מהימים שבהם היה חלק מצוות המו"מ של אש"ף בקמפ דיוויד ב-2000 והתנגד להסכם שיוותר על ריבונות פלסטינית בהר הבית ועד היום .  בכל פעם שירושלים עולה על ראש שמחת המזרח התיכון ,  אבו מאזן מיד מגיב בעוצמה .  ביולי הוא הקפיא בצעד חסר תקדים את התיאום הביטחוני עם ישראל ,  וכעת הוא מנחה את אנשיו להסלים .  
הפתח קראו היום  ( שלישי )  לימי זעם ולהפגנות בימים רביעי ,  חמישי ושישי .  ניתן לשער שגם יינתן אור ירוק לתנזים להוציא אנשים לרחובות ולמנגנוני הביטחון לא לעצור את האנשים .  אבו מאזן נחוש שלא להניח לחמאס או לאף אחד אחר להוביל את המאבק בנושא ,  יהיה המחיר אשר יהיה .  נראה שלעבאס פחות אכפת שיואשם בהכשלת הפיוס ,  כל עוד לא יואשם שנכנע וויתר על ירושלים .  

הקו האדום של אבו מאזן :  טראמפ נוגע בירושלים - וישראל זו שתשלם
הבטחת הבחירות של הנשיא האמריקני עשויה לגבות מאזרחי ישראל מחיר כבד .  יו"ר הרשות הפלסטינית כבר הוכיח לאורך השנים שנושא ירושלים עומד על ראש שמחתו ,  והוא מוכן ללכת עד הסוף

