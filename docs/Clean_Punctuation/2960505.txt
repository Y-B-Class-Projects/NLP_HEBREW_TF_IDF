אח של פצוע בפיגוע דקירה התפרץ לעבר נתניהו : " אנחנו סלחנים לטרור "
 רמי כהן ,  שנדקר לפני 15 שנה על ידי מחבל ,  הוא אחיו של צביקה ,  שנפצע אנושות בפיגוע במעלה אדומים לפני שלושה חודשים .  הוא הטיח בראש הממשלה בטקס נפגעי פעולות האיבה בהר הרצל : " אנחנו לא יודעים איך להתמודד ".  בתום האירוע שוחחו השניים והתחבקו
משתתף בטקס נפגעי פעולות האיבה בהר הרצל בירושלים תקף היום  ( רביעי )  את ראש הממשלה בנימין נתניהו .  רמי כהן ,  אחיו של צביקה כהן ,  מאבטח בן 48 שנפצע באורח אנוש בפיגוע בקניון במעלה אדומים בחודש פברואר האחרון ,  הטיח בפני נתניהו כי הוא מטפל בטרור בכפפות של משי .
" הטרור פגש את משפחתי בפעם השנייה לפני חודשיים ,  כשמחבל רוצץ את גולגולתו של אחי ",  אמר לראש הממשלה רגע לפני שפתח את נאומו בטקס . " אני נפגעתי לפני 15 שנה ,  והפצעים עדיין לא הגלידו .  אנחנו מתנהגים בסלחנות ולא יודעים איך להתמודד ". 
בשנת 2000 נדקר האח כהן על ידי מחבל .  הוא היה נהג מונית ,  ונוסע שעלה לרכבו דקר אותו 11 פעמים בסמוך למחלף שורש .
 יום הזיכרון לחללי מערכות ישראל תשע"ו || פרויקט מיוחד"הגעגועים לא מרפים ":  מאות בטקס במצפור על שם אורון שאולעשור אחרי ,  ברכבת בחיפה לא שוכחים את החברים שנהרגו מרקטה של חיזבאללהסיפורם הנשכח של הכדורגלנים שנפלו חלל בג'ונגלים של פפואה גינאה החדשה 
נתניהו הביט בכהן ופתח את נאומו ללא תגובה .  לאחר מכן התייחס אליו בדבריו . " אני מבין אתכם  ( המשפחות השכולות )  ואותך ,  כי אני בן לאותה משפחה ",  ענה . " אני יודע כמה גדול הכאב ". 
נתניהו המשיך בדבריו : " אתמול התקיים טקס מרגש וקורע לב בכנסת .  שרו שם את שירו המופלא של ביאליק 'הכניסיני תחת כנפך' ,  שבו הוא אומר :  'אומרים ,  אהבה יש בעולם - מה זו אהבה ? ' הנה על הבמה עולה אהבה ,  בתה של דפנה מאיר ז"ל ,  שנרצחה בידי בני עוולה לעיני ילדיה בשעה שהגנה עליהם .
" ואהבה הקטנה נתנה תשובה מה זו אהבה גדולה  אהבת אם  שדפנה העניקה לה בשנים הקצרות שהיו להן יחד .  אהבה שתעמוד לה ביתר חייה ותחסר לה בהמשך דרכה .  כבן למשפחה שכולה אני מזדהה עם כאבכם .  כראש ממשלה אני מצדיע לכם .  כל דור לצערי יודע שכול ויתמות ,  ייסורים וכאב ".   
" אני הופך והופך במילה איבה .  היא לא חלק ממורשת עמנו .  זה לא סממן האופי שמאפיין אותנו .  בתולדות ישראל נעשה בה שימוש כדי לתאר יחס של איבה כלפינו .  אנחנו איננו מניפים דגל של איבה .  אנחנו דוגלים באחווה ,  בהושטת יד ,  בשלום לעמי העולם ולשכנינו  'לא יישא גוי אל גוי חרב' .  מי כתב את זה ?  מי הביא את זה לאנושות ?  
" הדבר הזה מוסיף להנחות אותנו ,  אבל אויבנו מסרבים להשלים עם נוכחותנו כאן .  הם רואים בכל אחד מאתנו ,  לובשים מדים ואזרחים היהודים ולא יהודים ,  יעד לפגיעה . 
" תאוות הרצח שלהם היא תולדה של שנאה עיוורת .  תוצאה של הסתה .  השמות מתחלפים ,  האירועים נשארים .  אנחנו קוראים לזה בשנה האחרונה 'טרור יחידים' .  הטרור בכל פעם לובש צורה ופושט צורה .  גם השנה נעקרו מתוכנו אנשים ונשים יקרים ,  וכל מקרה כזה הוא טרגדיה ששוברת את לבנו . 
" דווקא ברגעים אלה ,  עם כל העצב שאין לו סוף במעמקי החשכה ,  מתגלים בעוצמה כוחות החיים שלנו .  כבר בזירה עצמה מופגנת הערבות ההדדית שאיש נחלץ לעזרת אחיו  לא פעם בידיים חשופות ,  ממש כך ,  ובסיכון עצמי . 
" הנביא מיכה אומר :  'אל תשמחי אויבתי לי כי נפלתי קמתי כי אשב בחושך ה' אור לי' .  זהו המסר .  אנחנו קמים כל פעם .  קמים אחרי השבעה .  אנחנו עומדים ,  אחיזתנו בארץ מתבססת .  זהו יום קשה ,  הפצעים נפתחים מחדש ,  והעם כולו מתפלל שתמצאו את הכוחות להצמיח רקמות חדשות .  אינכם לבד .  אהבת העם ואחדותו מלווה אתכם .  אנחנו מתנחמים באחדותנו ובניצוצות האור שהותירו לנו יקירנו .  אני מבקש לאחל החלמה מהירה לפצועים ". 
בתום הטקס שוחח נתניהו עם רמי כהן ,  שהתפרץ לעברו בתחילת האירוע ,  והשניים התחבקו .  

אח של פצוע בפיגוע דקירה התפרץ לעבר נתניהו : " אנחנו סלחנים לטרור "
 רמי כהן ,  שנדקר לפני 15 שנה על ידי מחבל ,  הוא אחיו של צביקה ,  שנפצע אנושות בפיגוע במעלה אדומים לפני שלושה חודשים .  הוא הטיח בראש הממשלה בטקס נפגעי פעולות האיבה בהר הרצל : " אנחנו לא יודעים איך להתמודד ".  בתום האירוע שוחחו השניים והתחבקו

