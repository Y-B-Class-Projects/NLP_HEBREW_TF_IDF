נקם ב"ישראל היום ":  התעלול הטלפוני של כבל ללשכת נתניהו
כתגובת נגד להצעת החוק של חבר הכנסת נגד  " ישראל היום ",  פרסם החינמון הפופולרי את מספר לשכתו בכנסת ,  וביקש מקוראיו  " להגיד לו מה דעתכם על ההצעה ".  כבל מצדו ,  הפעיל שירות  " עקוב אחרי "  ללשכת ראש הממשלה
איתן כבל נגד בנימין נתניהו ,  עכשיו גם בגרסת ההטרדות הטלפוניות :  מחר  ( רביעי )  תעלה במליאת הכנסת בקריאה טרומית הצעת החוק שאותה מוביל חבר הכנסת מהעבודה ,  אשר זכתה לשם  " חוק ישראל היום ".  ההצעה מנוסחת כך שהיא תפורה למידותיו של החינמון הפופולרי והנפוץ המזוהה עם ראש הממשלה ,  ומבקשת לחייב למכור את העיתון בכסף ,  במקום להפיצו בחינם .  בהצעה נכתב כי  " עיתון יומי ,  שהוא אחד מארבעת העיתונים הנפוצים ביותר במדינה ,  יעלה לכל הפחות 70% ממחירו של העיתון המתחרה הזול ביותר ".  
מטבע הדברים ,  עוררה ההצעה התנגדות חריפה במערכת  " ישראל היום ",  אשר בחרה לפרסם היום במהדורה היומית חמש תמונות של כבל עם הכיתוב הסרקסטי : " הנה כבל ,  חמש תמונות .  אם תבקש יפה ,  נצייר סביבן לבבות ורודים ונפזר עליהן נצנצים כמו בכרטיסי ברכה ,  הולך ?  ".  הכיתוב והתמונות הן תשובה ליחס המועדף שאותו מקבל כבל ,  לטענת ישראל היום ,  בעיתון המתחרה  " ידיעות אחרונות ".  אלא שבמערכת לא הסתפקו בכך וגם צירפו את המספר של הלשכה של כבל בכנסת .  הם קראו לקוראי העיתון להתקשר לשם ו"להגיד לו מה דעתכם על הצעת החוק ".  
וואלה !  חדשות - הסיפורים החמים:מלך הקזינו וגובה החובות :  כך פעל העבריין מיכאל מורעקב חשיפת וואלה !  :  לא ייקרא רחוב על שם סער באור יהודהדירוג :  צה"ל הצבא החזק ביותר במזרח התיכון 
החל מהבוקר העידו עובדים בלשכת כבל על מבול של טלפונים מצד קוראים שביקשו להביע מחאה על הצעת החוק השנויה במחלוקת .  כעבור שעתיים ,  כאשר פעילות הלשכה שותקה הלכה למעשה ,  בחר כבל בעצת עובדיו לעשות מעשה .  הוא הפעיל שירות  " עקוב אחרי ",  כך שהטלפונים הזועמים על סגירת העיתון יגיעו ללשכת ראש הממשלה .
 בשעות אחר הצהריים גם בלשכת נתניהו מאסו בתעלול ,  ושלחו עובד טכני של הכנסת כדי שינתק את השירות בלשכתו של חבר הכנסת .  בלשכתו של כבל אמרו בתגובה : " ש'ישראל היום' יאכלו את הדייסה שהם בישלו ושיסבירו לביבי למה הוא לא יכול היה לעבוד היום בשקט ".  
מלבד ההטרדות הטלפוניות ,  מעוררת ההצעה מתיחות גדולה בתוך סיעות הקואליציה .  היוזמים החליטו להעלות את ההצעה להצבעה מחר ,  מבלי שתאושר קודם לכן בוועדת השרים לענייני חקיקה ,  כמקובל .  למרות זאת ,  מסתמן כי יו"ר הקואליציה ,  ח"כ זאב אלקין ( הליכוד )  ,  יאפשר באופן חריג לחברי הקואליציה חופש הצבעה סביב הצעת החוק .  סיכוייה לעבור נראים סבירים ,  אם כי קשה לחזות כמה מחברי הכנסת יגיעו להשתתף בהצבעה ,  מה גם שמדובר בקריאה הטרומית .  
מלשכת ראש הממשלה טרם נמסרה תגובה לדברים .
 לפניות לכתב עמרי נחמיאס - omri_n@walla.net.il 

נקם ב"ישראל היום ":  התעלול הטלפוני של כבל ללשכת נתניהו
כתגובת נגד להצעת החוק של חבר הכנסת נגד  " ישראל היום ",  פרסם החינמון הפופולרי את מספר לשכתו בכנסת ,  וביקש מקוראיו  " להגיד לו מה דעתכם על ההצעה ".  כבל מצדו ,  הפעיל שירות  " עקוב אחרי "  ללשכת ראש הממשלה

