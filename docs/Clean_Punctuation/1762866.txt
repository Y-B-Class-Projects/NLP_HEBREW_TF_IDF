נתניהו בחיפה :  יפקח אחר פעולות כיבוי האש 
רה"מ פנה ליוון ,  קפריסין ,  רוסיה ואיטליה בבקשה שיסייעו במאמצי כיבוי האש בכרמל . " אנחנו רותמים את כל כוחות המדינה על מנת לחלץ את הפצועים ולעצור את האש ",  אמר
 ( צילום :  גדעון צנטנר ושי מכלוף ,  עריכת וידאו :  דורון שטיין ) 
ראש הממשלה ,  בנימין נתניהו ,  ביטל את כל פגישותיו ופנה הערב  ( חמישי )  לראשי יוון ,  קפריסין ,  איטליה ורוסיה במטרה לגייס כוחות כיבוי אוויריים נוספים ממדינות אלו לטובת כיבוי שריפת הענק שמשתוללת בכרמל .  בשריפה נהרגו 40 סוהרים שנסעו באוטובוס שהתהפך כשהיה בדרכו לחלץ אסירים מכלא דמון .  
נתניהו וצוותו עושים בשעה זו את דרכם לעבר מוקדי השריפה בכרמל .  נתניהו יקבל במקום סקירות על הטיפול באש ובפצועים ויפקח מקרוב אחר העבודות .
" אנחנו רותמים את כל הכוחות של המדינה כדי לטפל באסון הזה ,  על מנת לחלץ את הפצועים ולעצור את האש ",  אמר ראש הממשלה , " זהו אסון בהיקף שלא הכרנו .  שוחחתי לפני דקות אחדות עם השר לביטחון פנים ומשטרת המחוז .  דיברתי גם עם שר הביטחון ,  שיעמיד את כל הכוחות האפשריים של צה"ל ". 
נתניהו הוסיף כי  " ידענו רגעים קשים ומן הסתם נצטרך להפיק הרבה מאוד לקחים כדי להתמודד עם אסונות מהסוג הזה ,  אבל ברגע זה עלינו לשמור על חייהם של הכוחות המטפלים באסון .  אני חושב שהם פועלים בצורה יוצאת מן הכלל ,  בגבורה ,  במסירות ובאחריות ועוד מלאכתם לפניהם ".  נתניהו אמר את הדברים באירוע הענקת אות הצטיינות למאבק בסחר בבני אדם .
 נשיא המדינה שמעון פרס התייחס לאסון שאירע בשריפה בכרמל ואמר כי  " הלב שלנו עם הכבאים שנלחמים באומץ לב מדהים וחלקם אף נפצעו .  אם יש משהו להגיד זה שהם מגלים גבורה שמסמלת את החנוכה .  אנחנו מתפללים לנס ולגמר השריפה ".  
גם שר הביטחון אהוד ברק התייחס לאסון .  לדבריו , " מדובר באסון כבד ,  ולבנו עם משפחות ההרוגים .  הוריתי לצה"ל להעמיד את כל הכוחות הנדרשים כדי לכבות את השריפה ולטפל בנפגעים ובלכודים .  צה"ל פועל מהרגע שנודע על האסון כדי לסייע בכל הכוחות האפשריים להתגבר על השריפה העזה ומעמיד לרשות הנפגעים את כל האמצעים הנדרשים ". 
בשריפה שפרצה בצהרים באזור הכרמל עלו באש אלפי דונמים של יער .  האש התפשטה לקיבוץ בית אורן ולעוספיה .  במהלך השריפה נקלע לתוך האש אוטובוס ,  40 מנוסעיו נהרגו ונוסעים רבים נפצעו .
 
נתניהו בחיפה :  יפקח אחר פעולות כיבוי האש 
רה"מ פנה ליוון ,  קפריסין ,  רוסיה ואיטליה בבקשה שיסייעו במאמצי כיבוי האש בכרמל . " אנחנו רותמים את כל כוחות המדינה על מנת לחלץ את הפצועים ולעצור את האש ",  אמר

