אובמה וישראל - עכשיו תאכלו את הכובע
המפגש הידידותי בין נתניהו לאובמה ודבריו של אובמה בראיון שהעניק ליונית לוי מ"ערוץ 2 "  צריכים לגרום לכמה אנשים בתוכנו לאכול את הכובע .  אלה שהלקו את ממשלת נתניהו על כך שהיא יוצרת קרע עמוק ונורא בינינו לבין האמריקנים בשל מדיניותה הסרבנית והקיצונית - טעו ,  ובגדול .  
איך בכלל ניתן לכנות  " סרבנית "  ו"קיצונית "  מדיניות של ראש ממשלה ,  שהסכים לחלוקת הארץ ולהקמת מדינה פלסטינית וקיבל החלטה חסרת תקדים שאף ממשלה לפניו לא קיבלה כמותה  ( להקפיא לחלוטין את כל הבנייה ביהודה ושומרון )  ?  העובדה שמדיניות זו לא מנעה את המשברים החוזרים ונשנים ביחסים עם ארה"ב מעידה על כך שהמשבר לא נבע ממדיניות ישראל ,  אלא ממדיניותו של אובמה .  
מכאן ,  שהמהפך בהתייחסותו של אובמה לישראל קשור למדיניות האמריקנית החדשה .  ניסיונו המגושם של אובמה לטעון שאין כל שינוי ,  ושכל העת הוא אהד את ישראל ויחסו לנתניהו היה ידידותי והוגן מלכתחילה - אינו עומד במבחן העובדות .  הדוגמה הבולטת לכך טמונה בדברים החשובים שאמר אובמה בנוגע למחויבות האמריקנית לעליונות האסטרטגית של ישראל ,  חודש וחצי בלבד לאחר שארה"ב תמכה לראשונה בהחלטה אנטי ? ישראלית בנדון .  לא זו בלבד שאובמה חזר למדיניות המסורתית של ארה"ב בנושא זה ,  אלא שהוא הרחיק לכת מעבר לקודמיו כשהביע את המחויבות הזו בפומבי .  
מה גרם לשינוי קיצוני וחד כל כך ?  יש הרואים בכך תפנית טקטית קטנה וקצרת מועד ,  כחלק מהניסיון ללחוץ על נתניהו לוויתורים מדיניים - כשהפעם מחליף הגזר את המקל ,  עד הפעם הבאה .  יש הרואים בכך טקטיקה פוליטית של אובמה לקראת הבחירות לקונגרס בנובמבר .  לאחר הבחירות הוא יחזור לסורו  ( עד הבחירות לנשיאות )  .  לעומת זאת ,  יש הרואים את השינוי כאסטרטגיה חדשה של ממשל אובמה .  
השינוי טרי מכדי שניתן יהיה לנתחו ולפענח אותו .  אולם אני רואה סיבות טובות המצדיקות שינוי אסטרטגי ,  ואולי יש בהן כדי להסביר את המפנה .
 הניסיון להציג את אובמה כאנטישמי ,  כאיסלאמיסט  ( תוך כדי היתלות גזענית בשמו האמצעי - חוסיין )  היתה מופרכת וחסרת שחר מעיקרה .  היחס העוין של אובמה כלפי ישראל נבע ממקום אחר לגמרי .  
חזונו של אובמה הוא חזון של שלום .  הוא רואה במלחמת הציביליזציות בין העולם החופשי לבין האיסלם הקיצוני איום על שלום העולם .  אובמה תפס את עצמו באופן משיחי ,  כאדם שיביא לפיוס בין הציביליזציות .  הוא האמין שהדרך היא פייסנות כלפי העולם המוסלמי .  הוא רץ לאנקרה ולקהיר ונשא נאומי פייסנות מביכים .  הוא הושיט יד לאחמדינג'ד וניסה להגיע עימו להסדרים באמצעות הידברות .
 רצונו ,  כנשיא ארה"ב ,  לשים קץ לעימות הזה חיובי ביסודו ,  אך מביך בנאיביות שלו .  אילו הנאיביות הזו היתה בחייו האישיים של אובמה ,  ניחא .  כאשר מדובר בשלום העולם ,  זו נאיביות מסוכנת .  האיסלם הג'יהאדיסטי הכריז מלחמת חורמה נגד העולם החופשי .  מתקפת הטרור על ארה"ב ב ? 2001 לא היתה אירוע בודד ,  אלא צעד אחד בלבד במלחמה הזו .  ולתפקיד צ'כוסלובקיה במלחמה הזו ליהק אובמה את ישראל שהפריעה לחזונו הפייסני ,  ולכן הוא התייחס אליה כאל עצם בגרון .  הוא ניסה ללחוץ על ישראל בתקווה שעצם הלחץ הזה ועצם השפלתה של ישראל יקרבו את האיסלם אליו ואל ארה"ב .
 המדיניות הזו נחלה כישלון חרוץ .  טורקיה ערקה מן המערב וחברה לציר הרשע של האיסלם הג'יהאדיסטי ,  דבר הבא לידי ביטוי הן בלוחמנות כלפי ישראל והן בניסיונות לסייע לאירן להתחמק מן הסנקציות .  אחמדינג'ד דחה בבוז את ידו המושטת של אובמה והקצין את מדיניותו ואת התבטאויותיו .  גם צפון קוריאה הצטרפה לחגיגה והיא מרשה לעצמה התנהגות שממנה נמנעה בתקופת הממשל הקודם .  ואם האמין אובמה שהקו האנטי ? ישראלי יעודד את הפלסטינים להתגמש ולהתקדם להסדר ,  הוא נוכח לדעת שהקו שלו גרם לפלסטינים להקצין את עמדתם ,  ובכך הוא רק הרחיק את המו"מ ואת הסיכוי לשלום .  
המסקנה ההגיונית המצופה מברק אובמה היא התפכחות .  החודשים הבאים יעידו אם אכן נפל לנשיא ארה"ב האסימון .
 
אובמה וישראל - עכשיו תאכלו את הכובע
nan
