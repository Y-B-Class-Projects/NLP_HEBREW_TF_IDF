סוריה :  המו"מ בין ישראל לרשות נועד לכישלון
העיתונות הממלכתית בדמשק גינתה את הודעת הממשל האמריקאי על השקת מו"מ ישיר בין הצדדים . " אין טעם בחידוש המגעים שיסתיימו בכישלון או בהסכם ,  אשר השלכותיו יהיו גרועות יותר מאלה של אוסלו "
 חידוש המו"מ הישיר בין ישראל לרשות הפלסטינית עלול להיות בזבוז זמן ,  אם ארצות הברית לא תלחץ על ירושלים .  כך נטען אחר הצהריים  ( ראשון )  בעיתונות הממלכתית בסוריה . 
" אם אין בכוונת הממשל האמריקאי להפעיל לחץ אמיתי על ישראל ;  אם קצרה ידו של הקוורטט הבינלאומי  אז אין טעם לחידוש המגעים ",  נכתב במאמר בעיתון הסורי 'תישרין' .  עוד נכתב ,  כי ישראל נדרשת לקבל את החלטות הקהילה הבינלאומית ולעצור את הבנייה בהתנחלויות ,  בשטחי הגדה המערבית ובמזרח ירושלים . " אין טעם בחידוש המגעים ,  אשר יסתיימו בכישלון או בהסכם ,  אשר השלכותיו יהיו גרועות יותר מאלה של אוסלו ",  נטען בעיתון .
 העיתון הסורי אל-וואטן הביע עמדה ספקנית יותר ,  וציין כי יו"ר הרשות הפלסטינית אבו מאזן ניאות להיכנס למו"מ בספטמבר רק כדי לרצות את הבית הלבן .  בעיתון נכתב כי  " אבו מאזן יפתח במגעים חסרי תועלת ,  אשר לא יובילו לשיקום ירושלים או להשבת הזכויות לעם הפלסטיני ".  עוד נאמר בו ,  כי יו"ר הרשות  " התנער מהעם הפלסטיני ,  וזאת כדי לספק את דרישת הבית הלבן ".  
ביום שישי הודיעה ארצות הברית על חידוש השיחות הישירות בין ישראל לפלסטינים .  מזכירת המדינה האמריקאית הילרי קלינטון הודיעה במסיבת עיתונאים כי ארה"ב הזמינה את יו"ר הרשות הפלסטינית אבו מאזן וכן את ראש הממשלה בנימין נתניהו לפגישה בבית הלבן בוושינגטון ב-2 בספטמבר .
 
סוריה :  המו"מ בין ישראל לרשות נועד לכישלון
העיתונות הממלכתית בדמשק גינתה את הודעת הממשל האמריקאי על השקת מו"מ ישיר בין הצדדים . " אין טעם בחידוש המגעים שיסתיימו בכישלון או בהסכם ,  אשר השלכותיו יהיו גרועות יותר מאלה של אוסלו "
 
