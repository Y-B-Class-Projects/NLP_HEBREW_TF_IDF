לאחר שהוקפאו :  כספי המסים יועברו לרשות הפלסטינית
העברת הכספים ,  המיועדים לתשלום משכורות הפקידים ,  הושעתה מאז שדרוג מעמד הפלסטינים באו"ם בנובמבר .  בלשכת נתניהו הבהירו :  מדובר בצעד חד-פעמי .  מחר צפויה פגישה בין הצדדים
ישראל החליטה לחדש את העברת כספי המסים לרשות הפלסטינית ולהעביר את כ-100 מיליון דולרים של חודש דצמבר בימים הקרובים ,  וזאת לאחר שמאז שדרוג מעמד הרשות באו"ם בסוף חודש נובמבר ,  הושעתה העברת הכספים .  גורם רשמי בלשכתו של ראש הממשלה בנימין נתניהו מסר אמש  ( שלישי )  כי  " בשל המצוקה הכלכלית ברשות הפלסטינית החליט ראש הממשלה בנימין נתניהו להעביר לרשות הפלסטינית באופן חד-פעמי את כספי המסים של החודש שעבר ".  אתמול דווח כי נציגי משרד האוצר הפלסטיני צפויים להיפגש היום עם עמיתיהם מישראל ,  לפגישה ראשונה מאז הפנייה הפלסטינית לאו"ם ,  ולדון עמם בכספי המסים שטרם הועברו לידי הרשות .  
לפי ההסכמים הכלכליים בין ישראל לבין הרשות הפלסטינית ,  מדי חודש מעבירה ישראל סכום של כ-100 מיליון דולרים מכספי המסים של הרשות הפלסטינית ,  המיועדים לתשלום משכורות לפקידי הממשלה ומנגנוני הביטחון .  לאחר פניית הרשות הפלסטינית הודיעה ישראל בתגובה כי לא תעביר את כספי המסים לרשות ,  ובמקום זאת השתמשה בכספים לחילוט החוב לחברת החשמל בישראל ,  שעמד על כ-700 מיליון שקלים .  בשבועות האחרונים הפעילה הקהילה הבינלאומית לחצים על ישראל לחדש את העברת כספי המסים ,  על רקע קריאות מצוקה כלכלית הולכות וגוברות בגדה המערבית .  גם מערכת הביטחון תמכה בחידוש שיתוף הפעולה הכלכלי .
 כפי שפורסם בוואלה !  חדשות ,  במסגרת צעדי הענישה כלפי אבו מאזן השעתה ישראל גם את יישום ההסכם היחיד של ממשלת נתניהו היוצאת עם הרשות הפלסטינית ,  עליו חתמו שר האוצר יובל שטייניץ וראש הממשלה הפלסטיני סלאם פיאד בסוף חודש יולי האחרון .  ההסכם נועד להגביר את שיתוף הפעולה בתחום המיסוי והמלחמה בהברחות הון .  יישום ההסדרים הכלכליים בהסכם היה אמור להתחיל ב-1 בינואר 2013 ,  אך בעקבות הפנייה לאו"ם לא התקיימו מפגשים בין אנשי המקצוע משני הצדדים .  
לקריאה נוספת:הפלסטינים :  נעבוד עם כל ממשלה שתכיר בגבולות 67'ישראל : " שינוי שם הרשות ל'מדינת פלסטין'  גימיק"בניגוד לקריאות במערב :  הממשלה הקפיאה הסכם כלכלי עם הפלסטינים
לפניות לכתבת טל שלו :  tal_sh@walla.net.il 

לאחר שהוקפאו :  כספי המסים יועברו לרשות הפלסטינית
העברת הכספים ,  המיועדים לתשלום משכורות הפקידים ,  הושעתה מאז שדרוג מעמד הפלסטינים באו"ם בנובמבר .  בלשכת נתניהו הבהירו :  מדובר בצעד חד-פעמי .  מחר צפויה פגישה בין הצדדים

