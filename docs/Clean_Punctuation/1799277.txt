הרב דרוקמן לרה"מ :  מתיישבי יו"ש אינם אויבים
אחד מבכירי הרבנים בציונות הדתית שיגר מכתב לנתניהו בעקבות הפינוי בחוות גלעד ומחה על  " פגיעה חמורה ברגשות הדתיים של המתיישבים ".  נתניהו :  האחריות על הפינוי אתמול מוטלת על ברק
הרב חיים דרוקמן ,  ראש ישיבת אור עציון ומבכירי הרבנים בציונות הדתית ,  שיגר הבוקר  ( שלישי )  מחאה חריפה לראש הממשלה בנימין נתניהו על פינוי חוות גלעד אתמול .  לדברי מקורביו ,  הרב מחה על  " ירי מכוון לעבר אזרחים ועל הפגיעה החמורה ברגשותיהם הדתיים של המתיישבים - תופעה שחוזרת על עצמה בכך ששוטרים גררו בבושת פנים נשים נשואות ונערות שהיו במקום ". 
במחאתו לראש הממשלה ציין הרב דרוקמן שראוי היה שפעילות דומה של  " הרס אוהלים ,  צריפונים ופחונים "  ביהודה ושומרון הייתה מתואמת עם מנהיגי הציבור הדתי וציבור המתיישבים .  לדבריו  " המתיישבים ביו"ש אינם אויב המדינה ולפיכך לא מכוונים עליהם כלי נשק ". 
בתגובה למחאת הרב דרוקמן פנה נתן אשל ,  ראש לשכתו של נתניהו ,  לאפרים מאיר ,  עוזרו של דרוקמן ,  והבהיר לו כי בדיון שהתקיים אמש אצל ראש הממשלה הועלה לדיון הפינוי בחוות גלעד ,  לצד הירי והפגיעה ברגשותיהם הדתיים של המתיישבים .  בדיון של נתניהו השתתפו גם היועץ המשפטי לממשלה יהודה ויינשטיין ,  שר הביטחון אהוד ברק ,  השר לעניינים אסטרטגיים משה יעלון והמפכ"ל המיועד יוחנן דנינו .  בסיומו הטיל נתניהו את כובד האחריות לפינוי ,  גם בדיעבד וגם למכתחילה ,  על שר הביטחון אהוד ברק .
 בשיחה עם וואלה !  חדשות אמר הרב דרוקמן ,  כי  " אני מצטער מאוד שהדברים נעשו כפי שנעשו ,  טוב יהיה אם מכאן ולהבא הדברים לא יחזרו על עצמם ".  בתגובה להטלת האחריות של נתניהו על ברק אמר דרוקמן כי  " אני סומך על ראש הממשלה ,  ברק הוא אחד השרים שלו ". 

הרב דרוקמן לרה"מ :  מתיישבי יו"ש אינם אויבים
אחד מבכירי הרבנים בציונות הדתית שיגר מכתב לנתניהו בעקבות הפינוי בחוות גלעד ומחה על  " פגיעה חמורה ברגשות הדתיים של המתיישבים ".  נתניהו :  האחריות על הפינוי אתמול מוטלת על ברק

