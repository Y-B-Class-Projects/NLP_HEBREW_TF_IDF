שנה אחרי משבר השגרירות :  נתניהו ועבדאללה מלך ירדן נועדו בעמאן
ראש הממשלה נפגש עם המלך בבירת השכנה ממזרח ,  שם שוחחו השניים על ההתפתחויות האזוריות ,  על התהליך המדיני ועל היחסים הכלכליים בין שתי המדינות .  נתניהו חזר על מחויבותה של ישראל לסטטוס קוו בירושלים
 ( נתניהו בשיחה עם השגרירה בעמאן לאחר תקרית המאבטח ,  ביולי שעבר )  
ראש הממשלה בנימין נתניהו נועד היום  ( שני )  עם עבדאללה מלך ירדן בעמאן .  ממשרד ראש הממשלה נמסר כי השניים שוחחו על ההתפתחויות באזור ,  על קידום התהליך המדיני ועל קידום היחסים הכלכליים בין שתי המדינות .  עוד נמסר כי נתניהו חזר על מחויבותה של ישראל לשמירת הסטטוס קוו במקומות הקדושים בירושלים .  בכלי תקשורת בירדן דווח כי המלך הדגיש בפניו של ראש הממשלה את הצורך להתקדם בפתרון הסכסוך עם הפלסטינים על בסיס פתרון שתי המדינות .
 השניים נועדו לראשונה מאז משבר השגרירות בעמאן ,  ביולי אשתקד .  אז ,  ברקע המתיחות סביב הצבת המגנומטרים בהר הבית ,  אירעה תקרית שבמהלכה ירה מאבטח ישראלי למוות בשני אזרחים ירדנים במבנה השגרירות .
 בעקבות אותה תקרית תקף עבדאללה את נתניהו והזהיר מפגיעה ביחסים בין המדינות .  לאחר שנתניהו נפגש עם המאבטח נמסר מארמונו של המלך כי מדובר ב"התנהגות פרובוקטיבית ,  שמכעיסה את כולנו ומאיימת על הביטחון האזורי ומתדלקת את הקיצונים ". 
לקריאה נוספת:אחרי הסיוע מסעודיה : " ירדן החזירה את השגריר מאיראן"עבדאללה תוקף את נתניהו : " להתנהגותו יהיו השלכות על היחסים "  
בפברואר מינה משרד החוץ את אמיר וייסברוד לתפקיד השגריר בעמאן ,  במקומה של עינת שלאין שכיהנה בתפקיד בזמן התקרית בשנה שעברה .  וייסברוד ,  בעברו ראש חטיבת מזרח תיכון במרכז למחקר מדיני במשרד החוץ ,  שירת בעבר בממלכה וכן במרוקו .  ההודעה על מינויו יצאה שבועות ספורים לאחר שירושלים ועמאן הגיעו להסכמות על תשלום פיצויים שיועברו למשפחות ההרוגים בתקרית בשגרירות ,  וכן למשפחתו של השופט ראיד א-זעייתר ,  שנורה למוות בידי כוח צה"ל במעבר אלנבי בחודש מרץ 2014 .
 בשבוע שעבר החזירה עמאן את שגרירה מאיראן בשל התערבותה בענייניהן של מדינות באזור .  גורם ירדני בכיר צוטט ברשת אל-ערביה כאומר שהסיבה להחזרת השגריר היא כי טהראן פגעה בביטחונן של מדינות באזור ובמיוחד בזה של ערב הסעודית .  הגורם הוסיף כי  " בשלב זה אין כוונה למנות שגריר אחר בטהראן ". 
 ( עדכון ראשון :  21:02 )  

שנה אחרי משבר השגרירות :  נתניהו ועבדאללה מלך ירדן נועדו בעמאן
ראש הממשלה נפגש עם המלך בבירת השכנה ממזרח ,  שם שוחחו השניים על ההתפתחויות האזוריות ,  על התהליך המדיני ועל היחסים הכלכליים בין שתי המדינות .  נתניהו חזר על מחויבותה של ישראל לסטטוס קוו בירושלים

