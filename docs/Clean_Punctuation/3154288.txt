מופע האשליות של נתניהו :  הר המסמכים שהוליד עבר 
" איראן שיקרה ",  כך קבע אמש ראש הממשלה כשחשף מסמכים ישנים ומאובקים על תכנית הגרעין שלה .  אין זה משנה שנאום נתניהו לא חידש דבר ואף מעמיד את ישראל בסיכון כפול ,  נראה כי הדבר היחיד שמעניין אותו הוא השהיית הדיון הפלילי נגדו
 ( בווידאו ,  ראש הממשלה מציג את המסמכים על תכנית הגרעין ,  אתמול )  
ראש הממשלה בנימין נתניהו העניק אמש  ( שני )  הכשר  " בד"ץ "  לתכנית הגרעין של איראן .  אחרי ששיבח רבות את יכולותיו המפוארות של המודיעין הישראלי ,  על כך שהפגין כושר לוגיסטי ושינע מטהראן חצי טון מסמכים שגולגלו בשטיחים פרסיים והוחבאו מתחת לשקי פיסטוק חלבי ,  הודה נתניהו שהמודיעין המהולל הזה לא מצא ולו בדל ראייה להפרה עכשווית של התחייבות איראנית בהסכם הגרעין .  
מי שמדבר בהרחבה כזו על מה שקרה לפני שנים ועל נפלאות החדירה של המודיעין ולא טורח לספק קמצוץ מהעובדות על מה שהתרחש מאז קיץ 2015 ,  כאילו מאשר בצער שאין מה לדווח .  
נתניהו ניצב בקריה כקוסם ,  אמן אשליות ,  המסיר את הלוט מהפתעה אחר הפתעה ,  קובץ אחר קובץ ,  דיסק אחר דיסק .  מה רבה הייתה האכזבה כשמאחורי הווילון האחרון לא נחשף האייתוללה חמינאי או מוטב ,  קאסם סולימאני האכזר .  
עוד באותו נושא:נתניהו לא שלף אקדח מעשן ,  אך ההישג המודיעיני יניב פירות בלחץ על איראן"תיאטרון פוליטי ":  כך סיקרו בעולם את נאום  " הארכיון האטומי "  של נתניהוטראמפ על נאום נתניהו :  ההסכם עם איראן גרוע ;  מעשיה לא מקובלים עליי 
זהו אירוע שהפך למנהג בידי נתניהו - שבוע-שבועיים לפני אירוע פוליטי חשוב כדוגמת ,  בחירות לכנסת בישראל או החלטה שרירותית בוושינגטון - הוא נואם על איראן .  הופעתו הפעם הייתה שערורייה בסדר הגודל של פלישתו לקונגרס במרץ 2015 ,  שם נאם כדי להתערב בהכרעה אמריקנית ריבונית .  הפקעת שידור בזמן חדשות הערב על מנת לדבר באנגלית לקהל זר ,  הייתה צריכה להמריד את ערוצי הטלוויזיה .  אתה ישראלי - דבר ועברית וענה לשאלות .  
בסתיו 2007 ,  כשקהילת המודיעין האמריקנית קבעה שמזה ארבע שנים איראן עומדת בהחלטתה להקפיא את תכניתה להשגת נשק גרעיני ,  מיזם  " עמאד ",  ששמו נחשף בפרסומי הסוכנות הבינלאומית לאנרגיה אטומית ,  ישראל נדהמה ,  אך מיהרה להתיישר עם הסי-איי-אי לפחות עד שנתניהו הגיע .  מסמכי הארכיון יעוררו אצל גנרל מייקל היידן ועמיתיו מהעשור הקודם שביעות רצון - היום הם יכולים לאמת את קביעותיהם שהיו אז שנויות במחלוקת . 
" איראן שיקרה ",  אמר נתניהו וטבע את הכותרת .  שיקרה ,  בלשון עבר .  אך מי אינו משקר ,  ועוד בתחום הגרעיני .  ממי למדו האיראנים לשקר בהקשר זה ומאיזו שפה תירגמו את השקרים כהכרח ממלכתי .  לנתניהו אין הוכחה שאיראן משקרת בהווה וזה שיא הנבזות .  הרי אין רמאים גדולים מהם ,  ודווקא עכשיו ,  כשמלהקים אותם לתפקיד טבעי של שחקני אופי ,  הם נמנעים בזדון מלשקר .  רק ארכי-נוכלים יכולים להתאפק כדי להשיג את מטרתם .  
ההיסטוריונים קבעו כי גם  " ספרד שיקרה ".  זה אמנם היה בתקופת האינקוויזיציה ,  אותה חקר מלומד קודם במשפחת נתניהו ,  אבל מה זה חשוב ,  אין מוקדם או מאוחר בתורה .
 כעת מבחנו של נתניהו הוא לא מה אומר איש האמת הידוע ,  טראמפ ,  אלא כיצד יעידו בקונגרס ראשי המודיעין והצבא ,  שהתבטאו פה אחד בשבועות האחרונים ,  בעד דבקות בהסכם הגרעין מפני שאיראן מקפידה שלא להפר את החלק שלה בו .  
ישראל ידועה במניפולציה שהפוליטיקאים שלה עושים במודיעין שהמקצוענים שלה אוספים וחוקרים .  אנשי אמ"ן מתמרמרים כשמציגים אותם כמשתפי פעולה עם ביזוי המודיעין .  לטענתם ,  הם לעולם לא מסלפים ,  לכל היותר ידגישו נקודות מסוימות לבקשת הקברניטים ויחרישו באשר לאחרות .  
התוצאה עלולה להיות זהה ,  עבור אוזן שאיננה רגישה לדקויות ,  במיוחד אם קציני אמ"ן יישלחו למסע הסברה .  כך גם מערכת ביטחון המידע והצנזורה הצבאית - אינם מיקשה אחת אבל עם היגיון אחיד .  אילו התקשורת הייתה חושפת שלשום את סיפור הארכיון ,  היו מטיחים בה שהסגירה סוד ביטחוני כמוס והשב"כ היה נשלח למצוד אחר מקורות שותפי סוד .  אבל לנתניהו מותר .  כל זאת ,  בתקווה שלא יאונה רע לסוכנים שכן ,  כלא  " אווין "  באיראן איננו אגף עשר בכלא מעשיהו .  
אפשר לנחש את אכזבתו של נתניהו כשהתייצב אצלו ראש המוסד , " יוס-מן "  שכמותו ולשעבר מתחנף סידרתי לשרה ,  כדי לדווח לו על החדשות הטובות והרעות :
" בוס ?  "" כן יוס .  יש ?  "" הארכיון בידינו .  500 קילו .  שילמו על משקל יתר של 20 מזוודות ".   " לא חשוב .  העיקר - מצאנו מה שחיפשנו ?  "" בערך .  החומר הכי טרי שם הוא מ-2003 "" לא נורא ,  נעבור לתכנית ב' - שיווק ואריזה .  יין ישן בבקבוק חדש .  ההווה משעמם אבל כל העבר לפנינו "
 ההר שנתניהו יצק אתמול לאורך שעות ,  הוליד עבר או ארכיבר .  עכשיו הסיכון לישראל כפול - שיטות מודיעיניות שעלולות להיחשף ייפגעו והקשב העולמי יתמקד בדימונה .  מעתה המאזן יהיה לרעתה של ישראל ,  אבל מה אכפת לנתניהו ,  העיקר שהדיון בתיקיו הפליליים ישתהה ולבסוף ייגנז בארכיון .  

מופע האשליות של נתניהו :  הר המסמכים שהוליד עבר 
" איראן שיקרה ",  כך קבע אמש ראש הממשלה כשחשף מסמכים ישנים ומאובקים על תכנית הגרעין שלה .  אין זה משנה שנאום נתניהו לא חידש דבר ואף מעמיד את ישראל בסיכון כפול ,  נראה כי הדבר היחיד שמעניין אותו הוא השהיית הדיון הפלילי נגדו

