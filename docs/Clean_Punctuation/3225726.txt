הבית הלבן :  טראמפ ונתניהו ייפגשו בוושינגטון ביום שני הקרוב
בהודעה נמסר כי שני המנהיגים יקיימו פגישה ,  במהלכה ידונו בנושאים המשותפים לשתי המדינות וכן בפעולות הנעשות במזרח התיכון .  למחרת ייארח הנשיא את נתניהו לארוחת ערב משותפת
ראש הממשלה בנימין נתניהו ייפגש בשבוע הבא עם נשיא ארצות הברית דונלד טראמפ בוושינגטון - כך נמסר היום  ( רביעי )  מטעם הבית הלבן .  בהודעה נכתב כי שני המנהיגים יקיימו פגישה ביום שני ,  במהלכה ידונו בנושאים המשותפים לשתי המדינות וכן בפעולות הנעשות במזרח התיכון .  למחרת ייארח הנשיא את נתניהו לארוחת ערב משותפת .  זו תהיה פגישתם השישית של נתניהו וטראמפ מאז נכנס לתפקידו לפני כשנתיים .  
בחודש שעבר אמר טראמפ אמר כי נתניהו  " עושה עבודה טובה כראש ממשלה ".  זאת ,  בתגובה לשאלה של  " כאן "  במסיבת העיתונאים שכינס בהאנוי עם תום הפסגה על החקירות נגד ראש הממשלה ,  בטרם החלטת היועץ המשפטי לממשלה אביחי מנדלבליט .  עם זאת ,  הוא סירב להתייחס מפורשות לחשדות נגד נתניהו ,  שעמו פיתח יחסים קרובים .  טראמפ בעצמו נתון לחקירות שונות ,  אחת מהן של התובע המיוחד רוברט מולר .
 טראמפ נשאל גם על תהליך השלום בין ישראל לפלסטינים ,  לקראת פרסום  " עסקת המאה "  שאותה מגבש ממשלו בשנתיים האחרונות . " אנחנו עובדים קשה על תכנית השלום ,  יש סיכוי לשלום בין ישראל לפלסטינים ",  אמר נשיא ארצות הברית . " העסקה הכי קשה היא המשא ומתן בין ישראל לפלסטינים ,  הייתי שמח להגיע הסכם כזה ". 
לקריאה נוספת בנושאלא שטח כבוש :  מחלקת המדינה האמריקנית הגדירה את הגולן  " שטח ישראלי"טראמפ : " אם הייתי רץ בבחירות בישראל ,  הייתי זוכה ב-98% מהקולות"טראמפ על חקירות נתניהו : " הוא עושה עבודה טובה כראש ממשלה "  
השניים נפגשו בחודש ספטמבר האחרון בשולי עצרת האו"ם בניו יורק ברקע החשש להגבלת חופש הפעולה של צה"ל וחיל האוויר בעקבות המשבר המדיני עם רוסיה .  לאחר שנפגשו בארבע עיניים ,  מסרו השניים הצהרות ,  וטראמפ אמר כי  " טוב להיות עם ראש ממשלת ישראל ".  על העברת שגרירות ארצות הברית לירושלים אמר כי זהו צעד ש"התברר כחיובי מאוד ".  הוא הביע תמיכה בהתנהלותה של ישראל בסוריה ,  ואמר כי  " אנחנו מאה אחוז עם ישראל ".  

הבית הלבן :  טראמפ ונתניהו ייפגשו בוושינגטון ביום שני הקרוב
בהודעה נמסר כי שני המנהיגים יקיימו פגישה ,  במהלכה ידונו בנושאים המשותפים לשתי המדינות וכן בפעולות הנעשות במזרח התיכון .  למחרת ייארח הנשיא את נתניהו לארוחת ערב משותפת

