שרביט קסמים הפכה למבצעית : " נגן על העורף  וננצח את הקרב "
 ראש הממשלה שיבח בהצגה המבצעית בבסיס חיל האוויר בחצור את  " הטכנולוגיה פורצת הדרך "  של מערכת ההגנה מפני טילים ,  רקטות ומל"טים .  ליברמן : " מערכת מבצעית מיוחדת שאין לה שום תחליף "
 ראש הממשלה בנימין נתניהו ,  שר הביטחון אביגדור ליברמן והרמטכ"ל גדי איזנקוט השתתפו היום  ( ראשון )  בטקס ההצגה המבצעית הראשונה של מערכת ההגנה מפני טילים  " שרביט קסמים "   ( קלע דוד )  בבסיס חיל האוויר בחצור .  מערכת שרביט קסמים נועדה ליירוט טילים ,  רקטות ומל"טים ,  ובעתיד תתמודד גם עם טילי שיוט .
" זהו יום חג לעם ישראל ",  קרא ראש הממשלה נתניהו . " אנחנו מוסיפים נדבך משמעותי לעוצמת לעם ישראל .  מערכת 'קלע דוד' מצטרפת לפיתוחים קודמים כמו כיפת ברזל והחץ ,  והם יגנו על מדינת ישראל ועל אזרחיה ".  לדבריו , " מדובר בטכנולוגיה פורצת דרך ,  וישראל ממשיכה להוביל בתחום זה ". 
נתניהו הוסיף כי  " ההרתעה ורוח הקרב מכפילים את כוחנו מול אויבינו ,  ומאפשרים לנו לא רק להגן על העורף אלא גם לנצח את הקרב ".  לטענתו , " אני מייחס חשיבות רבה להגנה על העורף .  עם כל החשיבות ליכולת ההגנה שלנו ,  אני חוזר ומבהיר - המבקש להכותנו יוכה ,  המבקש לאיים על קיומנו ישים את עצמו בסכנת קיום ". 
עוד בוואלה !  NEWS:התשובה לטילי חיזבאללה :  מערכת שרביט קסמים נוסתה בהצלחה"שרביט קסמים "  משלים את ההגנה על העורף : " אין דומה לו בעולם "" המטרה הושמדה כמתוכנן ":  סדרת ניסויים מוצלחת ב"שרביט קסמים "  
שר הביטחון אביגדור ליברמן הוסיף בדבריו כי  " כשאני מסתכל על מפת העולם ,  אנו רואים בסיכה קטנה את מדינת ישראל .  סביבנו 58 מדינות מוסלמיות ,  אני כל פעם שואל את עצמי 'איך אפשר להתמודד עם זה ? ' ואז אני נותן תשובה אחת - חזון ,  גאון וביטחון ".  לדבריו , " כל המאפיינים האלה מופיעים בפרויקט 'קלע דוד' ".  
" זאת מערכת מבצעית מיוחדת שאין לה שום תחליף ",  הוסיף ליברמן , " ואי אפשר לקנות כמוה בשום מקום אחר בעולם .  בזכות כל אלה נוכל לתת תשובה לכל אלה שמנסים להשמיד אותנו ,  ולצערי יש כאלה עוד בעולם ".  
מפקד חיל האוויר ,  אלוף אמיר אשל ,  אמר כי  " קליטת יכולת חדשה בעלת משמעות אסטרטגית מהווה נדבך חדש בחומת הביטחון של מדינת ישראל .  אנו נדרשים להמשיך לפתח את יכולת ההגנה וגם ההתקפה בראייה צופה פני עתיד במזרח תיכון הפכפך ולא יציב ".  במהלך דבריו ,  נפל במפתיע החשמל .  אשל המשיך לנאום ללא הגברה ,  ובסיום דבריו זכה למחיאות כפיים סוערות .  
הייעוד העיקרי של מערכת שרביט קסמים ,  שפותחה בשיתוף התעשיות הישראלית והאמריקנית ,  הוא מענה לטילים בטווח בינוני-ארוך .  המערכת בעלת מיירט מהיר ומתמרן שמאפשר להשמיד את המטרה בפגיעה ישירה .  בפברואר 2016 החל מערך ההגנה האווירית בקליטת המערכת וביולי הפך הגדוד למבצעי .
 שרטוטה של מערכת  " שרביט קסמים "  החל בסוף שנות ה-90 בידי מהנדסי חברת רפאל ,  מתוך מבט לאיומים מדויקים על עורף מדינת ישראל בעתיד .  כבר אז היה ברור שמערכת  " פטריוט "  האמריקנית לא תוכל לתת מענה לאיומים מסוג זה ,  ובשנת 2004 החליטו במפא"ת  ( המנהל למחקר ופיתוח אמצעי לחימה ותשתית טכנולוגית )  במשרד הביטחון לפנות לתעשיות הביטחוניות כדי למצוא מענה מבצעי לרקטות ולטילים מדויקים בטווח בינוני .  הכוונה הייתה למצוא פתרון שלא היה קיים אז בעולם ,  וייתן מענה גם לטילי שיוט .
 הסוכנות האמריקנית להגנה מפני טילים החליטה להצטרף כשותפה מלאה בפרויקט  והמכרז יצא לדרך .  רפאל זכתה בפרויקט כקבלן ראשי של הובלת פיתוח המיירט יחד עם חברת רייתאון האמריקנית .  אלתא זכתה בפיתוח וייצור המכ"ם ,  תדיראן-אלישרא  ( תחת אלביט  א.ב )  זכתה בפיתוח מערכת השליטה והבקרה ,  ואילו רפאל זכתה לפתח ולייצר את התקשורת והזביל של המערכת .
 במלחמת לבנון השנייה ,  שפרצה בקיץ 2006 ,  הוכח כי משרד הביטחון ורפאל קראו היטב את אתגרי העתיד .  הצורך בהגנה על עורף המדינה היה ברור מתמיד ,  ובינואר 2007 החלו החברות לפתח את המערכות השונות בהתאם לאופי המיירט של  " שרביט קסמים ",  שהוגדר תחילה נועז ויומרני מבחינת היכולות שביקשו במפא"ת .
  ( עדכון ראשון :  15:00 )  

שרביט קסמים הפכה למבצעית : " נגן על העורף  וננצח את הקרב "
 ראש הממשלה שיבח בהצגה המבצעית בבסיס חיל האוויר בחצור את  " הטכנולוגיה פורצת הדרך "  של מערכת ההגנה מפני טילים ,  רקטות ומל"טים .  ליברמן : " מערכת מבצעית מיוחדת שאין לה שום תחליף "
 
