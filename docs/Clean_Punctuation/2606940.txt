למרות הרשימה הבעייתית ,  אבחר בנתניהו
מוטי אוחנה ,  יועץ השר מרידור ,  מודאג מרשימת המפלגה שהוציאה מתוכה את מגיני הדמוקרטיה .  למרות זאת ,  הוא יצביע לנתניהו מסיבה מרכזית אחת :  שיקול דעתו בנושא יציאה למלחמה
כמעט כל חיי הייתי חבר ליכוד והרשימה שהליכוד מציג בבחירות האלה איננה משאת חיי .  אני נוטה יותר למחנה המצדד בבית המשפט ,  המצדד בשלטון החוק והנוטה לזכויות אדם באשר הוא .  ראיתי ונכחתי בישיבות ועדת השרים לחקיקה בזמן שדנו בה בחוקים הזויים כדוגמת השימוע לשופטים בכנסת .  ראיתי איך השרים דן מרידור ,  בני בגין ומיכאל איתן נלחמים להפיל הצעות אלו ,  שלבסוף נדחו רק בהתערבות ראש הממשלה בנימין נתניהו .  כמובן שבנושא המדיני אני נגד החזרה לגבולות 1967 ונוטה לנוסחת ראש הממשלה כפי שעלתה מנאום בר אילן ונאום שש הנקודות שלו בכנסת .
 הוצאתם של השרים מרידור ,  בגין ואיתן מרשימת הליכוד מדאיגה במיוחד ,  מכיוון שאני רואה חברי כנסת בודדים שיגנו על ערכי הליכוד - על ערכיו הליברליים והדמוקרטים .  אני תקווה שראש הממשלה יטיל את כל כובד משקלו כדי לשמור על תנועת הליכוד כתנועה לאומית וליברלית ,  למרות שנבחרו בה מועמדים דוגמת משה פייגלין ,  שערכים אלה זרים להם ורחוקים מהם כמזרח ומערב .
 כל הדיווחים ,  העדכונים והדעות - וואלה !  בחירות 2013 
על אף שהבחירות הינם בשיטה הפרלמנטרית למדתי מניסיוני האחרון שראש הממשלה הוא הדבר החשוב ביותר ,  ולא ייעשה דבר בממשלה ללא הסכמתו .  למעשה ,  גם אם רוב שרי הממשלה יתמכו בהעברת חוק מסוים וראש הממשלה יתפוס את הדעה ההפוכה - לא ניתן יהיה לחוקקו .  אין דבר בממשלה שיכול לעבור אם ראש הממשלה מתנגד לו .  
בעיני ,  המבחן העיקרי של ראש הממשלה אינו גודל הגרעון ולא המצב הכלכלי .  גם המסים הם לא החשובים בעיני ,  היות ובדברים אלו צריך ראש הממשלה להתייחס למשתנים רבים שאינם תלויים בו ,  כמו המיתון העולמי .  דבר אחד ועיקרי כן תלוי בראש הממשלה ,  ורק בו ,  וזו מלחמה .  נתניהו הוכיח בשבע שנות שלטונו שאינו שש ללחוץ על ההדק ואינו ממהר לשלוח את חיילינו ,  ילדינו ,  לעין הקרב והמלחמה .  ראש ממשלה שחושב אלף פעם באם להיכנס לעזה - הוא ראש ממשלה ראוי .  נתניהו היה שקול בכל תגובותיו בשנים האחרונות .  כאשר במצרים השתוללה סערה ,  הוא דאג לתקיפה מדודה בעזה שלא תגרום לשבר אזורי .  כאשר המשטר הסורי מתפרק מחזיק נתניהו את ההגה יציב ומונע זעזועים מיותרים .
 בסופו של עניין ,  נמדד ראש הממשלה בעיקר בעניינים הביטחוניים .  אם הוא ייכשל בכלכלה ניתן יהיה לתקן .  אפילו את נושא החינוך והתרבות ניתן לשפר עם השקעה כספית נכונה .  הכל ניתן לתיקון מלבד חיי אדם שנלקחו .  החלטה שגויה של ראש ממשלה ,  שתכניס אותנו למלחמה מיותרת - את זאת לא ניתן לתקן .  חייל או אזרח שנהרגו בגלל החלטה לא נכונה של ראש הממשלה ,  לכך אין תיקון .  
 לא חייבים להסכים עם כל מעשיו של נתניהו ,  אבל ראוי להיות מספיק הוגנים כדי לומר שאצל נתניהו מלחמה זו אופציה אחרונה .  בפרפראזה על דברי בן גוריון , " תדע כל אם עבריה שהפקידה גורל חיי בניה לידי ראש הממשלה הראוי לכך ".  בבואנו לקלפי חשוב שנזכור זאת ונדע שראש הממשלה נתניהו עמד בפני מצבים בו יכל בנקל להחליט על מלחמה ונמנע מכך ,  ובדין ובצדק נמנע מכך .  זאת הסיבה העיקרית ,  שלמרות הרשימה הבעייתית של הליכוד ,  אני מצביע נתניהו .
 הכותב הוא יועץ התקשורת של השר דן מרידור ומוותיקי הליכוד .  
עוד דעות בוואלה !  בחירות:כלב מאיירס :  להנהיג את המדינה ?  בואו נתחיל מלאזן מפלגהיונתן שם טוב :  9 ימים לבחירות - האדישות הורגת אותנומיכאל יוכין :  שתיקתה הרועמת של ישראל ביתנו 

למרות הרשימה הבעייתית ,  אבחר בנתניהו
מוטי אוחנה ,  יועץ השר מרידור ,  מודאג מרשימת המפלגה שהוציאה מתוכה את מגיני הדמוקרטיה .  למרות זאת ,  הוא יצביע לנתניהו מסיבה מרכזית אחת :  שיקול דעתו בנושא יציאה למלחמה

