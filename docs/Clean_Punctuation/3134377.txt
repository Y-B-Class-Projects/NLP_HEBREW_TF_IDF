פה אחד :  ראשי הקואליציה דחו את ההצבעה על החלת הריבונות ביו"ש
ההחלטה הגיעה בעקבות האירועים הביטחוניים בצפון ובמטרה לאפשר את המשך ניהול המגעים המדיניים בנושא .  נתניהו פועל כבר זמן מה להוריד את החוק מסדר היום ,  גם בשל הרגישות מול הממשל בארה"ב .  ח"כ קיש : " זה הזמן הטוב ביותר להעלות את החוק "
  ( בווידאו :  חברי מרכז הליכוד הצביעו בעד סיפוח יו"ש ,  לפני כחודשיים )  
ראשי הקואליציה החליטו היום  ( ראשון )  פה אחד לדחות את העלאת חוק הריבונות .  זאת ,  בעקבות האירועים הביטחוניים האחרונים בצפון ובמטרה לאפשר את המשך ניהול המגעים המדיניים בנושא .  הצעת החוק היא של חברי הכנסת יואב קיש  ( ליכוד )  ובצלאל סמוטריץ'  ( הבית היהודי )  ,  והיא מבקשת להחיל את ריבונות מדינת ישראל על מרחבי ההתיישבות ביהודה ושומרון .  זאת ,  כחודש אחרי שמרכז הליכוד אישר פה אחד כי חברי המפלגה מחויבים לפעול להחלת הריבונות .
 בישיבת ראשי הקואליציה ביקש ראש הממשלה בנימין נתניהו מיו"ר הבית היהודי נפתלי בנט לדחות את החוק בעקבות המצב הביטחוני .  בנט הסכים לבקשתו של ראש הממשלה ללא עימות .  עוד קודם לכן ,  בסוף השבוע שעבר ,  אנשיו של נתניהו ניסו להביא להורדת החוק מסדר היום ,  בשל הרגישות מול הממשל בארצות הברית והקו הפרו-ישראלי שהוא מוביל בנושא הישראלי-פלסטיני .  
יוזם החוק ,  ח"כ יואב קיש  ( הליכוד )  ,  אמר כי  " אני מאמין שזה הזמן הטוב ביותר והנכון ביותר להעלות את החוק ,  ולכן סירבתי להסירו מסדר היום .  יחד עם זאת ,  אני מקבל את עמדת ראשי הקואליציה שבחרו לדחות את הדיון בהצעה לזמן אחר ".  קיש הוסיף כי ימשיך לפעול לקידום החוק ,  עקב  " החשיבות העצומה "  של העניין וכי  " רק ממשלת הליכוד בראשות נתניהו יכולה להעביר את החוק באחריות ". 
עוד בוואלה !  NEWS:גורם מדיני בכיר :  האיום האמיתי הוא חיזבאללה בלבנון - לא הסורים פרסום ראשון :  לחץ בימין להכניס את אריאל למפת  " הפריפריה החברתית "  גורם מדיני : " נגיב לכל ירי נוסף מסוריה - אך אין רצון בהסלמה "  
בעקבות הדחייה ,  ח"כ איילת נחמיאס ורבין  ( המחנה הציוני )  אמרה : " נתניהו מספיק להפריח סיסמאות והבטחות ,  הרי אתה יודע את האמת ,  חוק הסיפוח לא היה עולה בלי קשר בכלל למתיחות בצפון .  ראש הממשלה מבין את המשמעות הרת האסון בסיפוח שני מיליון פלסטינים ומבין שאפילו טראמפ לא יאפשר לו לבצע את המעשה האווילי הזה ".  לדבריה , " אני מוכנה לתת לליכוד את השימוש בחוק הסיפוח שהגשתי בעצמי במטרה לחשוף את הצביעות של ביבי וממשלתו ". 
הצעת החוק שעליה חתומים תשעה חברי כנסת מהליכוד ,  ארבעה מהבית היהודי ושניים מש"ס ,  קובעת כי  " המשפט ,  השיפוט ,  המנהל והריבונות של מדינת ישראל "  יחולו על כל ההתנחלויות .  בדברי ההסבר מצוין כי ההצעה באה  " בשנת ה-70 לתקומתה של מדינת ישראל ולאחר יובל שנים לחזרתו של עם ישראל לחבלי מולדתו ההיסטורית ביהודה ושומרון ,  מתוקף זכותנו הטבעית וההיסטורית ועל יסוד החלטת עצרת האומות המאוחדות ",  וזאת על מנת  " לקבע את מעמדם של מרחבים אלה כחלק בלתי נפרד ממדינת ישראל הריבונית ". 
 ( עדכון ראשון :  14:22 )  

פה אחד :  ראשי הקואליציה דחו את ההצבעה על החלת הריבונות ביו"ש
ההחלטה הגיעה בעקבות האירועים הביטחוניים בצפון ובמטרה לאפשר את המשך ניהול המגעים המדיניים בנושא .  נתניהו פועל כבר זמן מה להוריד את החוק מסדר היום ,  גם בשל הרגישות מול הממשל בארה"ב .  ח"כ קיש : " זה הזמן הטוב ביותר להעלות את החוק "
 
