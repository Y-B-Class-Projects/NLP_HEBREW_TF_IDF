השר איתן : " זה הזמן לצרף את קדימה לממשלה "
 על רקע סיום הקפאת הבנייה בהתנחלויות ,  מציע השר מיכאל איתן לצרף את מפלגת קדימה לממשלת נתניהו .  על תוכן השיחות עם הפלסטינים ציין השר כי  " נתניהו יאלץ להניח על שולחן המו"מ מפה שתכאיב לישראלים רבים ".  קדימה : " נכנס לקואליציה אם נתניהו ישנה את הממשלה ואת מדיניותו "
" בעת הזו תידרש אחדות לאומית רחבה שאת יסודותיה כדאי להתחיל ולבנות כבר עתה .  אחדות לאומית כזו ראוי שתכלול ,  בנוסף לשותפים הנוכחיים ,  את מפלגת קדימה ",  כך כתב הבוקר  ( שני )  השר מיכאל איתן בפוסט שפרסם בבלוג אותו הוא מנהל באתר האינטרנט שלו .  איתן הבהיר עוד כי  " נתניהו יאלץ להניח על שולחן המשא ומתן מפה שתכאיב לישראלים רבים ". 
השר התייחס לצורך באחדות בעם ואמר כי  " ייתכן שנאלץ לומר יחדיו כן לוויתורים כואבים מלווים בהסדרי ביטחון משביעי רצון .  בכל מקרה ,  ההישגים שלנו במשא ומתן יהיו טובים יותר אם נבוא לשם על בסיס הסכמות רחבות מבית ". 
איתן התייחס לסיומה של הקפאת הבנייה בהתנחלויות וכתב כי  " ברגעים אלה ,  שעות לאחר תום תוקפה של הקפאת ההתיישבות היהודית ביהודה ושומרון ,  תימשך בנייה מוגבלת ביישובים היהודיים ביוש ,  שרובה ,  כך יש להניח ,  תהיה פרטית ותתבצע בעיקר בגושי ההתיישבות .  ומה הלאה ?  ראש הממשלה בנימין נתניהו ,  אם לא ירצה להיות מואשם בפיצוץ השיחות ,  ייאלץ במהרה להניח על שולחן המשא ומתן מפה שתכלול את גבולות המדינה הפלסטינית ,  שאליה התכוון כאשר הבטיח למנהיגים בעולם רצינות במאמציו לקדם את רעיון שתי המדינות לשני עמים ".  
" המפה הזו ,  גם אם תהיה נדיבה פחות מהצעות שהניחו אהוד ברק ואהוד אולמרט ,  כל אחד בזמנו ,  על שולחן משא ומתן ,  תכאיב מאוד לישראלים רבים שלא הפנימו את מה שמשתמע ממחויבותו של נתניהו לעיקרון שתי המדינות לשני עמים ",  הבהיר איתן . " את הפלסטינים והמעורבים האחרים במשא ומתן המפה הזו לא תספק ,  והלחץ הבינלאומי שיופעל עלינו יתעצם פי כמה ממה שחווינו עד כה .  במקביל ,  תאלץ ישראל להיאבק גם על הסדרי בטחון שחשיבותם בעיני רבים עולה על כל נושא אחר ". 
איתן סיים את ההודעה במילים : " איני נאיבי .  אני יודע שבכדי לייצר הסכמות ,  צריכה להיות נכונות בקרב כל המעורבים .  אולם מדובר בנקודה קריטית בהיסטוריה שלנו ועל ההנהגה שלנו מוטלת החובה לפחות לעשות כל בדיקה אפשרית ולמצות כל סיכוי לאחדות לאומית בכדי להציב את הנבחרת הטובה ביותר שלנו ,  לעימות הבלתי נמנע של ישראל נגד כל העולם ". 

השר איתן : " זה הזמן לצרף את קדימה לממשלה "
 על רקע סיום הקפאת הבנייה בהתנחלויות ,  מציע השר מיכאל איתן לצרף את מפלגת קדימה לממשלת נתניהו .  על תוכן השיחות עם הפלסטינים ציין השר כי  " נתניהו יאלץ להניח על שולחן המו"מ מפה שתכאיב לישראלים רבים ".  קדימה : " נכנס לקואליציה אם נתניהו ישנה את הממשלה ואת מדיניותו "
 
