עיני במכתב חריף לנתניהו : " מסע הסתה חסר תקדים "
 יו"ר ההסתדרות עופר עיני שלח מכתב לראש הממשלה על רקע התבטאויותיו של נפתלי בנט בעניין עובדי הנמלים . " חלה עליך החובה שלא לעמוד מנגד .  יש לקרוא לסדר את השר בנט "
" מאז החלה בכהונתה הממשלה הנוכחית בראשותך ,  אנו עדים להסתה פרועה וחסרת תקדים בקיצוניותה מצד שרים בכירים בממשלתך כנגד העבודה המאורגנת וציבור העובדים במדינת ישראל ".  כך כותב הערב  ( ה' )  יו"ר ההסתדרות ,  עופר עיני ,  לראש הממשלה בנימין נתניהו ,  במכתב תקיף ביותר על רקע חילופי ההאשמות בתקופה האחרונה בין גורמים ממשלתיים לבין התארגנויות עובדים ,  בראשם עובדי הנמלים .  
דברים אלו מגיעים בעיקר על רקע התבטאויותיו של שר הכלכלה נפתלי בנט ,  שכתב בעמוד הפייסבוק שלו סטטוס  " היתולי ":   " זהו .  אי-אפשר יותר עם הנמלים .  הגעתי עכשיו הביתה והבנתי שחייבים לעשות מעשה .  הם במטבח .  בסלון .  בחדר אורחים .  כל הבית נמלים .  הזמנתי מדביר ".  
עיני מציין כי  " הסתה זו באה לידי ביטוי בהתבטאויות של שרים שונים בתקשורת אשר שמו להם למטרה לנגח ,  ולהסית כנגד העובדים בכלל וכלפי נציגיהם והעבודה המאורגנת בפרט . " מתוך תחושת אחריות לאומית ,  ולמרות הקושי להבליג על מסע הסתה פרוע זה ,  ההסתדרות בראשותי נוקטת באיפוק ,  מתנהלת באחריות ואינה נגררת אחר ההסתה .  הנני סבור כי יש לפעול במדיניות של אחדות ומניעת שסעים בחברה הישראלית . " דומה כי בשבועות האחרונים החליטו שרי ממשלתך להתחרות ביניהם מי יציב את הרף הגבוה ביותר של אותה הסתה פרועה וזו הולכת ומקצינה מדי יום .  'הגדיל לעשות' אמש בחצות הלילה שר הכלכלה ,  מר נפתלי בנט ,  שפרסם פוסט בדף הפייסבוק שלו בו הוא עורך השוואה מחרידה ,  בזויה ומסיתה בין עובדי הנמלים ובין נמלים שיש להדבירם .  שימוש בביטויים אלו מתאים למשטרים אחרים ,  במדינות אחרות וחוצה את גבולות הדמוקרטיה . 
" אני מזועזע כי שר בכיר בממשלתך חושב ,  וקל חומר מתבטא בביטויים אלו .  לא ייתכן כי שרים בממשלת ישראל יתבטאו בצורה כה מחרידה כנגד אזרחים במדינת ישראל .  העובדים הינם בשר מבשרה של החברה הישראלית .  לא יעלה על הדעת כי שר בממשלה יתבטא באופן שכזה ,  ובמקום לעודד אחדות בעם הוא מסית ומשסה .  אמנם ,  האחריות לתוצאות מעשיו חלה עליו ,  אך אינה פותרת אותך מאחריות בהיותך ראש הממשלה . 
" כראש הממשלה חלה עליך החובה שלא לעמוד מנגד ולא לאפשר את קיומה של הסתה זו .  האחריות לפתחך להביא לכך כי שרי הממשלה יחדלו מהתבטאויות מסוג זה .  בנסיבות אלו ,  יש לקרוא לסדר את השר בנט ולהביע את התנצלות הממשלה בפני ציבור העובדים .  אני קורא לך לעודד אחדות בעם ולפעול ללא דיחוי למיגור ההסתה הפרועה ".  

עיני במכתב חריף לנתניהו : " מסע הסתה חסר תקדים "
 יו"ר ההסתדרות עופר עיני שלח מכתב לראש הממשלה על רקע התבטאויותיו של נפתלי בנט בעניין עובדי הנמלים . " חלה עליך החובה שלא לעמוד מנגד .  יש לקרוא לסדר את השר בנט "
 
