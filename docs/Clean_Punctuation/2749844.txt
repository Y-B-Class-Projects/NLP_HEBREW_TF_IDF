אשליית הפתרון החד-צדדי
אם יודיע על פינוי יישובי גב ההר והתכנסות בגושי ההתנחלויות - יסתבך עם הימין .  אם יפעל לסיפוח הגדה - יסתבך עם העולם כולו ויסתכן באינתיפאדה .  נתניהו רק רוצה לקנות זמן
להכרזתו של ראש הממשלה בנימין נתניהו על הצורך במהלכים חד-צדדים ,  בשל קריסת השיחות עם הפלסטינים ,  ישנם לכאורה שני כיווני פעולה מרכזיים :  האחד ,  המעוגן בדאגתו לכך ש"ישראל לא תהפוך למדינה דו-לאומית ",  הוא להמשיך בדרכו של אריאל שרון .  להוסיף על תוכנית ההתנתקות מעזה וצפון השומרון מהלכים נוספים שאף זכו בתקופת כהונתו של אהוד אולמרט לשם המכובס קמעה , " תוכנית ההתכנסות ",  שלא מומשה .  השני ,  הוא לאמץ בגלוי את תוכניתו המשיחית ,  התלת-השלבית ,  של נפתלי בנט לסיפוח הגדה המערבית ,  על ידי מימושו של השלב הראשון הדורש את סיפוח  " גושי "  ההתנחלויות לישראל .  
עיקרה של החלופה הראשונה הוא שמירת ההתנחלויות ב"עוטף "  ירושלים ,  ב"גושים "  המרכזיים ובבקעת הירדן ,  השלמת גדר ההפרדה בתוואי שאושר על ידי ממשלת אולמרט ב-2006 ,  והמשך נוכחותו ופעילותו של צה"ל בשאר השטח ,  לרבות שליטה מלאה במעברים הבינלאומיים .  אם ירצה ,  יוכל נתניהו אף להעביר את השטח באופן מתואם לרשות הפלסטינית במעמד שטח B או A ולשמור על תיאום עם המשטרה הפלסטינית .  הפיכתה של חלופה זו לתוכנית מלאה תיתכן על רצף של שלבים או אפשרויות .  בקצה המינימלי של הרצף ,  או בשלב הראשון ,  ניתן להשלים את הפינוי של צפון השומרון על ידי פינוי ההתנחלויות הקטנות מבוא דותן וחרמש ,  ואולי אף להוסיף עליהן את אבני חפץ ,  עינב ושבי שומרון הפרושות בדד בין טול כרם לשכם .  פינויים של מספר מאחזים לא מורשים ,  בהם מספר זעום של משפחות בקרוואנים זמניים ,  לא ייתפס כמהלך משמעותי ,  אלא כמימוש חלק מהתחייבות שניתנה לאמריקאים על ידי שרון במסגרת מפת הדרכים .  בקצה הרצף ,  או בשלב האחרון ,  ניתן לראות פינוי מלא של ישובי  " גב ההר "  הנמצאים מחוץ לגושים ובראשם יצהר ,  איתמר ,  ברכה ,  אלון מורה ,  עלי ,  שילה ,  כרמי צור ,  נוקדים ,  בית חגי ורבים אחרים .  
חלופה זו ,  על כל שלביה ואפשרויותיה ,  צפויה להיתקל בהתנגדות נמרצת של סרבני רעיון שתי המדינות לאורך כול השדרה הפוליטית ושדרת המתנחלים שבשטח .  החל מ"הבית היהודי "  ורבים ב"ליכוד ביתנו "  בממשלה ובכנסת ,  העשויים לפרוש מהקואליצה או לפצל את הליכוד בהתאמה ,  דרך חלק מהמועצות האיזוריות ביהודה ושומרון שרבים מישוביהן יפונו ,  והן יצטרכו להתפרק או להתמזג ,  ועד אנשי ההתנחלויות  " הקשות "  ואנשי  " תג מחיר "  המתגוררים בישובים ומאחזים אלו .  קשה מאוד לצפות כי נתניהו ,  אשר בממשלתו השנייה האיץ את הבנייה בהתנחלויות והגיע לשיא של כול הזמנים בשנה הראשונה לממשלתו הנוכחית ,  יהין לעמוד מול חזית זאת .  די להיזכר בכך שחששו העמוק מכול עימות עם קבוצה זו ,  הביא אותו למהלכים אבסרודיים כמו עת השקיע עשרות מיליוני שקלים ,  בניסור מבני גבעת האולפנה ,  ועשרות מיליונים נוספים בהעתקת מגרון .  
עיקרה של החלופה השנייה הוא סיפוח ה"גושים ",  פירוק הגדר והאצת הבנייה בהתנחלויות בכלל ובמבודדות בפרט .  גם חלופה זו יכולה להינות ממדרגיות במימושה .  החל מסיפוחם של ה"גושים "  הסמוכים לקו הירוק כמו מודיעין עילית וגוש עציון המערבי ,  וכלה בסיפוחן של  " אצבעות "  אריאל וקדומים הנמצאים בעומק הגדה המערבית .  גם לחלופה זו מתנגדים רבים :" התנועה "  בראשות לבני ו"יש עתיד "  בראשות לפיד העשויות לפרוש מהממשלה ,  הקהילה הבינלאומית כולה ,  לרבות ארה"ב ,  שעשויה לממש באופן כואב סנקציות שונות כנגד ישראל ,  העולם הערבי ובראשן מצרים ,  סעודיה וירדן היכולות להקפיא כליל את הסכמי השלום ולמשוך את הצעת השלום של הליגה הערבית ,  והפלסטינים העשויים להכריז על פירוק הרשות הפלסטינית ,  ביטול הסכמי אוסלו ופתיחה באינתיפאדה שלישית ,  לרבות מעזה .  גם להערכת הסיכויים לאימוצה של חלופה זו ,  די להזכיר את תגובותו המבוהלת של נתניהו באירועי פתיחת מנהרת הכותל בשנת 1996 ,  עת אץ לחתום על  " פרוטוקול חברון "   .
 באופן תיאורטי עולה החלופה  " המאזנת "  של אימוץ קצת מהחלופה הראשונה וקצת מהשנייה .  אך הסיכויים לכך נמוכים ביותר כי נתניהו יישא במחירים הכואבים של שתי החלופות מבלי שיזכה למילה טובה מאף צד .
 אם כך ,  הרי שהכרזתו של נתניהו היא בחזקת  " נאום בר-אילן "  נוסף .  ראש הממשלה ער לעובדה כי הקיפאון המדיני לא משרת את ישראל ועלול להוליד יוזמות אמריקאיות ואירופאיות חדשות ,  כמו גם פנייה נמרצת יותר של הפלסטינים למוסדות האו"ם .  בהפרחת הסיסמה הזו ,  נתניהו מקווה להעסיק בשבועות הקרובים את כולם בניחושים לגבי תכניתו ,  ופחות ביוזמות חדשות .  אפשר גם שיאמץ את השלב הראשון בחלופת הפינוי בכדי לתת לקהילה הבינלאומית  " עצם "  להתעסק עמה בשנה הקרובה ,  ובתמורה יעניק לבנט ואורי אריאל ,  כמו לחבריו הקיצוניים בליכוד , " חבילת הטבות "  שקשה יהיה לסרב לה .  
הכותב הוא חוקר בכיר ב"קרן לשת"פ כלכלי  ( ECF )  "
 מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד 

אשליית הפתרון החד-צדדי
אם יודיע על פינוי יישובי גב ההר והתכנסות בגושי ההתנחלויות - יסתבך עם הימין .  אם יפעל לסיפוח הגדה - יסתבך עם העולם כולו ויסתכן באינתיפאדה .  נתניהו רק רוצה לקנות זמן

