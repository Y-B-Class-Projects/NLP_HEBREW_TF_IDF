בכיר פלסטיני :  המו"מ עם ישראל הוא  " חסר טעם "
 ישראל והרשות אמנם הסכימו לא לספק הצהרות בנוגע לתהליך השלום ,  אולם יועצו של אבו מאזן פסימי . " המגעים לא יבשילו ולא יובילו להסכם ללא לחץ אמריקני חזק ",  אמר יאסר עבד רבו
שיחות השלום בין ישראל לפלסטינים הוכיחו כי הן חסרות טעם וכי הן לא יישאו פרי ללא לחץ מוושינגטון ,  כך אמר היום  ( רביעי )  יאסר עבד רבו ,  יועצו של יו"ר הרשות אבו מאזן ובכיר באש"ף .  לדבריו ,  המו"מ שהתחיל לאחרונה אחרי קיפאון של שלוש שנים ,  לא הוביל לשום התקדמות . " המגעים לא יבשילו  ( לכדי הסכם )  ולא יובילו לתוצאות ",  התנבא עבד רבו ברדיו קול פלסטין .
 אף שהנציגים הישראלים והפלסטינים קיימו עד כה שש פגישות מאז סוף חודש יולי ,  ולמרות המחוות לרשות כשחרור אסירים והגדלת מספר העובדים שיורשו להיכנס לישראל ,  הצד הפלסטיני מראה מורת רוח מהמו"מ . " אני לא מצפה לכלל התקדמות אלמלא יופעל לחץ עצום על ידי הממשל האמריקני  כמו זה שרואים כעת בנושא הסורי ",  אמר עבד רבו ,  אחד משני בכירים ברשות שקיבלו אישור מאבו מאזן להתייחס לשיחות .
 גורם בלשכתו של ראש הממשלה בנימין נתניהו סירב להתייחס לאמירה ,  וציין כי שני הצדדים הסכימו שארצות הברית תהיה היחידה אשר תוציא הצהרות בנוגע למו"מ . " אנחנו עומדים בהסכם ",  אמר הגורם .  
מידע מועט דלף על עיקרי השיחות הראשוניות ,  אך עבד רבו שב והצהיר שהמשך הבנייה בהתנחלויות בגדה המערבית ובמזרח ירושלים על אדמות פלסטיניות מערערת את המו"מ . " ישראל לא התחייבה להפסיק את הבנייה בהתנחלויות ואנחנו רואים את המשך קיומה של מדיניות זו  אשר הורסת כל סיכוי להסדר ",  אמר .  
בחודש שעבר הכריזה ישראל על בניית 3,100 יחידות דיור בגושי ההתנחלות ובאזורים שמעבר לקו הירוק בירושלים שייכללו בשטח המדינה בכל הסדר .  בדברים שנשא ראש הממשלה נתניהו לקראת ראש השנה הוא אמר כי ישראל  " שואפת לשלום בר-קיימא ולא להסדר שיחזיק מעמד שתי דקות לפני שיקרוס .  
למרות הקולות הספקניים מצדו של בכיר הרשות ומצד גורמים שונים במיוחד באגף הימני של הכנסת ,  צפוי ראש הממשלה להיפגש בשבוע הבא באירופה עם שר החוץ האמריקני ג'ון קרי .  גם יו"ר הרשות עתיד להיפגש עמו ,  אולם בנפרד .
 לקריאה נוספת:עוד מחווה ?  5,000 פלסטינים יורשו לעבוד בארץיעלון :  למה שנוותר על שטחים תמורת המילה שלום ? שחרור נוסף של אסירים פלסטינים - עוד החודש 

בכיר פלסטיני :  המו"מ עם ישראל הוא  " חסר טעם "
 ישראל והרשות אמנם הסכימו לא לספק הצהרות בנוגע לתהליך השלום ,  אולם יועצו של אבו מאזן פסימי . " המגעים לא יבשילו ולא יובילו להסכם ללא לחץ אמריקני חזק ",  אמר יאסר עבד רבו

