הליגה הערבית תכנס דיון חירום על דברי נתניהו בנוגע לרמת הגולן
לבקשת כווית ,  המדינות הערביות ידונו בדבריו של ראש הממשלה ,  שטען כי  " הגיע הזמן שהעולם יכיר בכך שהגולן יישאר חלק מישראל ".  מזכ"ל הליגה גינה : " הסלמה שמייצגת הפרה בוטה של החוק הבינלאומי "
 הליגה הערבית צפויה להתכנס לפגישת חירום מחרתיים  ( חמישי )  ,  לבקשת כווית ,  על מנת לדון בדבריו של ראש הממשלה בנימין נתניהו בנוגע לריבונות הישראלית ברמת הגולן  כך דווח היום ברשת  " אל-ערביה ".  מזכ"ל הליגה הערבית נביל אל-ערבי כבר גינה את דבריו של נתניהו ,  וכינה אותם  " הסלמה נוספת ,  שמייצגת הפרה בוטה של החוק הבינלאומי ".  
פגישה של שרי החוץ של מדינות הליגה הערבית מתוכננת למחר .  במהלך פגישה זו ,  ידונו השרים בהצעת החלטה שצפויה לעלות להצבעה במועצת הביטחון של האו"ם ביום שישי הקרוב ,  בנוגע להתנחלויות הישראליות בגדה המערבית .  יו"ר הרשות הפלסטינית אבו מאזן יגיע למטה האו"ם בניו יורק על מנת לנכוח בהצבעה .  
עוד בוואלה !  NEWS:ארצות הברית מגיבה לדברי נתניהו : " רמת הגולן אינה שטח ישראלי"גרמניה נגד נתניהו : " דבריו על רמת הגולן מנוגדים לדין הבינלאומי"קריצה לימין או מסר לאסד :  מדוע נתניהו העלה שוב את נושא הגולן ?  
בפתח ישיבת הממשלה שנערכה ביום ראשון לראשונה ברמת הגולן ,  הכריז ראש הממשלה כי  " הגיע הזמן שהעולם יכיר בכך שהגולן יישאר חלק מישראל ".  הוא הוסיף כי לישראל אורבת סכנה מצפון ויש לעמוד על המשמר . " אני מסופק אם סוריה תחזור אי-פעם להיות מה שהייתה ",  טען . " יש בה מיעוטים נרדפים כמו הנוצרים ,  הדרוזים והכורדים ,  שנלחמים בצדק על עתידם ועל ביטחונם .  ומנגד ,  יש בה גורמי טרור ,  ובראשם דאעש ,  איראן וחיזבאללה וגורמי טרור אחרים ,  שרוצים להשליט על סוריה ועל האזור את האסלאם הקיצוני וממנה להמשיך להשליט אותו על שאר העולם ". 
לגינויים מצד סוריה ,  ארצות הברית ,  איראן ,  גרמניה ,  חיזבאללה והאו"ם ,  הצטרפו היום גם האיחוד האירופי ומצרים .  שרת החוץ של האיחוד האירופי פדריקה מוגריני אמרה כי  " האיחוד האירופי מכיר בישראל בגבולות 67 ,  יהיו מה שיהיו הצהרותיה של הממשלה בנוגע לאזורים אחרים ".  בוועידה בינלאומית בנוגע לכלכלה הפלסטינית ,  הבהירה מוגריני כי כל המדינות החברות באיחוד חולקות עמדה זו  " עד שייחתם הסכם סופי "  בנוגע לאזורים השנויים במחלוקת .  
דובר משרד החוץ המצרי ,  אחמד אבו זייד ,  אמר כי  " מצרים מבהירה שדברי נתניהו מהווים הפרה יסודית של החוק הבינלאומי ושל ההחלטות שהתקבלו באו"ם ,  לפיהם הגולן הוא חלק משטח סוריה שנכבש במלחמת 1967 ".  אמש גינו גם בפרלמנט הערבי ,  הכפוף לליגה הערבית ,  את דברי נתניהו ,  וטענו כי רמת הגולן היא  " שטח ערבי כבוש ,  שהזכות עליו שייכת לעם הסורי ".  

הליגה הערבית תכנס דיון חירום על דברי נתניהו בנוגע לרמת הגולן
לבקשת כווית ,  המדינות הערביות ידונו בדבריו של ראש הממשלה ,  שטען כי  " הגיע הזמן שהעולם יכיר בכך שהגולן יישאר חלק מישראל ".  מזכ"ל הליגה גינה : " הסלמה שמייצגת הפרה בוטה של החוק הבינלאומי "
 
