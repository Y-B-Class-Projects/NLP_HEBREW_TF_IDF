סובל ממחלה בדרכי הנשימה :  נתניהו פונה לבית החולים - ושוחרר לביתו
רה"מ הובא לביה"ח הדסה עין כרם בהנחיית רופאו האישי לאחר שסבל מחום .  בבדיקות נמצא כי הוא סובל ממחלה ויראלית בדרכי הנשימה העליונות .  מחר יתכנס הקבינט לדיון לקראת החג .  נתניהו בטוויטר : " תודה לכולכם על הדאגה "
 ראש הממשלה בנימין נתניהו פונה הערב  ( שלישי )  לבדיקות בבית החולים הדסה שבירושלים .  זאת ,  בהנחיית רופאו האישי ובעקבות חום גבוה ושיעולים .  הרופא ,  ד"ר ברקוביץ' ,  העריך כי נתניהו לא השלים את תקופת המנוחה הדרושה להחלמה ממחלתו לפני כשבועיים ,  ועל כן התסמינים החמירו .  מבית החולים נמסר כי בתום בדיקות שנערכו לו הוחלט לשחררו לביתו הלילה .  עוד נמסר כי הוא אובחן כסובל ממחלה ויראלית קלה של דרכי הנשימה העליונות וכי עליו לנוח וליטול תרופות .
 בדברים שכתב בחשבון הטוויטר שלו הודה נתניהו לדורשי שלומו על הדאגה שגילו למצבו הבריאותי . " אני בדרכי הביתה ,  בטוח שקצת מנוחה ומרק חם יסדרו את העניינים .  לילה טוב ",  הוסיף .
 נתניהו חלה במהלך המשבר הקואליציוני על רקע חוק הגיוס ,  לאחר ששהה לצדו של שר התיירות יריב לוין ,  שהגיע לתווך במשבר כשהוא חולה .
 הערב הגיע ראש הממשלה לבית החולים בשיירה מאובטחת ,  והמשיך לשמור על קשר עם יועציו כשהמתין לבדיקות .  בבוקר היום הוא נאם בוועידת הבריאות ,  וכבר שם השתעל .  לדברי גורמים ששהו איתו היום ,  הוא סבל מכאב גרון וחום גבוה ,  וניכר היה שאינו חש בטוב .  לדבריהם ,  רופאו האישי העריך כי  " הוא חזר לעבודה מוקדם מדי ". 
עוד בוואלה !  NEWS:המבקר במכתב לנתניהו :  התייחס לטענותיה של משפחת גולדיןבכירים בקואליציה מעריכים :  נתניהו עדיין רוצה בחירותנתניהו לשרי החוץ האירופים :  התיקונים שהצעתם להסכם הגרעין לא מספקים 
ראש הממשלה לשעבר אהוד ברק איחל לנתניהו החלמה מהירה . " בעומס העצום שעומד בו ראש ממשלה זה רק אנושי ללקות לפעמים בחום גבוה ",  כתב ברק בטוויטר . " העיקר הבריאות .  הביקורת בינתיים בצד .  הלוואי ונראה אותו חוזר לעבודה כבר מחר ".  יו"ר המחנה הציוני ,  אבי גבאי אמר כי הוא  " מאחל לראש הממשלה שיישב לערוך סדר בביתו ,  עם משפחתו ובבריאות שלמה ". 
סגן שר הבריאות יעקב ליצמן סיפר כי עודכן במצבו של ראש הממשלה וכי  " שמחתי לשמוע שהבדיקות תקינות ושהוא מרגיש יותר טוב .  כולי תקווה שבעזרת השם בשעות הקרובות יתאושש ויחזור לתפקוד מלא במהרה ".  
מחר צפויה להתכנס ישיבה של הקבינט המדיני ביטחוני להערכות לקראת צעדת המיליון וסקירה של גופי הביטחון על כלל הזירות לפני פסח .  שרי הקבינט קיבלו עדכון כעת כי למרות מחלתו של ראש הממשלה ,  הדיון יתקיים ,  ואם מחלתו של נתניהו לא תאפשר את השתתפותו בדיון ,  שר הביטחון אביגדור ליברמן יוביל את הדיון .
 ליברמן איחל לנתניהו בטוויטר  " החלמה מהירה .  לי ולכל עם ישראל חשוב שתשב עם משפחתך היקרה לסדר פסח בריא ושלם ,  שתאכל הרבה חרוסת ואף טיפה מרור .  בריאות !  ". 
חוק יסוד :  הממשלה קובע שבמידה ונבצר מראש הממשלה למלא באופן זמני את תפקידו ימלא את מקומו ממלא מקום ראש הממשלה ,  אבל אינו קובע באיזה נסיבות מכריזים על נבצרות וגם לא מי הגוף שרשאי לעשות זאת ,  ולכן ההחלטה נותרת בידי לשכת ראש הממשלה .  לפי הנוהג המקובל ,  אם ראש הממשלה עובר הליך של הרדמה או טשטוש ,  הוא ממנה ממלא מקום ומכריז על נבצרות זמנית ,  שיכולה להיות גם של כמה שעות בלבד .  
אמש הכחיש נתניהו כי בנו יאיר ורעייתו שרה עומתו עם עדי המדינה ניר חפץ ושלמה פילבר בעת חקירתם בתיק 4000 .  בעמוד הפייסבוק שלו כתב נתניהו : " הנה עוד דוגמה לפייק ניוז היומיומי :  כתבים ופרשנים נפוחים מחשיבות עצמית כמו משה נוסבאום מדווחים על עימותים עם עדי מדינה - דבר שלא היה ולא נברא .  הם ממשיכים לשקר לכם ערב ערב ".  לדבריו , " זה מה שהדיווחים שלהם שווים - פייק ניוז אחד גדול ". 
מוקדם יותר אתמול פרסם ראש הממשלה סרטון ובו התייחס לחקירתו על ידי חוקרי להב 433 .  נתניהו סיפר על מפגשיו עם שרי החוץ של גרמניה וצרפת והוסיף  " כן ,  היה לי עוד מפגש היום ,  בנושא אחר .  גם הוא קשור לביטחון אבל סוג אחר של ביטחון :  הביטחון המוחלט שלי ,  אחרי המפגש הזה כמו המפגשים האחרים ,  שלא יהיה כלום - כי לא היה כלום ".   
" אני רוצה לאחל לכולכם חג פסח כשר ושמח ",  הוסיף נתניהו ,  שנחקר במקביל לרעייתו שרה ולבנו יאיר שנחקר בפעם הראשונה . " תהנו עם המשפחות שלכם .  אני אהנה עם המשפחה שלי .  אני אחגוג את החג הזה בשמחה גדולה ,  בביטחון גדול ,  עם הרבה חרוסת ואפס מרור ". 
ראש הממשלה אמר כי בפגישתו עם השרים מגרמניה ומצרפת  " היו הרבה נושאים שהעלינו אבל הנושא המרכזי הוא הביטחון וכמובן הביטחון מול איראן ותוכנית הגרעין .  הזמן נוקף ,  אנחנו יודעים שהנשיא טראמפ בעוד שבועות אחדים יקבל את החלטתו .  הם רצו לשמוע את דעתנו ומתחשבים בדעתנו ,  רוצים לשמוע אותה .  הערב אני אפגש עם בכירי הקונגרס שמגיעים לכאן ואומר להם את דעתי בדברים הללו וגם בנושאים אחרים ",  הוסיף נתניהו .
  ( עדכון ראשון 22:03 )  

סובל ממחלה בדרכי הנשימה :  נתניהו פונה לבית החולים - ושוחרר לביתו
רה"מ הובא לביה"ח הדסה עין כרם בהנחיית רופאו האישי לאחר שסבל מחום .  בבדיקות נמצא כי הוא סובל ממחלה ויראלית בדרכי הנשימה העליונות .  מחר יתכנס הקבינט לדיון לקראת החג .  נתניהו בטוויטר : " תודה לכולכם על הדאגה "
 
