בג"ץ החליט :  ועדת ההיתרים תדון שוב במימון הוצאות הגנת נתניהו
בתגובה לעתירה נגד החלטת ועדת ההיתרים לדחות בקשתו של נתניהו לקבל כספים ממקורביו למימון הגנתו המשפטית ,  בג"ץ החזיר את הנושא לדיון נוסף בוועדה .  במקביל ,  אחרי הפרסום על התפטרות יו"ר הוועדה בשל  " לחצים פוליטיים ",  הבהיר מבקר המדינה כי היא טרם התקבלה
בג"ץ החליט היום  ( שני )  כי הוועדה למתן היתרים תקיים דיון נוסף בבקשתו של ראש הממשלה בנימין נתניהו לקבל מימון ממקורביו להוצאות המשפט שלו .  הדיון התקיים בתגובה לעתירתו של נתניהו שהוגשה לפני שבוע באמצעות עורכי דינו - נבות תל צור ,  טל שפירא ועמית חדד .
 נתניהו ,  שעומד בפני הגשת כתב אישום כפוף לשימוע בשלושה תיקים בגין שוחד ,  מרמה והפרת אמונים ,  ביקש לקבל עד שני מיליון דולר מבן דודו נתן מיליקובסקי ומאיש העסקים ספנסר פרטרידג' .  ראש הממשלה נדרש להיתר מיוחד ,  שכן על פי כללי ועדת אשר למניעת ניגוד עניינים של חברי ממשלה ,  אסור לשר לקבל כל שכר או טובת הנאה מלבד משכורתו מהמדינה .
 ועדת ההיתרים דחתה את בקשתו וקבעה כי מימון הוצאות משפט הנובעות מחקירה פלילית ,  הכוללת חשש למעשים פליליים בקשר עם בעלי הון שונים ,  לא ראוי שייעשה בידי בעלי הון . " מימון זה עלול לפגוע באמון הציבור בשלטון בהקשר של טוהר המידות ",  נכתב .  עוד נקבע כי על נתניהו להחזיר למיליקובסקי 300 אלף דולר שכבר קיבל למטרה זו .  בעקבות החלטת הוועדה הגישו פרקליטי נתניהו את העתירה .
 לקריאה נוספת :" לחצים פוליטיים ":  יו"ר ועדת ההיתרים שפסל את מימון נתניהו התפטרנתניהו עתר לבג"ץ כדי לאפשר את קבלת מימון מקורביו להגנה משפטית"הוא לא כל חשוד ":  כל הסיבות לדחיית בקשת גיוס הכספים של נתניהו 
במהלך הדיון ,  עו"ד נבות תל צור טען כי בין החלטת הוועדה הראשונה בחודש נובמבר להחלטת הוועדה השנייה חל שינוי מהותי בנסיבות שהצדיק בחינה מחדש .  לדבריו ,  הבקשה הראשונה הוגשה ביולי 2018 ,  כש"באותה התקופה היו תלויים נגד העותר מספר תיקי חקירה ,  תיק 1000 ותיק 2000 שהיו בהם המלצות משטרה ,  ובתיק 4000 החקירה הייתה בעיצומה .  שלושה-ארבעה ימים אחרי פרסום ההחלטה הראשונה ,  פרסמה המשטרה המלצות גם בתיק 4000 ".  
" התיק הזה מבחינת ההיקף עולה במכפלות אולי של פי עשרה על שני התיקים האחרים גם יחד ",  הוסיף תל צור . " אלה היקפים שמשנים את כל התמונה .  תיק 4000 הוא מכפלת היקפים .  אנחנו במגה-תיק .  בתיק דינוזאור .  חומרי החקירה מחזיקים על פי הודעות המשטרה מאות הודעות של עדים ,  עשרות הודעות אחרות של רשות ניירות ערך ,  הר של קלטות שצריך לתמלל ומאות אלפי מסמכים .  זה לא תיק שגרתי ". 
תל צור הוסיף כי השתנו הנסיבות גם בעניין נוסף . " יש לנו סוג של אשם תורם בעניין הזה ",  הוא הודה . " הוועדה הציגה שאלות לעותר  ( נתניהו )  בסיבוב הקודם ,  ולא התקבלו תשובות .  חברי הוועדה אמרו שאין להם פרטים מינימליים שדרושים להכרעה בבקשה ,  ודחו .  לאחר מכן כאשר באנו וביקשנו לתת את כל הפרטים שהיו חסרים ,  אז אומרים לנו שהחלטת הוועדה הראשונה היא סופית ".  
בתגובה לדבריו של תל צור ,  כי  " רק ההכנה לשימוע היא מיליוני שקלים ,  מחיר של שתיים-שלוש דירות "  וכי בן דודו מקרבה ראשונה וחברו הקרוב של נתניהו  " רוצים לעזור ",  עצרה אותו חיות ואמרה כי אלה הם טיעונים לגופו של עניין וקודם יש לקבוע האם צריך לקיים דיון נוסף בפני הוועדה ,  בו יינתן לראש הממשלה ולסנגוריו להשלים את טיעוניהם בעל פה .  
השופטים רמזו כי בעיניהם יהיה נכון לקיים דיון משלים כזה . " לא נכון שתהיה תחושה בסופו של דבר שההחלטה נפלה כאן מסיבות פרוצדורליות טכניות ",  אמר מזוז . " צריכה להיות תחושה שמוצו כל הטיעונים ,  ושלא יהיו טענות שנתנו לשמוע ,  או לא נתנו לשמוע ". 
לאור המלצות הושפטים ,  הודיעה נציג ועדת ההיתרים ,  עו"ד רנאטו יאראק ,  כי הוועדה תסכים לשמוע בעל פה את השלמת טיעונו של ראש הממשלה ,  ולאחר מכן לקבל החלטה מחדש .  עו''ד יאראק נשאל לאחר הדיון אילו תשובות היו חסרות לוועדה ,  והשיב כי בעיקר היה חסר איזה סכום נתניהו מתכוון להוציא מכיסו לפני קבלת המימון .  
ביום שבת פורסם כי יו"ר הוועדה למתן היתרים ,  השופט בדימוס עוני חבש ,  הגיש עשרה ימים לפני כן מכתב התפטרות מתפקידו .  במכתב ההתפטרות כתב חבש כי הסיבה היא פרסומים שונים שגרמו לתחושה שמופעלים על הוועדה לחצים פוליטיים .  אולם ,  עו"ד רנטו יאראק ,  שמייצג את ועדת ההיתרים ,  טען היום כי לאור מכתב התפטרותו יש שאלה של הרכב הוועדה .  עו"ד יורם רבין ,  שמייצג את מבקר המדינה ,  אמר כי בשל עניין פרוצדורלי המבקר קיבל לידיו את מכתב ההתפטרות רק לפני יומיים ,  ולמעשה טרם קיבל את ההתפטרות ואמר כי הוא צריך לתת דעתו על כך לאחר הדיון בבג"ץ .
  ( עדכון ראשון :  16:01 )  

בג"ץ החליט :  ועדת ההיתרים תדון שוב במימון הוצאות הגנת נתניהו
בתגובה לעתירה נגד החלטת ועדת ההיתרים לדחות בקשתו של נתניהו לקבל כספים ממקורביו למימון הגנתו המשפטית ,  בג"ץ החזיר את הנושא לדיון נוסף בוועדה .  במקביל ,  אחרי הפרסום על התפטרות יו"ר הוועדה בשל  " לחצים פוליטיים ",  הבהיר מבקר המדינה כי היא טרם התקבלה

