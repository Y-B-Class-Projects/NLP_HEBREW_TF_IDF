לקראת ממשלת אחדות ?  הליכוד וקדימה מכונסות כעת
יריית הפתיחה לבחירות :  משעות אחר הצהריים דנה הכנסת בהצעת החוק לפיזור הכנסת ,  אך כעת מתקיימים בין הסיעות הגדולות מגעים שעשויים להביא לממשלת אחדות
הכנסת ה-18  הסוף ?  ראש הממשלה בנימין נתניהו ויו"ר האופוזיציה שאול מופז הודיעו הלילה  ( שלישי )  על כינוס מיידי של סיעותיהם בשעה 2:00 ,  כאשר במקביל מעריכים בליכוד כי מתקיימים מגעים לממשלת אחדות .  בשלב זה לא ברור האם מדובר ברשת ביטחון שקדימה תעניק לממשלה למשך שנה וחצי או האם יסוכם על כניסת קדימה לממשלה בפועל ,  אך הדרישה של קדימה הייתה ,  ולכך נתניהו הסכים ,  קידום מתווה החלופה לחוק טל .
 במהלך ישיבת ועדת הכנסת הלילה ,  בה אמורה הייתה הוועדה להכין את הצעת החוק לפיזור הכנסת לקריאה שנייה ושלישית ,  האריך יו"ר הוועדה ,  ח"כ יריב לוין ,  את משך הדיון מעבר למצופה ,  ככל הנראה בשל בקשה שהגיעה אליו מהקואליציה או מאנשי ראש הממשלה .  
בשלב בו הייתה הצעה והוגשה בעקבותיו רביזיה ,  דהיינו שינוי בתוכנה ,  הוחלט לקיים הצבעה חוזרת רק כעבור שעה .  כעת הוחלט להאריך את הזמן עוד יותר ,  ובמקביל עברה הצעת החוק לסוף סדר היום על אף שהייתה אמורה לידון במליאת הכנסת מיד עם האישור מוועידת הכנסת .
 אתמול אישרה מליאת הכנסת בקריאה ראשונה את הצעת החוק הממשלתית לפיזור הכנסת .  הדיון בנושא מתקיים משעות אחר הצהריים במליאה ,  בה התאפשר לכל חבר כנסת לנאום במשך שלוש דקות .  לאחר מכן ,  כאמור ,  הועברה ההצעה לוועדת הכנסת .
 מכיוון שהקואליציה עומדת מאחורי ההצעה ,  צפויה ההצעה לזכות לרוב גדול ,  גם בקריאה שנייה ושלישית ,  ובכך תחל רשמית מערכת הבחירות לכנסת ה-19 ,  שתבוא לשיאה עת ילכו מיליוני הישראלים בעלי זכות הבחירה לקלפיות ,  כפי המסתמן ב-4 בספטמבר .  
בפתח ישיבת הממשלה הבוקר התייחס ראש הממשלה בנימין נתניהו לבחירות הקרבות . " נראה לי שהדבר הנכון לעשות הוא ללכת למערכת בחירות קצרה .  נציע את ה-4 בספטמבר ולאחריהן ,  אם הבוחר ייתן לנו את קולו ,  הכוונה שלי היא לכונן ממשלה רחבה ,  יציבה ככל האפשר על מנת לייצר יציבות אל מול האתגרים הגדולים שנעמוד מולם ",  אמר נתניהו .  בישיבה אישרו שרי הממשלה להסמיך את ועדת השרים לחקיקה להגיש חוק ממשלתי להקדמת הבחירות לתאריך המתוכנן .  לאחר שוועדת השרים לחקיקה אישרה את ההצעה ,  אישרה אותה גם ועדת הכנסת בדיון מיוחד ,  במסגרתו אישרה קיצור הליכי חקיקה לחוק .  
ההכרזה הגיעה לאחר המבוכה אתמול בוועידת הליכוד ,  כאשר החברים דרשו לקיים הצבעה חשאית על בחירת יו"ר הוועידה ,  למורת רוחו של ראש הממשלה ובניגוד לדעתו .  מלבד נתניהו ,  מתמודדים על התפקיד ח"כ דני דנון והשר מיכאל איתן .  לאחר המחאה הוחלט לדחות את ההצבעה בנושא ,  ונתניהו לא הצליח לעמוד במשימה שהגדיר לעצמו .
 הבחירות בפתח - כותרות אחרונותמופז :  יחימוביץ מכרה האידיאולוגיה עבור מנדטיםנתניהו הצהיר רשמית :  הבחירות יתקיימו ב-4 בספטמברמליאת הכנסת תצביע היום על פיזורה :  הושגה הסכמה
 ( עדכון ראשון :  16:01 )  

לקראת ממשלת אחדות ?  הליכוד וקדימה מכונסות כעת
יריית הפתיחה לבחירות :  משעות אחר הצהריים דנה הכנסת בהצעת החוק לפיזור הכנסת ,  אך כעת מתקיימים בין הסיעות הגדולות מגעים שעשויים להביא לממשלת אחדות

