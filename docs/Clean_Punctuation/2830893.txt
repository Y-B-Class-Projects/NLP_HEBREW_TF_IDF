נתניהו : " העיסוק בדוח המבקר נועד להסיח את דעתכם מהבחירות "
 ראש הממשלה הגיב בפייסבוק על הדוח ,  שחשף הוצאות מופרזות במעונו .  הוא הדגיש כי חלק מהליקויים תוקנו והוא  " נחוש להמשיך ולהוריד את ההוצאות ".  על עיתוי הדוח אמר : " מצער אם מערכת הבחירות תעסוק בנושאים אלה "
  ( תגובות במערכת הפוליטית על דוח המבקר ,  אתמול )  
ראש הממשלה בנימין נתניהו הגיב היום  ( רביעי )  לראשונה על הדוח שפרסם אתמול מבקר המדינה יוסף שפירא בדבר ההוצאות במעונו ואמר כי הוא מכבד את הדוח ומודע לדברי הביקורת הכלולים בו . " חלקם הגדול כבר תוקנו ,  וזאת ניתן לראות באמצעות הירידה הדרמטית של הוצאות בית ראש הממשלה ב-2013 ",  כתב נתניהו בעמוד הפייסבוק שלו . " אני נחוש להמשיך ולהוריד את ההוצאות עוד יותר באמצעות מתן תשומת לב מרבית לנושא ומתן דגש להתייעלות ". 
נתניהו טען כי העיסוק בדוח ובנושאים שעלו בו הוא מוגזם ומגמתי . " יהיה זה מצער אם מערכת הבחירות בשעה כה גורלית לעתידו של עם ישראל תעסוק בנושאים אלה ,  במקום באתגרי הביטחון האדירים ששוטפים את אזורנו ,  ובבחירה בין כלכלה חופשית וצומחת שאנו דוגלים בה ,  לכלכלה סגורה עם מעורבות ממשלתית גבוהה שבה דוגלים יריבינו ",  כתב נתניהו . " העיסוק בנושא הדוח נועד להסיח את דעתכם מהבחירה האמיתית  מי ינהיג את המדינה :  הליכוד בהנהגתי או השמאל בהנהגת ציפי ובוז'י .  מסך העשן התקשורתי נועד לאפשר לציפי לעשות התגנבות יחידים למשרד ראש הממשלה ". 
דוח המבקר נגד נתניהו - כל הכותרות :" לא לתקוף את שרה ":  דוח המבקר מטריד בעיקר את הרצוגבפרקליטות יכריעו אם לפתוח בחקירה פלילית נגד נתניהו"בזבזנות מופרעת ":  התגובות במערכת הפוליטית לדוח המבקר 
אתמול מסרה מפלגת הליכוד תגובה על ממצאי הדוח ,  שהעלה ראיות לבזבוז כספי ציבור לצרכים פרטיים במעון ראש הממשלה ,  וגם בה הותקף העיתוי של העיסוק בנושא ההוצאות . " מדובר בקמפיין תקשורתי שנועד בבירור להפיל את ראש הממשלה וממשלת הליכוד על ידי עיסוק בזוטות והסחת דעת ",  נמסר מהמפלגה .  עוד הדגישו במפלגה כי בנושאים שבדק המבקר נמצא כי אין שום חשש לפגיעה בטוהר המידות  " ובוודאי לא חשש לפלילים ".  
מדוח המבקר שפורסם אתמול עלה בין היתר כי במעון ראש הממשלה הוציאו 162 אלף שקלים בשנתיים על הלבשה ואיפור מעבר לתקציב הקיים ,  הזמינו עבודות מחשמלאי במכרז מפוקפק ,  כולל קריאה לווילה בקיסריה ביום כיפור ושילמו  " מס בצורת "  במעון הפרטי על חשבון משלם המסים .  כמו כן נמצא כי עובדים שילמו מכיסם עבור ראש הממשלה או משפחתו ולא קיבלו החזרים .  
עוד העלה הדוח תקציב ניקיון מנופח לשני מעונות המשפחה ,  הזמנת מזון בעשרות אלפי שקלים בשנה במקביל להעסקת מבשלת והתערבות והשפעה של ראש הממשלה על הוועדה הקובעת את מקורות המימון של מעונות ראש הממשלה .  עם זאת ,  המבקר לא ציין אם יש בממצאים חשד לעבירות פליליות או הפרה של המנהל התקין .
 לפניות לכתב :  omri_n@walla.net.il 

נתניהו : " העיסוק בדוח המבקר נועד להסיח את דעתכם מהבחירות "
 ראש הממשלה הגיב בפייסבוק על הדוח ,  שחשף הוצאות מופרזות במעונו .  הוא הדגיש כי חלק מהליקויים תוקנו והוא  " נחוש להמשיך ולהוריד את ההוצאות ".  על עיתוי הדוח אמר : " מצער אם מערכת הבחירות תעסוק בנושאים אלה "
 
