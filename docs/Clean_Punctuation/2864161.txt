המושך בחוטים :  בחינת חברי מועצת התאגיד הציבור נמצאת אצל נתניהו
השר אופיר אקוניס אמנם ממונה על רשות השידור ויישום חוק השידור הציבורי אבל לא קיבל את רשימת השמות לצורך העברתם לוועדה לבדיקות מינויים .  כפי שמסתמן ,  מי שיחליט על המועצה יהיה נתניהו ,  שלא ימהר לאשר את הרכבה
שמות חברי מועצת תאגיד השידור הציבורי החדש שנבחרו לפני כחודשיים נמצאים בבדיקת ראש הממשלה ושר התקשורת בנימין נתניהו ,  זאת למרות שהשר אופיר אקוניס ,  מונה לאחראי על רשות השידור ועל בחינת חוק השידור הציבורי .  השר אקוניס אף טרם קיבל את שמות חברי המועצה לצורך אישורם - כך נודע לוואלה ברנז'ה .
 אקוניס קיבל את האחריות על רשות השידור לפני כשבוע .  הוא נכנס לתפקיד במשנה מרץ והספיק להיפגש עם מנכ"ל המשרד התקשורת שלמה פילבר ,  פגישה שבסיומה הודיעו השניים כי יקומו צוותי עבודה לצורך בדיקת מתווה ראשוני של תיקוני חקיקה והתאמות חוק השידור הציבורי למצב הקיים .  כמו כן ,  נפגש אקוניס עם עובדי רשות השידור וכפי שפורסם בוואלה ברנז'ה השר ככל הנראה ימליץ על דחיית יישום הקמת התאגיד .  בשלב הראשון מדובר בדחייה של שלושה חודשים ,  עד ספטמבר - המוגדרים במסגרת החוק הקיים ,  כאשר במהלכם יבחנו שינויי החקיקה .  השר אף אמר בראיון לוואלה ברנז'ה כי אינו פוסל חזרה למתווה הרפורמה הישן ,  בטרם נחקק חוק השידור הציבורי ,  והוסיף : " הכל על השולחן וכל האפשרויות פתוחות ". 
ואולם ,  בפני השר טרם הוצגו שמות חברי מועצת תאגיד השידור הציבורי החדש ,  שעדיין ממתינים לאישור אחרון בוועדה לבדיקת מינויים בשירות הציבורי .  ומבדיקת וואלה ברנז'ה עולה כי אינם מעודכנים כלל בנוגע לתהליך הנדרש לצורך הקמת המועצה .  

לפני כחודשיים הודיע משרד התקשורת ,  אשר בראשו עמד אז השר גלעד ארדן ,  כי ועדת האיתור לבחירת המועמדים לתפקיד יו"ר המועצה וחבריה העבירה את המלצותיה לשר ,  שנתן את ברכתו לתהליך ובוודאי לחברי הוועדה שבראשה עמד השופט בדימוס עזרא קמא ,  אותו מינה ארדן לתפקיד .
 לאחר שנפגשה עם יותר ממאה מועמדים ומועמדות ,  המליצה הוועדה למנות את גיל עומר לתפקיד יו"ר המועצה .  עומר ,  מנכ"ל מוזיאון הילדים בחולון ,  שימש בעבר בתפקיד העורך הראשי של גלי צה"ל וראש מערכת החדשות ב"ידיעות אחרונות ".  כמו כן המליצה המועצה על 12 חברי מועצה ,  בהם רותם דנון עורך מגזין  " ליברל ",  מישל קרמרמן שבתפקידה האחרון שימשה מנכ"לית תחנת הרדיו  " אקו 99 FM ",  נפתלי גליקסברג במאי דוקומנטרי ,  אורית מסילתי ,  רואת חשבון ולשעבר סמנכ"ל כספים בראלקו סוכנויות בע"מ וסמנכ"ל כספים בקבוצת ראלקו ישראל ,  דלית שטאובר מנכ"לית משרד החינוך לשעבר ואבי רט ,  ראש מכון ש"י באוניברסיטת בר-אילן וחבר ארגון רבני צוהר .
 תפקיד חברי מועצת התאגיד ושל המנכ"ל הזמני שנבחר ,  אלדד קובלנץ ,  הוא להוביל את פירוק רשות השידור והקמת התאגיד החדש .  קובלנץ אמר לא פעם ,  גם בדיון בנושא חוק השידור הציבורי החדש בוועדת הכלכלה ,  כי ידרשו יותר משנה וחצי להקמת התאגיד .  כעת מתברר שגם השלב המאוד ראשוני של אישור חברי המועצה עדיין תקוע ונמצא בבחינה ובדיקה של ראש הממשלה .
 גורמים המעורים בפרטים אמרו לוואלה ברנז'ה כי ישנה סבירות גבוהה לכך שנתניהו לא יאשר את המועצה ,  המורכבת מאנשים דעתניים שעלולים לקחת ממשרד התקשורת את השליטה על השידור הציבורי החדש .  אותם גורמים הוסיפו כי ישנה אפשרות שהמועצה ,  העומד בראשה וחבריה ,  ייתפסו כ"מורשת ארדן ".  וכזכור ,  מאז כניסתו של נתניהו למשרד התקשורת עזבו והועזבו אנשי השר הקודם ,  כשהבולט בהם היה מנכ"ל המשרד לשעבר אבי ברגר .
 בלשכת ראש הממשלה לא התייחסו לדברים .  

המושך בחוטים :  בחינת חברי מועצת התאגיד הציבור נמצאת אצל נתניהו
השר אופיר אקוניס אמנם ממונה על רשות השידור ויישום חוק השידור הציבורי אבל לא קיבל את רשימת השמות לצורך העברתם לוועדה לבדיקות מינויים .  כפי שמסתמן ,  מי שיחליט על המועצה יהיה נתניהו ,  שלא ימהר לאשר את הרכבה

