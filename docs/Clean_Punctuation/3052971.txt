הערכת המשטרה :  נתניהו ומוזס שקלו הקמת ערוץ כדורגל בבעלות המו"ל
במשטרה בודקים את האפשרות כי מו"ל ידיעות אחרונות ביקש ,  בתמורה לסיקור אוהד של ראש הממשלה ,  קידום של הקמת ערוץ ייעודי לליגות הכדורגל הישראליות ללא מכרז ובבעלות קבוצה של יזמים ,  בהם מוזס עצמו .  בתוך כך מו"ל מעריב ,  ובעלי חברת צ'רלטון מסר עדות בתיק
 ( לפני שלושה שבועות :  דיון בעתירות נגד ראש הממשלה בפרשת הצוללות )  
במשטרה בודקים אם ראש הממשלה בנימין נתניהו ומו"ל  " ידיעות אחרונות "  נוני מוזס דנו בקידום הקמה של ערוץ ספורט ייעודי למשחקי ליגות הכדורגל הישראליות ,  ללא מכרז ובבעלות קבוצת יזמים - בהם מוזס עצמו .  במסגרת תיק 2000 ,  נחשדים נתניהו ומוזס כי רקמו ביניהם הסכם חשאי לפרסום אוהד עבור הראשון ,  בתמורה לקידום חוק  " ישראל היום ".  
לפיכך ,  זימנו במשטרה למסירת עדות את מו"ל עיתון  " מעריב ",  איש העסקים אלי עזור ,  שבבעלותו חברת  " צ'רלטון "  המחזיקה בזכויות השידור של משחקים רבים בליגת העל הישראלית ובליגות אירופיות .  עזור הוא בין היתר מו"ל קבוצת  " ג'רוזלם פוסט ",  ובבעלותו תחנות רדיו מקומיות .
 מטעמו של ראש הממשלה נמסר : " מבלי שנתחייב להגיב על כל המצאה כוזבת - אנו אומרים בצורה הברורה ביותר :  לא היו דברים מעולם .  מדי יום אנו עדים לפרסום שיטתי של הדלפות שיקריות בניסיון להנשים הנשמה מלאכותית חקירות שיצא מהן האוויר .  אנו חוזרים ואומרים :  לא יהיה כלום כי אין כלום ".  
ביום שני הגיע משה שיינמן ,  כתב ותיק במדור הספורט בעיתון  " ידיעות אחרונות ",  למשרדי יחידת להב 433 כדי למסור עדות פתוחה במסגרת החקירה .  שיינמן נחשב למקורבו של מוזס .
 בחודש שעבר העריכו במשטרה כי החקירה בעניינו של ראש הממשלה תסתיים בתחילת מרץ .  ואולם ,  ככל שהזמן חלף ,  הלכה וגברה ההערכה בארגון כי יידרש זמן נוסף להשלמת החקירה .  
לפי פרסום בעיתון  " הארץ ",  טרם הבחירות בשנת 2015 ,  ניהלו נתניהו ומוזס שיחות בנוגע לחוק  " ישראל היום ",  שיחייב מכירה בתשלום של החינמון .  במסגרת שיחותיהם ,  התחייב נתניהו להעביר את החוק ,  שיסייע ל"ידיעות אחרונות "  בתחרות בשוק העיתונים בתפוצה היומית ,  ובתמורה מוזס יפעל להשארתו של נתניהו בראשות הממשלה .  
עוד פורסם כי מוזס היה מוכן לנקוט צעדים כדי שנתניהו יפעל להעברת החוק ,  ובהם העסקת עיתונאים מטעם ראש הממשלה בעיתון וקידום פגיעה בתדמית של אלו המאיימים על המשך דרכו בראשות הממשלה ,  בהם יו"ר הבית היהודי ,  נפתלי בנט .
  ( עדכון ראשון :  16:39 )  

הערכת המשטרה :  נתניהו ומוזס שקלו הקמת ערוץ כדורגל בבעלות המו"ל
במשטרה בודקים את האפשרות כי מו"ל ידיעות אחרונות ביקש ,  בתמורה לסיקור אוהד של ראש הממשלה ,  קידום של הקמת ערוץ ייעודי לליגות הכדורגל הישראליות ללא מכרז ובבעלות קבוצה של יזמים ,  בהם מוזס עצמו .  בתוך כך מו"ל מעריב ,  ובעלי חברת צ'רלטון מסר עדות בתיק

