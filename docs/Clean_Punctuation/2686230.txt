הסטודנטים של הליכוד בירושלים תומכים בברקת
תא  " לביא "  המזוהה עם הליכוד באוניברסיטה העברית הביע תמיכה בניר ברקת .  יאיר נתניהו ,  החבר בתא ,  החליט להמנע בהצבעה .  גם אביו ,  ראש הממשלה ,  טרם הביע תמיכה במי מהמועמדים
שבוע לפני הבחירות לראשות עיריית ירושלים ,  קיבל ראש העירייה ,  ניר ברקת ,  תמיכה ממקור לא צפוי :  תא הסטודנטים המזוהה עם הליכוד באוניברסיטה העברית הודיע אמש  ( שני )  כי הוא תומך במועמדותו של ראש העירייה המכהן .  הודעת התמיכה של תא  " לביא "  הינה מפתיעה למדי לאור העובדה שהמועמד הרשמי מטעם המפלגה בירושלים הוא משה ליאון .  בתא חבר גם יאיר נתניהו ,  בנו של ראש הממשלה ,  שנמנע בהצבעה גלויה מלתמוך באיש מן המועמדים .  עם זאת ,  ההחלטה שקיבל תא הסטודנטים מחייבת את כל חבריו - כולל את בנו של נתניהו ,  להתגייס להצלחתו של ברקת .  לא מדובר בהתגייסות פורמלית בלבד ,  שכן הערב כבר התקיימה פגישה בין נציגי התא לבין ברקת במטרה לבדוק כיצד יוכלו הסטודנטים באוניברסיטה העברית לסייע לראש העיר להישאר בתפקיד .
 ראש הממשלה ,  בנימין נתניהו ,  שומר על שתיקה בנושא וטרם הביע תמיכה באחד מהמועמדים לראשות העיר ,  אולם על פי כל ההערכות הוא מעדיף את מועמדותו של ברקת על פני זו של משה ליאון .  האחרון זוכה לתמיכת סניף הליכוד המקומי בירושלים ,  וכן לתמיכתם של יו"ר ישראל ביתנו אביגדור ליברמן ויו"ר ש"ס אריה דרעי ,  אך נתניהו ,  שהודיע על תמיכה אישית בכל אחד מן המועמדים האחרים של הליכוד בבחירות המקומיות בארץ ,  נמנע מלהביע בו תמיכה .
 ראשי התא ,  שמודעים כאמור למורכבות שבתמיכה במועמד הנגדי ,  פרסמו היום ברשתות החברתיות הודעה בה נימקו את עמדתם : " החלטנו ,  בהצבעה דמוקרטית בהשתתפות כל פעילי התא ,  לתמוך בראש העיר ניר ברקת ולנצל את משאבי האנוש העומדים לרשותנו על מנת לעזור ,  ולו במעט ,  במרוץ של ברקת מול משה ליאון .  כולנו מבינים את המחלוקת סביב שאלת תמיכת מפלגת הליכוד במועמד לראשות העירייה משה ליאון .  ככל הנראה ,  התשובה היא שהתמיכה אינה אופטימלית ואינה לגמרי רשמית .  מכיוון שהדעות חלוקות ,  לא נתייחס לשאלה זו בפירוט בפוסט זה .  תא  ? לביא ?  בוחר לשים את הפוליטיקלי קורקט בצד וללכת עם היושר הפנימי שלו ". 
מזכיר התא ,  לידור כהן ,  אמר לוואלה !  חדשות : " אנחנו מודעים לכך שזו סיטואציה בעייתית ,  אבל החלטנו ללכת עם היושר הפנימי שלנו .  אנחנו לא חושבים שמשה ליאון יקדם את האינטרסים של הסטודנטים בירושלים ,  ואילו ברקת כן ".  

הסטודנטים של הליכוד בירושלים תומכים בברקת
תא  " לביא "  המזוהה עם הליכוד באוניברסיטה העברית הביע תמיכה בניר ברקת .  יאיר נתניהו ,  החבר בתא ,  החליט להמנע בהצבעה .  גם אביו ,  ראש הממשלה ,  טרם הביע תמיכה במי מהמועמדים

