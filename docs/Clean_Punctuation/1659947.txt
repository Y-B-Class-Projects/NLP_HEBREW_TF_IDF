מדיניות הבנייה בי-ם דרדרה יחסי ירדן-ישראל
עבדאללה מלך ירדן מתח ביקורת חריפה על ראש הממשלה נתניהו ואמר כי מדיניות בניית הבתים ליהודים במזרח ירושלים הביאה לדרדור היחסים בין המדינות לשפל שלא היה כמותו מאז נחתם הסכם השלום
עבדאללה מלך ירדן אמר הלילה  ( שלישי )  כי ילחץ על ממשל אובמה לכפות על ישראל את התנאים ולוח הזמנים לשיחות השלום עם הפלסטינים כאשר ישתתף בשבוע הבא בוועידה הבינלאומית לביטחון גרעיני שנשיא ארצות הברית אובמה יארח בוושינגטון .  
בראיון לעיתון האמריקאי ה"וול סטריט ג'ורנל "  מתח עבאדללה ביקורת חריפה על ראש הממשלה בנימין נתניהו ואמר כי מדיניות בניית הבתים ליהודים במזרח ירושלים הביאה לדרדור היחסים בין ירדן לישראל לשפל שלא היה כמותו מאז נחתם הסכם השלום בין שתי המדינות ב-1994 .
 דברים אלו מצטרפים לביקורת שהטיח עבדאללה בנתניהו בסוף החודש הקודם על הבנייה במזרח ירושלים .  בסוף מרץ אמר עבדאללה כי צעדיה החד צדדים של ישראל יובילו למשברים נוספים במזרח התיכון .  לדבריו , " על ישראל לבחור אם היא רוצה עימות או שלום .  אם היא אכן רוצה שלום ,  עליה להוכיח זאת בצעדים בשטח ועל ידי הפסקת הצעדים שהיא נוקטת ".  עבדאללה גם הזהיר שישראל  " משחקת באש "  בכך שהיא ממשיכה לבנות בירושלים וטען כי זהו ניסיון לשנות את אופיה של העיר .  הוא הוסיף כי ישראל מנסה  " לרוקן את ירושלים מתושביה הערבים ,  המוסלמים והנוצרים ".   
" ירושלים חשובה במיוחד עבור הפלסטינים ,  הירדנים ולמעשה עבור כל הערבים והמוסלמים ",  אמר . " המעשים הישראלים מאיימים על היחסים בין ישראל לירדן ,  שכרגע הם יחסים קרים בגלל אותם מעשים .  ירדן הזהירה את ישראל יותר מפעם אחת שהיא משחקת באש .  בכוונתנו להמשיך לפעול למען הגנה על המקומות הקדושים לאיסלם ולנצרות ". 

מדיניות הבנייה בי-ם דרדרה יחסי ירדן-ישראל
עבדאללה מלך ירדן מתח ביקורת חריפה על ראש הממשלה נתניהו ואמר כי מדיניות בניית הבתים ליהודים במזרח ירושלים הביאה לדרדור היחסים בין המדינות לשפל שלא היה כמותו מאז נחתם הסכם השלום

