שרים לנתניהו :  אל תתקפל ותחדש הקפאת הבנייה
בפתח ישיבת הממשלה לקראת נסיעת נתניהו לארה"ב קראו מספר שרים לראש הממשלה לא לחדש את הקפאת הבנייה .  נתניהו : " הממשלה חזקה אין צורך שהכנסת תחשק אותנו "
  ( צילום :  גדעון צנטנר ,  עריכה :  גדי וינסטוק ) 
שרי הממשלה קראו היום  ( ראשון )  לראש הממשלה בנימין נתניהו לא לחדש את הקפאת הבנייה בהתנחלויות ,  שתוקפה אמור לפוג ב-26 בספטמבר .  שר המדע והטכנולוגיה דניאל הרשקוביץ  ( הבית היהודי )  אמר ,  כי  " אני חושב שלראש הממשלה אין כוונות להתקפל בפני נשיא ארה"ב ברק אובמה ,  והוא יעמוד איתן בדעתו לסיים את ההקפאה במועד שנקבע ".  
שר התיירות סטס מיסז'ניקוב  ( ישראל ביתנו )  ,  השמיע דברים דומים .  לדבריו , " אחרי תקופת ההקפאה צריך לסיים איתה .  אנחנו ממשלה ימנית לאומית .  מפלגת העבודה נכנסה משום שהיא רגילה לשבת בקואליציה .  היא תישאר גם אם ההקפאה לא תימשך .  לאן היא כבר יכולה ללכת ?  צריך לכבד את ארה"ב ,  שבהסכמה שבשתיקה הסכימה להקפאה שנקבעה לעשרה חודשים בלבד "
 בישיבת שרינו של שרי הליכוד אמר נתניהו כי הוא מתנגד להצעת החוק של ח"כ כרמל שאמה  ( ליכוד )  ,  לפיה הקפאה נוספת תחייב את אישור הכנסת .  נתניהו ציין ,  כי  " הממשלה חזקה ,  ואני לא חושב שצריך לחשק אותנו ". 
בפתח ישיבת הממשלה ,  התייחס נתניהו לנסיעתו מחר לארה"ב .  הוא אמר ,  כי  " מחר אצא לארה"ב לפגישות עם נשיא ארה"ב ברק אובמה ואנשי ממשלו .  בניו יורק אפגש גם עם מנהיגים יהודים .  היעד העיקרי יהיה לקדם שיחות ישירות לתהליך השלום .  נעסוק גם בענייני ביטחון ,  לרבות הנושא האירני ".  בנוגע לתהליך המדיני אמר ראש הממשלה ,  כי  " אין תחליף לכניסה למשא ומתן ישיר .  מתחילת כהונת הממשלה אמרתי שאהיה מוכן להיפגש עם אבו מאזן .  הגיע הזמן שהוא יהיה מוכן להיפגש איתנו ,  כי אין דרך אחרת לקדם שלום .  אני מקווה שזו תהיה תוצאת הביקור ". 
שר ההסברה והתפוצות יולי אדלשטיין  ( ליכוד )  הצטרף למתנגדי ההקפאה ,  ואמר ,  כי  " לקראת ביקור ראש הממשלה אני אומר לו שכפי שנאמרו ההתחייבויות לסיום ההקפאה ,  הדבר צריך להיאמר גם בוושינגטון .  אין בעיה עם הצעת החוק הדורשת אישור הכנסת להקפאה נוספת .  אני קורא לשותפות הקואליציוניות ,  לרבות יו"ר מפלגת העבודה אהוד ברק לכבד את הכרעת הרוב בקואליציה ".  
השר להגנת הסביבה גלעד ארדן  ( ליכוד )  אמר ,  כי  " אני אתמוך בהצעת החוק  ( לפיה יידרש אישור של הכנסת להמשך ההקפאה  פ"ו )  .  חשבתי שהיה צריך לעגן בחקיקה כבר את ההקפאה הנוכחית .  אני סבור שכדי שלא יופעלו לחצים נוספים על ראש הממשלה ,  הדבר יצטרך להיות גם באישור הכנסת ". 
השר אבישי ברוורמן  ( העבודה )  אמר ,  כי  " המלצתי לראש הממשלה לפגוש את אובמה וללכת במשא ומתן ישר לנושאי הליבה .  זהו אינטרס ישראלי ,  אמריקאי ושל העולם החופשי .  אם הדברים הללו יבואו לידי פתרון יתר הנושאים יסתדרו מעצמם ". 

שרים לנתניהו :  אל תתקפל ותחדש הקפאת הבנייה
בפתח ישיבת הממשלה לקראת נסיעת נתניהו לארה"ב קראו מספר שרים לראש הממשלה לא לחדש את הקפאת הבנייה .  נתניהו : " הממשלה חזקה אין צורך שהכנסת תחשק אותנו "
 
