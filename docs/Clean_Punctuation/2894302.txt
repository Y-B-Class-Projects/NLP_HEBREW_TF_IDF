מצלמה רועדת ,  ריצות וצרחות :  תיעוד רגעי האימה בפיגוע בירושלים
מצלמת טלפון סלולרי שתיעדה את הרגעים הקשים שבהם המחבל מוהנד שפיק רצח שני בני אדם ופצע שניים נוספים ,  מציפה את תחושת הבהלה שאחזה ברחוב הגיא באותה עת . " שמענו יריות ,  צרורות ",  שחזר תושב האזור
פיגוע הדקירה הקטלני שבו נהרגו שני בני אדם ונפצעו שניים נוספים באורח קשה ובאורח קל ,  תועד אמש  ( שבת )  על ידי אחד מעוברי האורח שנקלע לרגעי האימה שפקדו את רחוב הגיא בעיר העתיקה בירושלים .  בסרטון ניתן לראות תמונות רבות מטושטשות בגלל הריצות ממקום למקום ולשמוע את צרחות הנוכחים ,  שהבינו את מה שהתחולל סביבם .
 תושב העיר העתיקה ,  המתגורר בסמוך לאזור שבו התרחש הפיגוע ,  שחזר לוואלה !  NEWS את הרגעים הראשונים של האירוע הקשה . " שמענו יריות ,  לא ידענו מה זה ,  אבל כשיצאנו היו כוחות משטרה ",  כך אמר התושב והוסיף , " הבנו שיש משהו ,  הכניסו אותנו לבתים ולא נתנו לנו לצאת .  אחר כך התחילה שמועה שיש פיגוע ואחר כך שמענו שמישהו נדקר ,  מישהו נהרג ,  לא יודעים מה עוד בדיוק קרה ". 
לדברי התושב , " לא נתנו לנו לרדת לראות .  לא היינו למטה ,  פה בבתים רק שמענו הרבה יריות ,  צרורות .  עד עכשיו לא נותנים לנו לרדת למטה .  לפי החדשות שמענו שיש פצועים ושמישהו נהרג ". 
עוד בוואלה !  NEWS:גורמים בסביבת נתניהו :  התקדמות בחקירת הפיגוע בשומרוןרוסיה לארה"ב : " ממליצים שלא תתקפו היכן שאנו פועלים בסוריה "  
מחקירה ראשונית עולה כי המחבל הגיע לרחוב הגיא בעיר העתיקה ,  דקר כמה אנשים ולאחר מכן ,  ככל הנראה ,  לקח את האקדח של האב שנפצע אנושות והחל לירות .  הכוחות הגיעו למקום לאחר שהאם הצליחה להזעיק שוטרים שעמדו כ-50 מטר מהמקום . " התגובה המהירה והמקצועית של השוטרים ולוחמי מג"ב ,  תוך חירוף נפש ,  עצרה את הפיגוע ומנעה פגיעה בחפים מפשע נוספים ",  אמר מפקד המחוז ניצב משה אדרי .
 ראש הממשלה בנימין נתניהו יכנס היום דיון ביטחוני בהשתתפות שר הביטחון משה יעלון ,  השר לביטחון הפנים גלעד ארדן ,  הרמטכ"ל רב-אלוף גדי איזנקוט ,  ראש השב"כ וממלא מקום המפכ"ל ניצב בנצי סאו .  למחרת ,  במוצאי החג ,  יכנס נתניהו את הקבינט המדיני-ביטחוני .
 באזור הפיגוע בעיר העתיקה התפתחו עימותים בין ערבים לבין מפגינים יהודים ,  לאחר שהאחרונים חסמו את צומת שילה לכניסת ערבים .  המשטרה החלה לירות רימוני הלם במקום .
  ( עדכון ראשון :  21:14 )  

מצלמה רועדת ,  ריצות וצרחות :  תיעוד רגעי האימה בפיגוע בירושלים
מצלמת טלפון סלולרי שתיעדה את הרגעים הקשים שבהם המחבל מוהנד שפיק רצח שני בני אדם ופצע שניים נוספים ,  מציפה את תחושת הבהלה שאחזה ברחוב הגיא באותה עת . " שמענו יריות ,  צרורות ",  שחזר תושב האזור

