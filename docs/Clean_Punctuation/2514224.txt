אובמה : " מעדיף דיפלומטיה ";  נתניהו : " נגן על עצמנו "
 בפגישת המנהיגים בוושינגטון ,  הדגיש הנשיא שגם הוא וגם נתניהו  " מעדיפים לפתור המשבר האירני באמצעים דיפלומטיים ",  בעוד שנתניהו ציין : " נשמור לעצמנו הזכות להגן על עצמנו "
  ( צילום :  רויטרס ,  עריכה :  אמיר קוטיגרו )  
ראש הממשלה ,  בנימין נתניהו ,  הגיע אחר הצהרים  ( שני )  לבית הלבן ,  משכנו של נשיא ארצות הברית ,  ברק אובמה ,  והשניים קיימו פגישה ,  שנמשכה בארוחת צהריים רשמית .  במוקד הפגישה ,  לפי הערכות ,  עמד המאבק המשותף לשתי המדינות ברדיפה האירנית אחר נשק גרעיני ,  נושא שעמד במוקד קמפיין תקשורתי אגרסיבי בישראל ובארצות הברית לקראת הפגישה ,  וכן במוקד נאומיהם של אובמה ושל הנשיא שמעון פרס אתמול בוועידת איפא"ק .  בפגישה נוכחים גם מזכירת המדינה הילרי קלינטון ,  ושר ההגנה האמריקאי ,  לאון פנטה .
 בפתח הפגישה אמר אובמה לנתניהו כי ממשלו לא יסכים לקבל אירן המחזיקה בנשק גרעיני ,  וכי בעניין זה הוא שומר את כל האופציות על השולחן . " כמובן שנושא מרכזי בשיחתנו יהיה אירן ,  וכפי שהדגשתי אתמול ,  זה גם אינטרס אמריקאי שלאירן לא יהיה נשק גרעיני ",  אמר הנשיא .  אנחנו לא רוצים מרוץ חימוש גרעיני באזור הזה .  אנחנו לא רוצים שנשק גרעיני ייפול לידי טרוריסטים .  על כן עמלנו כל כך קשה כדי להשיג את הסנקציות הקשות ביותר אי פעם ,  אנחנו מאמינים שיש עדיין אפשרות לפתרון דיפלומטי ,  אבל על המשטר האירני לקבל החלטה לנוע בכיוון הזה .  אנחנו עדיין ממשיכים להדק את הלחץ באמצעות הסנקציות ,  וכל האופציות על השולחן .  אני יודע שראש הממשלה ואני ,  מעדיפים שנינו לפתור את המשבר הזה באמצעים דיפלומטיים .  אני רוצה להבטיח גם לעם האמריקאי וגם לעם בישראל שאנחנו עוסקים בדיונים קרובים מאוד והתייעצויות קרובות בעניין זה ובעניינים אחרים ".   
" הקשר בין מדינותינו אינו ניתן לערעור ",  הוסיף הנשיא האמריקאי , " כמו שהבהרתי בכל פגישותיי עם נתניהו .  זהו קשר שלא מבוסס רק על אינטרסים חופפים ,  אלא גם על ערכים משותפים .  במהלך השיחה נשוחח על הדברים המתרחשים באזור ,  ראש הממשלה יעלה את רעיונותיו איך להגביר את השלום והביטחון באזור ,  בנושאים שממשיכים להיות במוקד ".  
אובמה התייחס גם למשא ומתן עם הפלסטינים ,  ואמר : " אני יודע שזהו נושא קשה .  אני יודע שראש הממשלה נתניהו ממשיך להיות מחויב להמשיך ולהגיע לשלום ". 
מצדו ,  אמר ראש הממשלה נתניהו ,  כי  " ארצות הברית וישראל חולקות ערכים משותפים ,  ואנחנו ניצבים בפני אויבים משותפים .  אירן רואה בארצות הברית כשטן הגדול ,  ובנו כשטן הקטן ".  הוא ציין עוד כי  " כפי שהבהרת אתמול ,  ישראל חייבת שתהיה לה תמיד היכולת להגן על עצמה בעצמה .  זאת מטרת המדינה היהודית - להגן על העם היהודי .  ועל כן האחריות העליונה שלי היא להבטיח שישראל תישאר האדון לגורלה ".  
זוהי הפגישה התשיעית של אובמה ונתניהו .  השניים אינם מצויים ביחסי ידידות ,  בלשון המעטה ,  אך בניגוד לפגישות קודמות ולהנמכת הציפיות השגרתית ,  האווירה בחדר הסגלגל היום צפויה להיות חיובית למדי .  ניתן לזקוף חלק מהאווירה החיובית לנאומו המוצלח של אובמה אתמול בכנס השדולה הפרו-ישראלית .  הנשיא האמריקאי הבהיר כי  " לא עשינו עד כה בנושא האירני עד כה ",  והתחייב להשלים את המשימה ,  תוך הבהרה של הסיסמאות המוכרות : " כל האפשרויות נמצאות על השולחן "  ו-"מחויבות לביטחון ישראל ".  עם זאת ,  חיזק אובמה את התחושה שישראל תוכל לעשות כרצונה ,  גם אם ארצות הברית לא תצטרף אליה : " לישראל יש את הזכות להגן על עצמה ,  בעצמה ,  מול כל איום שהיא מוצאת על קיומה ".  
ראש הממשלה נתניהו הגיב בחיוב לנאום אובמה ,  והביע שביעות רצון מהמסרים שעלו בו .  גם הנשיא פרס ,  שדיבר בפני אותו קהל וחלק שבחים רבים בנאומו לנשיא האמריקני ,  הביע אופטימיות זהירה לגבי תוצאותיה של פגישת נתניהו-אובמה .  ואמנם ,  פרס אינו נתניהו .  אין ביטחון כי נאומו של אובמה ירצה לגמרי את ראש הממשלה ,  שבא לוושינגטון אחרי סוף שבוע מושלג-חמים לצד האח האדומה של עמיתו הקנדי ,  סטיבן הארפר .
 נתניהו רוצה לקבל מאובמה טון נחוש יותר ,  והתחייבות מפורשת יותר ,  לגבי שימוש בכוח צבאי נגד מתקני הגרעין של אירן .  ראש הממשלה הגיע לבית הלבן כדי לסייע לו בהגדרת  " הקווים האדומים "  שהוא מעונין להציב :  יכולת גרעינית - או פצצה גרעינית .  נתניהו ירצה לקבל תשובות לשאלות נוספות ,  בהן עד מתי יהיה ניתן להמשיך עם העיצומים שהוטלו על אירן ,  עד כמה היא תוכל להמשיך לפתח את תכנית הגרעין הצבאית שלה ,  ומהו אותו  " מרחב החסינות "  המאפשר פעולה צבאית אפקטיבית נגד מתקניה .
 אך אותם  " קווים אדומים "  הם שטומנים מלכודות לנתניהו בבואו לבית הלבן .  ראש הממשלה רוצה לשמוע את אובמה תקיף יותר ,  ברור יותר ונשכני יותר ,  לשמוע נשיא שמקצר את לוח הזמנים לתקיפה צבאית ומקצר למינימום את אורכם של אותם  " קווים ".  אובמה ,  כנראה ,  נוטה לכיוון השני הגמור ,  ויבקש מראש הממשלה להתגמש ולתת עוד זמן למיצוי הסנקציות על אירן .  עם שתי גישות מרוחקות שכאלה  כשנתניהו יסרב שלא לתקוף ,  ומנגד ,  כשאובמה יתקשה להתחייב שארצו תתקוף - יהיה קשה מאוד להגיע לקונצנזוס מינימלי .  
בסיום הפגישה ,  נתניהו ואובמה יסבו לסעודה ,  ובערב ינאם נתניהו בוועידת איפא"ק .  את המחמאות שקיבל מוקדם יותר מפרס ,  כנראה שאובמה לא ישמע שוב במרכז הכנסים בוושינגטון .  אך גם מילות הערכה מתונות יותר מפיו של ראש הממשלה עשויות לסייע לו לא מעט  בוודאי כשלמחרת היום ,  ינאמו באיפא"ק שלושה מהמועמדים לראשות המפלגה הרפובליקנית .  הם ישמחו לנצל את הבימה היוקרתית כדי לערער את הקביעות הלא-נחרצות מדי ,  לטעמם ,  של אובמה בדבר מחויבותו לביטחון ישראל .
 
אובמה : " מעדיף דיפלומטיה ";  נתניהו : " נגן על עצמנו "
 בפגישת המנהיגים בוושינגטון ,  הדגיש הנשיא שגם הוא וגם נתניהו  " מעדיפים לפתור המשבר האירני באמצעים דיפלומטיים ",  בעוד שנתניהו ציין : " נשמור לעצמנו הזכות להגן על עצמנו "
 
