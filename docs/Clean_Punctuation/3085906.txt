לכבוד יאיר נתניהו :  זו הזמנה רשמית למצעד הגאווה בירושלים
אז העזת לרמוז ברשת לרומן בין בן של פוליטיקאי לפלסטיני כדבר שיש  " לתחקר ",  כאילו לימדו אותך שיחסים בין גברים הם פסולים .  כנראה שכחת כמה סבלת ואיך הקפצת את לשכת רה"מ כשרמזו רמיזות על חייך האישיים .  קל לטנף באינטרנט ,  אבל מתחת לבית שלך ילכו מחר אנשים אמיתיים 
" יחסיו המעניינים עם פלסטיני ".  כך בחר יאיר נתניהו ,  בן של ראש הממשלה ,  להגדיר את יחסיו של בן של אישיות פוליטית לשעבר עם צעיר פלסטיני ,  בזמן שניסה להשיב אש לפרויקט  " שישים ואחת "  שהחליט לפרסם עליו חמש עובדות .  מר נתניהו ג'וניור ,  אני רק שאלה :  הפוסל במומו פוסל ?  לא שחלילה יש משהו פסול בלהיות ב"יחסים מעניינים "  עם פלסטיני ,  אלא אם ,  יאיר ,  בבית לימדו אותך שיחסים של שני גברים הם דבר פסול .  וגם אין שום דבר פסול בלנסות להסתיר אותם אם עדיין לא מוכנים לספר לעולם עליהם .  
אבל תן לי להגיד לך מה כן פסול .  מעבר לעובדה שאתה חושב שיחסים של גבר וגבר הם דבר שאסור ,  פסול מאוד שמישהו ,  לא משנה מה מעמדו בעולם הזה ,  מרשה לעצמו לקחת אחריות על חייו של מישהו אחר ולהחליט בשבילו מה נכון לו ומה לא .  או במילים אחרות :  מי שמך ,  לרמוז על נטיותיו המיניות ?  שהרי מי כמוך יודע כמה סבלת כשכלי התקשורת רמזו ,  ולו במעט ,  על דברים הקשורים בחייך האישיים ובמערכות היחסים שלך ?  .  כמה סבלת ?  הרמת לשכה שלמה של ראש ממשלה בישראל - זו שאמורה להתעסק בעניינים ברומו של עולם כמו שלום או סתם ביטחון מדיני - רק בשביל שידאגו שאותן רמיזות לא יתפרסמו בהרחבה בכלי התקשורת .  הספיקה הרמיזה הקלה ביותר בשביל להקפיץ מערכת שלמה .  בכל זאת ,  אם אתה מתכנן להיות ראש ממשלה בעתיד ,  אתה כנראה חושב שזה לא יראה טוב ברזומה שלך .  
ומכאן ,  מר נתניהו היקר ,  שיותר פסול ממה שעשית ,  היא העובדה שאתה בן של ראש ממשלה .  ככזה ,  בטח למדת דבר או שניים בתקשורת  ( בכל זאת ,  הבאת את החברים הכי טובים שלך לעבוד במערך הדוברות של אביך )  ,  ואתה בטח מבין שיש לכבד את צנעת הפרט - בטח של ילדי פוליטיקאים שלא נדחפים לאור הזרקורים - ולא לרמוז על נטיות מיניות ,  כאלו או אחרות .  ולא משנה מי הם ,  ולא משנה מה הם ,  בייחוד בהתחשב בעובדה שאין להם שום קשר לנושא .  אז נכון ,  יותר קל להפנות את האש אל אחרים ,  כי אולי ככה ,  מי יודע ,  יפסיקו לבחון כל צעד ושעל שלך .  ואז אולי ,  מי יודע ,  תוכל לחיות את חייך ,  מבלי שאיש ישאל שאלות או חלילה וחס ירמוז רמיזות אודות חייך האישיים .
 תדמיין מצב שבו אביך מסיים את כהונתו - כי זה יקרה בסופו של דבר - ואתה לא תתפוס את מקומו .  יקום לו בן של ראש ממשלה אחר ,  שיחליט לספר עליך דבר או שניים .  איך תרגיש ?  האם תנסה לתבוע אותו ?  האם תדרוש התנצלות ?  או שמא תניף אצבע משולשת ,  תשים אימוג'י של קקי ותגיד שאותו בחור מנסה להתנכל לך כבר שנים ? 
השבוע מתקיים מצעד הגאווה והסבלנות בירושלים .  כן ,  ממש מתחת לבית שלך .  מה אתה אומר ,  אולי תקפוץ לומר שלום ותביע סולידריות ?  או שאתה לא תומך במאבקים עממיים ,  בטח כאלו שאין לך שום קשר אליהם ?  אחרי הכול ,  הרבה יותר קל לטנף באינטרנט ,  להתלונן שרודפים אחרייך ,  שמציקים לך ויורדים עלייך על לא עוול בכפייך .  תבוא ,  מבטיח לך שאנחנו לא נושכים .  

לכבוד יאיר נתניהו :  זו הזמנה רשמית למצעד הגאווה בירושלים
אז העזת לרמוז ברשת לרומן בין בן של פוליטיקאי לפלסטיני כדבר שיש  " לתחקר ",  כאילו לימדו אותך שיחסים בין גברים הם פסולים .  כנראה שכחת כמה סבלת ואיך הקפצת את לשכת רה"מ כשרמזו רמיזות על חייך האישיים .  קל לטנף באינטרנט ,  אבל מתחת לבית שלך ילכו מחר אנשים אמיתיים

