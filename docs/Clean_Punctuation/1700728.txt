רה"מ בוחן הפעלת אמצעי לחץ חדשים נגד חמאס
על רקע הצעדה למען גלעד שליט ,  שוקל ראש הממשלה נתניהו להפעיל  " מנופי לחץ "  נוספים על חמאס .  בין האפשרויות :  החמרת תנאי הכליאה של אסירים פלסטינים .  נתניהו : " אנו פועלים באמצעים מגוונים ,  גלויים ונסתרים ,  להחזרת גלעד "
  ( צילום :  אדריאן הרבשטיין ,  עריכת וידאו :  גדי וינסטוק ) 
ראש הממשלה בנימין נתניהו מתכוון לבחון הפעלת מנופי לחץ נוספים על חמאס ,  כדי להביא לשחרור החייל החטוף גלעד שליט .  כך נודע היום  ( ראשון )  לוואלה !  חדשות .  בשלב זה לא ידוע באילו אמצעים בדיוק יבקש נתניהו לנקוט נגד חמאס ,  אולם אחת האפשרויות שנשקלות היא החמרת תנאי הכליאה של אסירי הארגון המוחזקים בישראל .  הצעת חוק שהוגשה בנושא כבר אושרה בקריאה טרומית .
 לצד אמצעי הלחץ שנתניהו שוקל ,  מדגישים בירושלים כי ישראל העבירה לחמאס הצעה לעסקת חילופי שבויים כבר בחודש דצמבר ,  אך זו טרם זכתה למענה .  ישראל נאותה לשחרר 980 אסירים ,  מתוכם 450 אסירי חמאס וג'יהאד איסלאמי והיתר כמחווה לאבו מאזן ,  לבקשת נשיא מצרים חוסני מובארק .  100 מתוך 450 האסירים מוגדרים כ"מחבלים עם דם על הידיים ",  שהיו מעורבים בביצוע פיגועים בהם נרצחו למעלה מ-600 ישראלים ונפצעו יותר מ- 1,500 .
 עם זאת ,  ישראל העמידה שתי הסתייגויות :  הראשונה היא שלא ישוחררו מספר אסירים המוגדרים כ"מגה מחבלים "  והשנייה היא ש-100 מחבלים בעלי  " דם על הידיים "  לא ישוחררו לגדה ,  אלא יגורשו לעזה או למקומות אחרים בחו"ל .  
בפתח ישיבת הממשלה הבוקר התייחס ראש הממשלה לצעדה למען גלעד שליט ואמר כי , " ביום שישי מלאו ארבע שנים לחטיפתו של החייל החטוף גלעד שליט .  הממשלה ומערכת הביטחון ממשיכות לפעול באמצעים מגוונים ,  גלויים ונסתרים ,  להשבתו הביתה בריא ושלם של גלעד שליט ".  נתניהו הוסיף כי  " צלצלתי הבוקר לאביו נעם ,  הזמנתי אותו להיפגש איתי ,  כאשר הצעדה תגיע לירושלים .  אמרתי לו ,  'אני יודע נעם שאתם במסע ארוך ,  אני רוצה לראות אתכם ואשמח לפגוש אתכם' .  שוחחתי גם עם סבו המרשים צבי ,  לבנו עם גלעד ומשפחתו .  אני קורא לקהילה הבינלאומית להתייצב לצדה של ישראל בדרישה החד משמעית והצודקת שלנו ,  שחיילנו החטוף יוחזר מיד ". 
נעם שליט ,  אביו של גלעד ,  אמר בתחילת הצעדה : " ארבע שנים תמימות גלעד חיכה ועדיין מחכה לאלה ששלחו אותו ,  מחכה למפקדיו ,  מחכה לראשי הממשלה ,  מחכה לשרי הביטחון ,  אבל הם לא עונים .  במקום זה הוא שומע ,  אנחנו שומעים - כי אני לא יודע אם הוא יכול לשמוע - תירוצים למכביר ". 

רה"מ בוחן הפעלת אמצעי לחץ חדשים נגד חמאס
על רקע הצעדה למען גלעד שליט ,  שוקל ראש הממשלה נתניהו להפעיל  " מנופי לחץ "  נוספים על חמאס .  בין האפשרויות :  החמרת תנאי הכליאה של אסירים פלסטינים .  נתניהו : " אנו פועלים באמצעים מגוונים ,  גלויים ונסתרים ,  להחזרת גלעד "
 
