נתניהו ואובמה ייפגשו בעוד כחודש בוושינגטון
ראש הממשלה יגיע לבירת ארה"ב כדי להשתתף בוועידת השדולה הפרו-ישראלית איפא"ק וייפגש עם הנשיא בבית הלבן .  בנוסף ,  יבקר נתניהו בעמק הסיליקון שבחוף המערבי של ארה"ב
על רקע ההכרעה ההולכת וקרבה במשא ומתן הישראלי-פלסטיני ,  ייפגש ראש הממשלה ,  בנימין נתניהו ,  בחודש הבא בוושינגטון עם נשיא ארה"ב ,  ברק אובמה .  נתניהו יגיע לבירה האמריקנית כדי להשתתף בוועידה השנתית של השדולה הפרו-ישראלית איפא"ק והוא אף צפוי לשאת נאום מדיני במסגרת הוועידה .  הפגישה עם אובמה תוקדש ל"הסכם המסגרת "  האמריקני בנושא הפלסטיני ,  כמו גם למשא ומתן בין איראן למעצמות .  
עוד בוואלה !  חדשות:מסתמן :  פרישת ארביב תוביל לאישום חמור נגד פינטופוליטיקה חדשה ?  שרי יש עתיד מנעו שקיפות בהצעות חוקקצין בכיר חשוד שביצע עבירות מין בקצינה
פגישתם האחרונה של נתניהו ואובמה התקיימה בספטמבר 2013 ,  לפני כארבעה חודשים ,  כאשר נתניהו הגיע לארה"ב כדי להשתתף בעצרת האו"ם .  באותה פגישה הנושא העיקרי על סדר היום היה תהליך ההתקרבות בין איראן למערב ,  שהגיע לשיאו בשיחת הטלפון ההיסטורית בין אובמה לנשיא איראן ,  חסן רוחאני ,  שנערכה כשבוע לפני הגעתו של נתניהו לבית הלבן .  במסגרת אותה פגישה עדכן אובמה את נתניהו לראשונה על כך שמתקיים ערוץ שיחות חשאי בין איראן לארה"ב .  
הפגישה הקרובה תעסוק גם היא בין היתר באיראן ,  אך הנושא המרכזי שיידון בה יהיה המשא ומתן עם הפלסטינים .  הנשיא אובמה שמר מרחק עד כה מהמגעים שאותם מוביל שר החוץ הפעלתן שלו ,  ג'ון קרי ,  אך גורמים אמריקנים שבים ומדגישים כי אם תידרש התערבות אישית שלו כדי לסייע לצדדים לקבל את הסכם המסגרת של קרי - הוא לא יהסס להתערב .  הבית הלבן אף יצא להגנתו של קרי על רקע המתקפות האישיות שהשמיעו נגדו שרים בכירים בממשלת ישראל .  
הפגישה עם אובמה והנאום בפני ועידת איפא"ק יהיו הנקודות המרכזיות בביקורו של נתניהו בוושינגטון ,  אך בנסיעה הקרובה נתניהו צפוי להמשיך מוושינגטון לחוף המערבי של ארה"ב ,  כדי לבקר בעמק הסיליקון - מוקד תעשיית ההיי-טק של ארה"ב .  מטרת הביקור תהיה עידוד השקעות של חברות היי-טק גדולות בכלכלה הישראלית .  בנוסף ,  נתניהו ינאם בכנס בלוס אנג'לס שיוקדש לעידוד תיירות אמריקנית לישראל .  זו תהיה הפעם הראשונה שנתניהו עורך ביקור רשמי כראש ממשלה בחוף המערבי של ארה"ב .  
לפניות לכתב אמיר תיבון :  amir.tibon@walla.co.il 

נתניהו ואובמה ייפגשו בעוד כחודש בוושינגטון
ראש הממשלה יגיע לבירת ארה"ב כדי להשתתף בוועידת השדולה הפרו-ישראלית איפא"ק וייפגש עם הנשיא בבית הלבן .  בנוסף ,  יבקר נתניהו בעמק הסיליקון שבחוף המערבי של ארה"ב

