 " אורן חזן החרדי ":  הח"כ החדש מש"ס שלא מפסיק לספק שערוריות
רק לפני שבועיים הושבע יגאל גואטה ,  וכבר הספיק להסתכסך עם ח"כים מיהדות התורה ,  ואף לתקוף את ראש הממשלה . " גם אם תרכוש נעלי אדידס לא תשיג את דרעי ",  כתב גואטה לח"כ גפני ,  שאותו האשים בגניבת קרדיט מיו"ר מפלגתו .  גואטה : " זה הסגנון שלי ,  אתנגד למי שמתנשא על ספרדים "
 רק שבועיים חלפו מאז הושבע יגאל גואטה לתפקיד ח"כ מטעם ש"ס וכבר הוא הצליח להנפיק לא מעט מהומות סביבו .  הוא האשים את ראש הממשלה בנימין נתניהו בכך ש"גנב את הקרדיט "  ליו"ר מפלגתו אריה דרעי על הוזלת המחירים בתחבורה הציבורית ,  הפיץ את מספר הסלולרי שלו בכלי התקשורת  " למען הציבור "  ותקף בחריפות את הח"כ משה גפני מיהדות התורה ,  גם על גניבת קרדיט מיו"ר ש"ס .  
גואטה ,  בן 49 נשוי ואב לשלושה ילדים ,  מתגורר בבני ברק ,  שם כיהן עד לא מזמן כחבר מועצת העיר מטעם ש"ס .  הוא שירת בצה"ל ונכנס לתפקידו בכנסת במקום סגן השר משולם נהרי שהתפטר לאחרונה במסגרת החוק הנורבגי .  אף שגואטה הוצב בבחירות האחרונות במקום העשירי ברשימת המפלגה ולא היה אמור להיכנס במקומו של נהרי ,  החליט דרעי לסלול את דרכו למשכן על חשבון חבריו הקודמים ברשימה שנאלצו להתפטר עבורו .  גורם במפלגה טען כי הסיבה לכך היא נאמנותו העיוורת של גואטה לדרעי .
 מאז מותו של הרב עובדיה יוסף בשנת 2013 ,  איבדה ש"ס מעט את סגנונה הייחודי .  רבים מהמצביעים המסורתיים נטשו אותה והיא הפכה חרדית יותר .  כניסתו של גואטה לא שינתה הרבה את המציאות ,  אך הפיחה רוח חדשה ומרעננת במפלגה .  הח"כ החדש מהווה אומנם חיזוק משמעותי לדרעי ,  אך הוא גם עלול להיות זה שיוביל אותו למאבקים וסכסוכים פוליטיים .
 עוד בוואלה !  NEWS:פרשת משה איבגי :  הוגשה תלונה ראשונה נגד השחקן בגין הטרדה מיניתכתבים מאוסף ספריית הרמב"ם בשווי מיליון שקל נגנבו בתל אביבתיעוד :  אוטובוס התפוצץ בלונדון - וגרם לחרדה בקרב התושבים 
כך קרה למשל שלשום  ( ראשון )  ,  כשגואטה הצליח לעורר סערה פנים-חרדית .  הוא פרסם סטטוס ברשתות החברתיות שבו תקף בחריפות את ח"כ גפני ,  לאחר שזה אמר לכאורה כי  " ביבי ודרעי רבים על קרדיט ואני מעביר מיליונים לישיבות ".   " אתה הרודף הגדול אחר הקרדיט ",  כתב לו גואטה . " גם אם תרכוש נעלי ספורט של אדידס ותרוץ אחריו בכל הכוח בחיים לא תשיג את אריה דרעי עם כל התקשורת והיחצ"נים שלך ".  
גפני שמר על שתיקה ,  אבל גורמים המזוהים פוליטית עם סיעתו ,  דגל התורה ,  היו בוטים יותר : " גפני פלט בדיחה ,  גואטה עם הפה ג'ורה שלו כתב ציוץ וולגרי ואנחנו עוד צריכים להגיב ?  ".  גורם נוסף הוסיף בחריפות : " גואטה לא שווה תגובה .  אריה דרעי קיבל עוזר בתפקיד ח"כ .  לא לרמה שלנו להתעסק איתו ".  בעקבות הדברים ,  נערכה אמש סולחה בין גפני לדרעי במליאת הכנסת ,  אך גואטה נותר בחוץ .  
שבוע קודם לכן יצא גואטה במתקפה נוספת ,  הפעם נגד ראש הממשלה ,  בנימין נתניהו .  גואטה טען כי נתניהו מייחס לעצמו את ההצלחה בהוזלת המחירים בתחבורה הציבורית ,  אך מתעלם מדרעי . " אדון ביבי ",  כתב גואטה בפייסבוק , " מה הפלא שכשאתה גונב לדרעי את הקרדיט ומתעסק בקטנוניות ,  במקום להתעלות מעל עצמך ולהודות לדרעי על המהפכה בתחבורה הציבורית ,  אתה מתלונן שבנט גונב לך קרדיטים ". 
ההתבטאויות השנויות במחלוקת של גואטה ,  בעיקר זו נגד גפני ,  עוררו עניין רב בתקשורת החרדית ,  שם הפך למרואיין מבוקש .  עוד קודם השבעתו לכנסת מיהרו עיתונאים חרדים לכנות אותו  " אורן חזן החרדי ".  אחת הסיבות לכך הייתה ידיעה שפורסמה לפני כמה שנים באחד המקומונים מקבוצת  " ידיעות אחרונות ",  שלפיה גואטה בתקופת כהונתו כמנכ"ל עיריית אלעד אמר לחבר מועצה : " חתיכת שמן ,  איך אתה מצליח להגיע לאשתך ?  אולי תיקח מאריך ?  ".  
גואטה התייחס לשערוריות האחרונות בדברים שאמר לוואלה !  NEWS ,  והדגיש כי אין לו כוונה  " להתייחס לכל הליצנים "  שהשמיצו אותו .  לדבריו , " כל אלה שמתקוממים נגדי לא התייחסו למהות ,  רק למה שמסביב .  אולי יתחילו להבין שזה הסגנון שלי ,  ככה אני מדבר וכל אחד שיתנשא עלינו כספרדים  אתייצב נגדו ".  
הוא התייחס בדבריו גם לביקורת שהפנה לגפני ,  והאשים אותו בגזענות . " כמו שאמר גפני ללפיד :  'הפסקנו לקבל ממך הוראות' ,  כך גם אני אומר לגפני בשם כל הספרדים במדינת ישראל :  'תפסיק להתנשא עלינו' .  אתה לא צריך לרמוס אחרים כדי להתפאר במה שעשית .  אני מקבל גיבוי מכל החברים במפלגה וגם מהמפלגה של גפני ". 
גורמים במפלגות החרדיות העריכו כי התבטאויותיו של גואטה נעשות על דעתו ואישורו המוקדם של דרעי . " אתה רואה את התמיכה וההתגייסות של אנשי דרעי לטובתו ומבין מי היד שמושכת בחוטים ",  אמרו .  מה שבטוח שעבור דרעי סוף סוף נמצא מי שיגן על כבודו ויצא לריב עם מתנגדיו . 

" אורן חזן החרדי ":  הח"כ החדש מש"ס שלא מפסיק לספק שערוריות
רק לפני שבועיים הושבע יגאל גואטה ,  וכבר הספיק להסתכסך עם ח"כים מיהדות התורה ,  ואף לתקוף את ראש הממשלה . " גם אם תרכוש נעלי אדידס לא תשיג את דרעי ",  כתב גואטה לח"כ גפני ,  שאותו האשים בגניבת קרדיט מיו"ר מפלגתו .  גואטה : " זה הסגנון שלי ,  אתנגד למי שמתנשא על ספרדים "
 
