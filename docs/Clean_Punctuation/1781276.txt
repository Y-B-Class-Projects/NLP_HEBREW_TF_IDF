הקרב על הירושה - נתניהו פותח במומ קואליציוני
לאחר פרישתו של שר הביטחון ממפלגת העבודה והתפטרות שרי העבודה ,  יש מי שמתכונן ליום שלמחרת .  רה"מ הודיע כי יפתח במו"מ קואליציוני עם הסיעה החדשה ואילו בש"ס דורשים את תיק הרווחה
 ( צילום :  גדעון צנטנר .  עריכה :  יאיר דניאל .  קריינות :  אביב אברמוביץ' ) 
לאחר הודעתו של שר הביטחון אהוד ברק על החלטתו לפרוש ממפלגת העבודה ולהקים סיעה חדשה תחת השם  " העצמאות "  וכן הודעתם של שרי העבודה יצחק הרצוג ואבישי ברוורמן על פרישתו מהממשלה ,  התחילו במערכת הפוליטית לתכנן את היום שאחרי .  
ראש הממשלה בנימין נתניהו פנה בצהריים לסיעת  " העצמאות "  החדשה וביקש לפתוח עמה במשא ומתן קואליציוני .  פגישה ראשונה בין נציגי הסיעה שלום שמחון ועינת וילף לבין ח"כ זאב אלקין נציג נתניהו צפויה להתקיים כבר היום בשעה 14:00 .  
על פי ההערכות במערכת הפוליטית יוצע לשמחון להיות שר התמ"ת במקומו של בנימין בן אליעזר ,  לאורית נוקד יוצע להיות שרת החקלאות במקומו של שמחון ולמתן וילנאי יוצע תפקיד שר במשרד הביטחון ,  שאליו יצורף גם תיק המיעוטים של ברוורמן .  
בתוך כך ,  הודיעה מפלגת ש"ס כי בכוונתה לדרוש כי משרד הרווחה יועבר לידיה .  מש"ס נמסר ,  כי  " יש מי שמדבר חברתית ויש מי שעושה .  בעת הזאת נחוצה סיעה חברתית ".  יו"ר ש"ס ושר הפנים אלי ישי אמר לוואלה !  חדשות ,  כי  " ש"ס חרתה על דגלה את ההתעסקות בנושאים חברתיים ולכן נדרוש לקבל את תיק הרווחה ".  על פי ההערכות בש"ס ,  אם היא תקבל את תיק הרווחה ,  יהיה זה השר משולם נהרי שיעמוד בראש המשרד .
 
הקרב על הירושה - נתניהו פותח במומ קואליציוני
לאחר פרישתו של שר הביטחון ממפלגת העבודה והתפטרות שרי העבודה ,  יש מי שמתכונן ליום שלמחרת .  רה"מ הודיע כי יפתח במו"מ קואליציוני עם הסיעה החדשה ואילו בש"ס דורשים את תיק הרווחה

