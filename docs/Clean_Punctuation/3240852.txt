האו"ם :  איראן מימשה את איומיה והגבירה את קצב העשרת האורניום
יו"ר סבא"א סירב לפרט באיזו רמה טהראן נמצאת כעת ,  אך היא איימה לעשות זאת אם יתר החתומות על הסכם הגרעין ,  בהן מדינות אירופה ,  לא יפצו אותה על הסנקציות האמריקניות .  נתניהו בתגובה : " לא נאפשר לאיראן לפתח נשק גרעיני שיסכן אותנו ואת העולם כולו "
 יו"ר הסוכנות הבינלאומית לאנרגיה אטומית  ( סבא"א )  ,  יוקיה אמנו ,  אמר היום  ( שני )  כי איראן מימשה את איומיה ומגבירה את קצב העשרת האורניום שלה .  במסיבת עיתונאים שכינס אמנו ,  שארגונו אחראי על פיקוח יישום הסכם הגרעין שנחתם ב-2015 ,  הוא סירב לפרט מהו הקצב הנוכחי .  ההסכם הטיל מגבלות על כמות האורניום המועשר והמים הכבדים שאיראן יכולה לייצר ,  ואמנו אמר כי לאור השינויים בקצב הייצור ,  לא ברור מתי תגיע טהראן לרף שנקבע .  
אמאנו הוסיף ואמר כי הוא  " מודאג מהמתח הגובר בנושא הגרעין האיראני ",  והביע תקווה כי  " ניתן למצוא דרכים להקטנת המתחים הנוכחיים באמצעות דיאלוג .  חיוני שאיראן תיישם באופן מלא את התחייבויותיה בתחום הגרעיני ",  כלומר במסגרת העסקה .
 לקריאה נוספת בנושא:דיווח בבריטניה :  מלאי חומרי נפץ של חיזבאללה נתפסו בלונדון ב-2015בצל המתיחות :  ארה"ב הטילה סנקציות חדשות על איראןבצל המתיחות : " ארה"ב תבקש מרוסיה לפעול נגד השפעת איראן באזור "  
איראן הזהירה בחודש שעבר כי היא מצמצמת את מחויבויותיה להסכם ,  בעקבות פרישתו של נשיא ארצות הברית דונלד טראמפ ,  שהטיל עליה סנקציות מחדש ,  שנה קודם לכן .  היא הציבה אולטימטום של 60 יום שלאחריו תיסוג מהתחייבויות נוספות ותגביר את רמת העשרת האורניום ללא הגנה על מגזרי הנפט והבנקאות שלה מפני הסנקציות האמריקניות .  
החל מחודש מאי הגבירה וושינגטון את הסנקציות ,  והורתה על כל המדינות והחברות לעצור כל ייבוא של נפט איראני - אחרת יוחרמו מהמערכת הפיננסית הבינלאומית .  איראן אמרה בחודש שעבר כי היא ממשיכה לעמוד בתנאי ההסכם ,  אולם תכפיל פי ארבעה את הייצור של אורניום מועשר - מהלך שעלול להוציא אותה מאיזון .
 ראש הממשלה בנימין נתניהו הגיב להאצת תכנית הגרעין האיראנית ותקף את שר החוץ מוחמד ג'וואד זריף . " זריף שוב משקר .  איראן היא זו שמאיימת בגלוי בהשמדה ",  אמר נתניהו . " ראשי המשטר מאיימים יום יום בהשמדת ישראל .  איראן מנסה להתבסס צבאית בסוריה ,  והיום פורסם שהיא מאיצה את תוכנית הגרעין שלה .  אני חוזר ואומר :  לא נאפשר לאיראן לפתח נשק גרעיני שיסכן אותנו ואת העולם כולו ".  
מוקדם יותר היום אמרו בטהראן כי אירופה נכשלה בשימור הסכם הגרעין ,  בזמן ביקורו של שר החוץ של גרמניה ,  הייקו מאס ,  שארצו היא אחת החתומות על ההסכם יחד עם בריטניה וצרפת .  מאס ,  מצדו אמר כי הוא אופטימי מכך שמנגנון עוקף הסנקציות יתחיל לפעול בקרוב.הוא אמור להיפגש עם הנשיא חסן רוחאני בהמשך היום . 
" עד כה לא ראינו צעדים פרקטיים ומוחשיים מצד המדינות האירופיות להבטיח את האינטרסים של איראן ",  אמר דובר משרד החוץ ,  עבאס מוסוואי .  הוא הוסיף כי טהראן לא תדון על סוגיות נוספות פרט להסכם הגרעין .  טראמפ פרש מההסכם שנחתם בתקופת כהונתו של קודמו בתפקיד ,  ברק אובמה ,  בטענה שהוא מלא חורים ולא עוסק בתכנית הטילים ובפעילות האיראנית במזרח התיכון .  טהראן מסרבת לדון על תכנית הטילים שלה או לחדש את השיחות עם וושינגטון בעקבות הטלת העיצומים מחדש .
 לפני הפגישה עם רוחאני ,  אמר מאס כי המנגנון שהקימו מדינות אירופה כדי להמשיך ולסחור עם איראן חרף הסנקציות האמריקניות צפוי להתחיל לפעול בקרוב .  המנגנון , " אינסטקס ",  אמור לפצות על חלק מהנזקים שנגרמו לכלכלה האיראנית מהעיצומים האמריקניים הכואבים ,  על מנת להשאיר את איראן בהסכם שהטיל מגבלות על תכנית הגרעין שלה . " זה מנגנון מסוג חדש ,  ולכן לא פשוט להפעיל אותו ",  אמר שר החוץ של גרמניה לכתבים . " עם זאת ,  כל הדרישות הרשמיות כבר מולאו ,  כך שאני מניח שהוא יהיה מוכן לשימוש בעתיד הנראה לעין ".  
שר החוץ של איראן אמר כי השיחות עם מאס היו  " כנות ורציניות ".  במסיבת עיתונאים משותפת עם מאס ,  אמר הדיפלומט האיראני ,  אחד מאדריכלי ההסכם : " טהראן תשתף פעולה עם החברות מהאיחוד החתומות על ההסכם כדי להציל אותו ".  הוא הוסיף כי איראן לעולם לא תפתח במלחמה , " אך תשמיד כל מי שיפלוש "  אליה .  
המתיחות בין ארצות הברית ואיראן גברה בשבועות האחרונים עוד יותר בעקבות החלטתה של וושינגטון לתגבר את כוחותיה במזרח התיכון ,  בין היתר באמצעות נושאת מטוסים וטילי פטריוט .  זאת על מנת להוכיח את כוחה נגד מה שכינו בכירים אמריקניים כאיומים איראניים על חיילי המדינה והאינטרסים שלה באזור .
 בשל החשש מהתלקחות של עימות בין איראן לבין ארצות הברית ,  שפרשה מהסכם הגרעין לפני שנה ,  נעשים מאמצים לתווך בעקיפין בין הצדדים כדי להפיג את המתיחות .  מלבד גרמניה ,  גם קטאר ,  יפן ושוויץ מעבירות מסרים עקיפים בין הצדדים ,  שניתקו את יחסיהם אחרי המהפכה האסלאמית ב-1979 .  ראש ממשלת יפן שינזו אבה יגיע לטהראן ברביעי ,  לביקור ראשון של מנהיג יפני באיראן זה כמה עשורים .  הוא אמור להעביר מסרים מנשיא ארצות הברית ,  שביקר בחודש שעבר ביפן .  
טראמפ ממשיך לומר כי הוא מעוניין לקיים שיחות עם איראן ,  אך ביום שישי הודיע משרד האוצר על הטלת סנקציות חדשות על התעשייה הפטרוכימית באיראן ,  כולל על החברה הגדולה ביותר בתחום .  שר האוצר האמריקני סטיבן מנוצ'ין הודיע כי הסנקציות מכוונות נגד  " מרכיבים מרכזיים במגזר הפטרוכימי באיראן שמספקים תמיכה המשמרות המהפכה ".  איראן אמרה כי הסנקציות החדשות מוכיחות כי הצעתה של ארצות הברית לקיים שיחות אינה כנה ו"חלולה ".  
על רקע המתיחות ,  חשפה אתמול איראן טילי נ"מ חדשים מתוצרת מקומית ופרסמה תמונה של סוללת  " חורדאד 15 "  הדומה לטילי  " הוק "  שבעבר מכרה ארצות הברית למשטרו של השאה .  אלו הועברו גם לידי הרפבוליקה האסלאמית בשנות ה-80 ,  בעת המלחמה עם עיראק ,  במה שנודעה כסקנדל  " איראן-קוטנראס ". 
 ( עדכון ראשון :  9:00 )  

האו"ם :  איראן מימשה את איומיה והגבירה את קצב העשרת האורניום
יו"ר סבא"א סירב לפרט באיזו רמה טהראן נמצאת כעת ,  אך היא איימה לעשות זאת אם יתר החתומות על הסכם הגרעין ,  בהן מדינות אירופה ,  לא יפצו אותה על הסנקציות האמריקניות .  נתניהו בתגובה : " לא נאפשר לאיראן לפתח נשק גרעיני שיסכן אותנו ואת העולם כולו "
 
