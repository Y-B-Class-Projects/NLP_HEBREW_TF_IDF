נתניהו : " העולם עוסק בעזה במקום באירן "
 ראש הממשלה בנימין נתניהו אמר כי הגיע הזמן שהקהילה הבינלאומית תכיר באמת ותדון בפשעיה של אירן שהם החמורים באמת . " מי שעומד בפני פושעי מלחמה הוא צה"ל "
 לקראת הדיון שהתחדש הערב  ( חמישי )  בעצרת הכללית של האו"ם בדו"ח גולדסטון המאשים את ישראל בביצוע פשעי מלחמה במהלך מבצע  " עופרת יצוקה "  אמר ראש הממשלה בנימין נתניהו כי על הקהילה הבינלאומית לעסוק בהברחות הנשק האירניות ולא במעשי ישראל . " זה מה שהקהילה הבינלאומית הייתה אמורה לעסוק בו אך במקום זה הם מתכוונים לדון בישראל .  זה לא ירתיע אותנו ולא ימנע מאיתנו להמשיך ולפעול למען אזרחי ישראל .  אין צבא מוסרי יותר מצה"ל .  מה שעומד בפני פושעי מלחמה זה צה"ל .  הגיע הזמן שהקהיליה הבינלאומית ,  ובמיוחד המדינות האחראיות יכירו באמת ולא יתנו ידם לשקר ". 
בפגישה המיוחדת של עצרת האו"ם נוכחים נציגי 192 המדינות החברות באו"ם .  היום צפויה להתקיים הצבעה בין המדינות ,  בה ייקבע האם הדיון בדו"ח יעבור אל מועצת הביטחון של האו"ם ,  שהינה הגוף בעל הסמכות לפעול בצורה אקטיבית למימוש הדו"ח ,  בין אם באמצעות הפעלת סנקציות או העמדה לדין של המעורבים בבית הדין הבינלאומי בהאג .
 אתמול אמרה שגרירת ישראל באו"ם שלו בנאומה במליאה כי  " במקום להילחם בטרור ולדון איך ללחום בארגוני טרור ,  האו"ם משיק קמפיין חדש נגד קורבנות הטרור .  הדו"ח שלכם נולד בחטא ובשנאה .  הוועדה היתה פוליטית וניסחה מראש את המסקנות .  הוא נולד ממועצה לזכויות אדם שרודפת באובססיה אחר ישראל .  גוף זה לא יזם שום חקירה בעקבות ירי הטילים על ישראל .  מהלכים פוליטיים ציניים הביאו לדיון הזה כאן .  כפי שגולדסטון עצמו הודה בעצמו ,  אחד מחברות הוועדה החזיק בדעות קודמות נגד ישראל ". 
הדיון נערך לאחר שנציגי מדינות ערב הגישו הצעה לפיה על האסיפה הכללית של האו"ם לדרוש מהמזכ"ל ,  באן קי מון ,  להביא את דו"ח גולדסטון לדיון לפני מועצת הביטחון של האו"ם .  ההצעה אף דורשת מישראל והפלסטינים להיענות להמלצות הדו"ח ולפתוח בחקירת מסקנות הדו"ח על פשעי המלחמה שבוצעו לכאורה .  הטיוטה קוראת גם למזכ"ל האו"ם לדווח חזרה לאסיפה הכללית תוך שלושה חודשים על התקדמות הפקת הלקחים הן בישראל והן ברשות הפלסטינית .
 רוב חברי האיחוד האירופי צפויים להימנע בהצבעה ,  אולם דיפלומטים מסרו לרויטרס שמתקיימים דיונים עם נציגי מדינות ערב לשנות נוסח ההצעה כדי לזכות בתמיכה אירופית .  הדיפלומטים אמרו שהאיחוד האירופי מתנגד לנוסח ההחלטה שמאמץ במרומז את דו"ח גולדסטון ,  שמדינות מערב כינו אותו כפגום ,  למרות שהוא מעלה נקודות חשובות .
 אתמול החרימה שגרירת ארה"ב באו"ם ,  סוזן רייס ,  את הדיונים .  רק סגנה של רייס ,  אלכס וולף הגיע למליאה .  וולף עזב את האולם לאחר נאום נציגת ישראל שלו ושל נציג האיחוד האירופי .  
בנוסף ,  ביום שלישי החליט בית הנבחרים האמריקאי לגנות את דו"ח גולדסטון ברוב גדול של 334 תומכים מול 36 מתנגדים .  בהחלטה מגדיר בית הנבחרים את הדו"ח כ"חד צדדי ומעוות "  וקורא לנשיא ברק אובמה להתנגד לאימוץ הדו"ח במוסדות הבינלאומיים השונים .  מנהיג הרוב בבית הנבחרים ,  סטני הוייר ,  אמר כי הדו"ח מפלה את ישראל לרעה ולפיכך יש לגנותו . " הדו"ח המעוות הזה מתמצת את המדיניות של בידוד ישראל משאר האומות לשם גינויה ". 

נתניהו : " העולם עוסק בעזה במקום באירן "
 ראש הממשלה בנימין נתניהו אמר כי הגיע הזמן שהקהילה הבינלאומית תכיר באמת ותדון בפשעיה של אירן שהם החמורים באמת . " מי שעומד בפני פושעי מלחמה הוא צה"ל "
 
