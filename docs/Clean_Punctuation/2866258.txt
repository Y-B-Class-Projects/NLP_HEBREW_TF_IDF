אקוניס : " אגרת הטלוויזיה לא תחזור "
 השר האחראי על רשות השידור הודף הבוקר את הפרסומים שהופיעו בימים האחרונים בחלק מכלי התקשורת : " אבהיר שוב את עמדתי ,  שזוכה ל"פרשנויות "  שונות ומשונות :  מדינה דמוקרטית חייבת שידור ציבורי חזק ,  עצמאי ובלתי תלוי "
 השר אופיר אקוניס מבהיר הבוקר  ( שלישי )  כי בניגוד לפרסומים בימים האחרונים בחלק מכלי התקשורת ,  אגרת הטלוויזיה לא תחזור . " אני אבהיר שוב את עמדתי ,  שזוכה ל"פרשנויות "  שונות ומשונות בימים האחרונים :  מדינה דמוקרטית חייבת שידור ציבורי חזק ,  עצמאי ובלתי תלוי ",  כתב אקוניס בעמוד הפייסבוק שלו . 
" הממשלה הקודמת חוקקה ,  בחיפזון ,  חוק שסוגר את הרשות הקיימת ואמור לפתוח תאגיד חדש ,  שכל מימונו הוא מקופת המדינה .  ברור לכל בר דעת ,  שלוח הזמנים שנקבע בחוק איננו ישים ואינו מאפשר את תחילת השידורים במתכונת החדשה .  פשוט ,  התאגיד החדש אינו ערוך לפעול ,  הוא טרם הוקם .  כדי להבטיח שבעוד שבוע לא יוחשך מסך ולא יפסקו שידורי הרדיו ברשתות  " קול ישראל "  נדרשת הארכה ,  כפי שנקבע במפורש בחוק .  ומה יקרה עם נבחן בזמן הזה שינויי חקיקה שיבטיחו שתקבלו בעתיד עוד חדשות ,  עוד ספורט ,  עוד יצירה ישראלית ,  עוד הפקות מקור ?  משום שבמצב שנוצר זה בלתי אפשרי ".  
אתמול נפגש ראש הממשלה ושר התקשורת בנימין נתניהו עם כונס הנכסים של רשות השידור דוד האן והמנכ"ל הזמני של תאגיד השידור הציבורי אלדד קובלנץ .  בתום הפגישה הודיע נתניהו ,  שמודע ללוחות הזמנים הצפופים ,  שבקרוב יכריע בנוגע לעתיד רשות השידור .
 הפגישה נערכה במשך לפגישה הדחופה שכינס אתמול נתניהו ,  בהשתתפות השר הממונה על רשות השידור אופיר אקוניס ,  שר האוצר משה כחלון ונציגי אגף התקציבים באוצר .  השר אקוניס הציג את עמדתו לפיה יש לפעול לצורך הארכת יישום חוק השידור הציבורי בשלושה חודשים ,  על מנת לבחון שינויי חקיקה ובחינה מחודשת של האפשרות לחזור למתווה הרפורמה .  כך או כך ,  הצהיר אקוניס ,  לא תהיה גביית אגרה .  מנגד ,  באגף התקציבים במשרד האוצר דורשים לסגור את רשות השידור ,  לפרק אותה ולהעביר את הפעילות למיקור חוץ ,  כך שאת התכנים יספקו חברות הפקה חיצוניות .  התהליך כולל פרישה של כ-1,000 עובדים .
 בפגישה ,  שבה לקחו חלק גם העורך הראשי של רשות השידור יונה ויזנטל ונציגי אגף התקציבים ,  חזרו השר אקוניס ונציגי האוצר על עמדתם .  נכון להיום ,  כפי שאמרו קובלנץ והאן גם בדיון בוועדת הכלכלה שנערך בנושא חוק השידור הציבורי ,  לצורך הקמת התאגיד נדרשת יותר משנה ובינתיים קופת הרשות מתרוקנת .  בסוף החודש תישאר הרשות עם גירעון של 50 מיליון שקלים ,  לא כולל תשלום משכורות .  זאת כאשר באוצר לא מתכוונים להזרים כספים .  

אקוניס : " אגרת הטלוויזיה לא תחזור "
 השר האחראי על רשות השידור הודף הבוקר את הפרסומים שהופיעו בימים האחרונים בחלק מכלי התקשורת : " אבהיר שוב את עמדתי ,  שזוכה ל"פרשנויות "  שונות ומשונות :  מדינה דמוקרטית חייבת שידור ציבורי חזק ,  עצמאי ובלתי תלוי "
 
