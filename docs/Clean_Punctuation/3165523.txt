קרב צוללות בין הליכוד ליש עתיד : " איך אפשר להאמין למה שיוצא לו מהפה ?  "
 עדותו של נתניהו בתיק 3000 עוררה את לפיד שצייץ  " הגיע הזמן שיסביר למה אישר מכירת צוללות למצרים ".  במפלגתו של ראש הממשלה לא נשארו חייבים ותקפו : " מתי לפיד יתנצל על שקריו ,  לאחר ששוב הובהר סופית כי נתניהו כלל אינו חשוד בנושא ?  "
 אחרי שראש הממשלה מסר עדות אתמול  ( שלישי )  בפרשת הצוללות אך לא נחקר כחשוד בפרשה ,  בליכוד תקפו היום בחריפות את יו"ר יש עתיד ,  יאיר לפיד ,  ודרשו ממנו להתנצל על כך שהאשים את נתניהו במעורבות בפרשה .  אחרי החקירה ,  שנמשכה כשש שעות ,  לפיד צייץ בטוויטר : " עכשיו כשנתניהו העיד בפרשת הצוללות הגיע הזמן שיסביר מדוע אישר לגרמנים מכירת צוללות מתקדמות למצרים .  מי ביקש זאת ממנו ?  ולמה ?  ".  כמה שעות לאחר מכן ,  הליכוד הוציא הודעה בה נכתב  " מתי לפיד יתנצל על שקריו בפרשת הצוללות ,  לאחר ששוב הובהר היום סופית כי נתניהו כלל אינו חשוד בנושא ?  איך אפשר להאמין למילה שיוצאת ליאיר לפיד מהפה ?  ".  
בנוסף ,  בליכוד תקפו את תלונותיו של לפיד על קמפיין השמצות אגרסיבי שמנוהל נגדו ברשתות החברתיות בשבועות האחרונים ורמיזותיו כאילו מדובר במהלך שמובל על ידי אנשי הליכוד .  אתמול פורסם בערוץ 2 כי מי שעומד מאחורי עמודי הפייסבוק הפועלים נגד לפיד הוא דווקא יו"ר המחנה הציוני ,  אבי גבאי . " מתי יאיר לפיד יתנצל על שקריו בנוגע לכך שהליכוד מימן נגדו קמפיין ממומן ולא-רשמי בפייסבוק ,  לאחר שנחשף כי מדובר בקמפיין שהפעיל בכלל אבי גבאי ?  ",  נמסר בהודעת הליכוד הערב .
 עוד בוואלה !  NEWS:חוק הגיוס :  החרדים מוחים - אך לא צפויים לעורר משבר קואליציונידיווח :  צבא סוריה מעבה את מערכי הנ"מ באזור הגבול עם ישראלאחרי מות הפעוטה בגן בפ"ת :  הורים מפגינים ב-20 מוקדים ברחבי הארץ 
לפיד ,  ששימש כשר אוצר של נתניהו בממשלה הקודמת וחבר בקבינט המדיני ביטחוני ,  העיד במשטרה גם הוא בפרשת הצוללות ,  ובשנה האחרונה הוביל מתקפה על נתניהו בכל הקשור לנושא .  הטענה המרכזית של לפיד התמקדה בכך שראש הממשלה נתן לגרמניה אישור למכור צוללות למצרים מבלי לעדכן את שר הבטחון ומערכת הביטחון .  לפיד ,  שהעיד גם במסגרת חקירת תיק 1000 ,  אמר בשורה של ראיונות כי פרשת הצוללות היא  " השחיתות החמורה בתולדות המדינה ".   " זה לא חמגשיות .  זה לא בקבוקים .  זה ביטחון המדינה .  זה קודש הקודשים ",  אמר בנובמבר האחרון .
 לאחר תגובת הליכוד ,  מיש עתיד נמסר כי  " קמפיין ההכפשות נגד לפיד בא גם מימין וגם משמאל והדברים עוד יתגלו בהמשך .  בינתיים תקראו שוב את הודעת לשכת נתניהו כי היא מעידה יותר מכל על השפל אליו הוא ואנשיו מדרדרים את השיח .  האם כך מתבטא ראש ממשלה בישראל ?  האם זה הסגנון שאנחנו רוצים במרחב הציבורי בישראל ?  האם זה מה שהילדים שלנו אמורים לשמוע מאנשי הציבור שלהם ?  אנחנו מסרבים לרדת לרמה הזו ".  
עוד נמסר כי  " במשך חודשים ארוכים טענו שלא יהיה מנוס מלזמן לחקירה את ראש הממשלה בפרשת הצוללות שכן האנשים הקרובים לו ביותר ,  ביניהם בני משפחתו ,  היו מעורבים ומעורבבים בעסקה ונחקרו באזהרה .  בכל אותם חודשים טענה לשכתו שהוא לא ייחקר כי אין סיבה .  היום ברור מי צדק .  מעבר לחקירה עדיין מגיעה לציבור הישראלי תשובה לשאלה הגדולה :  מדוע אישרת לגרמנים למכור צוללות מתקדמות למצרים ,  מי ביקש זאת ממך ,  ולמה ?  ". 
 ( עדכון ראשון :  21:23 )  

קרב צוללות בין הליכוד ליש עתיד : " איך אפשר להאמין למה שיוצא לו מהפה ?  "
 עדותו של נתניהו בתיק 3000 עוררה את לפיד שצייץ  " הגיע הזמן שיסביר למה אישר מכירת צוללות למצרים ".  במפלגתו של ראש הממשלה לא נשארו חייבים ותקפו : " מתי לפיד יתנצל על שקריו ,  לאחר ששוב הובהר סופית כי נתניהו כלל אינו חשוד בנושא ?  "
 
