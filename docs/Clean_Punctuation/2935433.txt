ההתכתשות על חוק ההשעיה :  מגלגלים את תפוח האדמה הלוהט לעבר נתניהו
יו"ר ועדת החוקה סלומינסקי מסרב לקחת חלק בהצגה של רה"מ ולקדם את הנוסח המאפשר לח"כים להדיח איש את רעהו .  אולם מאחר שיו"ר הכנסת אדלשטיין חזר בו והביע תמיכה בנוסח העדכני ,  המושכות שוב בידיו של סלומינסקי ,  שאמר במשדר וואלה !  NEWS : " למה אני צריך לעשות את כל הבלגן ?  "
 החלטתו של יו"ר ועדת החוקה של הכנסת ,  ניסן סלומינסקי ,  לבטל את הדיון שהיה אמור להתקיים הבוקר  ( שלישי )  בנוסח  " חוק ההשעיה "  היא מכשול נוסף בדרך לאישורו .  נראה כי ככל שהזמן חולף ,  הולכים ופוחתים סיכויו להתקדם .
 סלומינסקי עצמו ,  כמו חברי כנסת אחרים בבית היהודי ובליכוד ,  לא התלהב מן הנוסח המוצע ולפיו חברי כנסת יוכלו להדיח איש את רעהו .  במפלגתו של בנט הסתכלו על החוק ,  שמצד אחד עשוי להניב רווח פוליטי לא מבוטל לראש הממשלה בנימין נתניהו ,  ומנגד עלול להיות מופנה כלפי חברי הסיעה עת יהיו ביום מן הימים באופוזיציה ,  וגמרו בלבם אומר לגרור רגליים ולקדם את החוק בהילוך ראשון .  
לקריאה נוספת:ריבלין נגד חוק ההשעיה : " חוטא למהות הכנסת וציבור הבוחרים"ראשי הקואליציה סיכמו :  ח"כ יושעה אם ישלול את קיום ישראל כיהודית ודמוקרטיתח"כים נפגשו עם משפחות מחבלים ;  נתניהו : " לא ראויים להיות בכנסת "  
הצהרתו של יו"ר הכנסת יולי אדלשטיין בכנס של המכון הישראלי לדמוקרטיה ,  שלפיה  " החוק לעולם לא יונח על שולחן הכנסת כל עוד אני היו"ר ",  נפלה לידיו של סלומינסקי כפרי בשל .  גם ככה הוא לא אהב את התפקיד אליו לוהק בעל כורחו ,  לקדם חוק שהוא אינו חפץ בו .  התנגשות זו - בין הלהיטות של השר אלקין ונתניהו לקדם את החוק לחוסר ההתלהבות של גורמים בליכוד ,  בבית היהודי וביהדות התורה מן הנוסח - הולידה בשבוע שעבר את המחזה הסוריאליסטי שבמסגרתו התכנסה ועדת החוקה לדון על החוק ,  למרות שהוא בכלל טרם נכתב ונוסח .  חברי הכנסת התווכחו בינם ובין עצמם מבלי בכלל להתייחס לתוכן ולמנגנון השעיית הח"כים ,  שנקבע רק אתמול בתום עבודת הניסוח של הייעוץ המשפטי של הוועדה .
 סלומינסקי ביקש לגלגל את תפוח אדמה לוהט זה חזרה לנתניהו ,  ולהבהיר בכך כי אין לו כוונה לקדם חוק שנוי במחלוקת עבור הליכוד כל עוד בתוך המפלגה עצמה אין תמימות דעים לגבי הנוסח שהציע ראש הממשלה . " שמעתי בלילה את דבריו של יו"ר הכנסת ,  שהוא גם אדם מרכזי בליכוד ,  כי הוא מתנגד לחוק .  אמרתי שאם אין רוב אז למה אני צריך לעשות את כל הבלגן .  התנאי שלי זה שיהיו 61 ח"כים.אמרתי אני אשעה את החוק עד שראש הממשלה יחזור מחו"ל ",  אמר הבוקר סלומינסקי בריאיון לאולפן וואלה !  NEWS .  כעת ממתינים במפלגת השלטון להבהרות מצדו של יו"ר הכנסת ,  שהמריא הבוקר לביקור עבודה באלבניה ומונטנגרו .  
אלקין העריך הבוקר כי בניגוד לדבריו מתחילת השבוע ,  אדלשטיין יודיע על תמיכה בחוק בנוסחו החדש ,  המאפשר השעיה של חברי כנסת רק אם הם תומכים במאבק מזוין נגד ישראל או שוללים את קיומה כיהודית ודמוקרטית ,  ולא בניסוח העמום של  " התנהגות בלתי הולמת ". 
ואלקין אכן צדק .  מיד עם נחיתתו באלבניה שמע אדלשטיין על ביטול הדיון ,  נלחץ ,  מיהר לחזור בו מהצהרותיו והבהיר כי הוא תומך בחוק ההשעיה .  בריאיון לרשת ב' ניסה יו"ר הכנסת לנמק את חוסר העקביות שלו בכך שהוא תומך בנוסח העדכני של החוק ,  שמדבר על השעית ח"כ בגלל תמיכה במאבק מזוין נגד ישראל או שלילת קיומה של מדינת ישראל ,  וכי התנגד לנוסח הקודם ,  שדיבר על  " התנהגות שאינה הולמת ".  
אלא שדברים אלה לא עולים בקנה אחד עם הצהרתו מלפני יומיים בלבד ,  אז הסביר כי הוא מתנגד באופן עקרוני לחוק .  בכל מקרה ,  דבריו נאמרו עת היה ידוע לו בוודאות מהו הנוסח החדש ,  שגובש על ידי ראשי סיעות הקואליציה כבר ביום שני שעבר .  כעת ייצטרך סלומינסקי להחליט אם ומתי להמשיך ולדון בחוק .
  ( עדכון ראשון :  11:30 )  

ההתכתשות על חוק ההשעיה :  מגלגלים את תפוח האדמה הלוהט לעבר נתניהו
יו"ר ועדת החוקה סלומינסקי מסרב לקחת חלק בהצגה של רה"מ ולקדם את הנוסח המאפשר לח"כים להדיח איש את רעהו .  אולם מאחר שיו"ר הכנסת אדלשטיין חזר בו והביע תמיכה בנוסח העדכני ,  המושכות שוב בידיו של סלומינסקי ,  שאמר במשדר וואלה !  NEWS : " למה אני צריך לעשות את כל הבלגן ?  "
 
