הירי נמשך ;  נתניהו : " הכוונת שלנו תמצא את מפרי השקט "
 רקטת קסאם נפלה הערב בשטח פתוח במועצה האזורית חוף אשקלון ולא גרמה לנזק .  מחר הלימודים בדרום יתקיימו כסדרם וגם פיקוד העורף הודיע על חזרה לשגרה .  נתניהו : " שקט יביא שקט "
  ( צילום :  גדעון צנטנר ,  עריכת וידאו :  מיכאל ברגמן )  
בדרך לרגיעה ?  מאז הוכרזה הפסקת האש בדרום נפלו בשטח ישראל 10 רקטות קסאם ופצצות מרגמה ,  בהן אחת שנפלה הערב במועצה האזורית חוף אשקלון ולא גרמה לנפגעים או לנזק .  זאת לאחר שפיקוד העורף הודיע כי תושבי הדרום יכולים לחזור לשגרת חייהם ללא מגבלות ,  ומוסדות הלימוד באזור הודיעו על קיום הלימודים מחר כסדרם .
 ראש הממשלה בנימין נתניהו התייחס הערב למצב הבטחוני בדרום במהלך נאום קצר שנשא בכנס מנכ"לים שנערך במלון ממילא בירושלים . " הפעילות האחרונה היא עדות למדיניות של הממשלה ברשותי :  פעילות התקפית כדי למנוע פגיעה באזרחי ישראל והגברת ההגנה על העורף .  המסר שלנו ברור - שקט יביא שקט .  כל מי שיפר אותו או אפילו ינסה להפר אותו - הכוונת שלנו תמצא אותו .  פגענו במדויק במחוללי הטרור ,  במפקדי הטרור ובתשתיות הטרור ,  ובטילים רבים שכוונו לעבר ערינו וישובנו .  ישראל היא מדינה שוחרת שלום אבל אנו מוכנים לכל אתגר ",  אמר נתניהו .  
כמו כן ,  הוא ביקש לחזק את אנשי מערכת הביטחון וגם את תושבי הדרום . " אני רוצה לשבח את פעולתם המצוינת של צה"ל ,  שב"כ ,  חיל האוויר ושל לוחמי ולוחמות כיפת ברזל .  אני מברך את ראשי הרשויות שגילו אחריות ומעל לכל אני מצדיע לתושבי הדרום שגילו כושר עמידה איתנה מול הטרור .  החוסן שהם הפגינו הוא מרכיב מרכזי בביטחון הלאומי ",  הוסיף .
 סבב הלחימה החמור ביותר מאז ימי מבצע  " עופרת יצוקה "  הגיע הבוקר אל יומו החמישי :  מאז יום שישי ,  נורו אל יישובי הדרום מעל 300 רקטות גראד ,  קסאם ופצצות מרגמה ,  ו-26 פלסטינים נהרגו בהפצצות של חיל האוויר ברצועת עזה .  כל זאת ,  כאשר כמיליון בני אדם שהו זמן רב במקלטים מאז סוף השבוע ,  וכ-200 אלף תלמידים לא הלכו לבית הספר .
 בהודעת דובר צה"ל צוין כי  " 22 מחבלים נהרגו בארבעה ימים "  וכי חיל האוויר תקף 19 חוליות שיגור  14 מתוכן בטרם שיגור הרקטות .  כמו כן ,  על פי ההודעה נרשמו 18 פגיעות בתשתיות טרור .  כל זאת ,  אל מול 304 רקטות שנורו לעבר שטח ישראל - מתוכן 166 שנפלו בשטח ישראל ,  וגרמו לפגיעות ב-8 אזרחים ישראלים .  כ-15% מהרקטות נפלו בשטחי הרצועה .  כמו כן ,  נספרו 56 יירוטים של מערכת  " כיפת הברזל "  מתוך 71 ניסיונות .  עוד נמסר כי  " במהלך ההסלמה היה מודיעין איכותי בשילוב חימוש מדויק ,  מה שאפשר פגיעות ממוקדות במטרות והימנעות מפגיעה בבלתי מעורבים ". 
בדרום מסרבים לחזור לשגרה : " בעיית הירי לא נפתרה "  

הירי נמשך ;  נתניהו : " הכוונת שלנו תמצא את מפרי השקט "
 רקטת קסאם נפלה הערב בשטח פתוח במועצה האזורית חוף אשקלון ולא גרמה לנזק .  מחר הלימודים בדרום יתקיימו כסדרם וגם פיקוד העורף הודיע על חזרה לשגרה .  נתניהו : " שקט יביא שקט "
 
