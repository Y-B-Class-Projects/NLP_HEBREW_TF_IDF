פסקת ההתגברות :  נתניהו ביקש לדחות ההצבעה בשבוע נוסף ,  בנט סירב
ראש הממשלה פנה לשרת המשפטים שקד וביקש לדחות את ההצבעה - עד שיושגו הסכמות בקרב סיעות הקואליציה .  בנט הבהיר כי ההצבעה לא תידחה : " הגיע הזמן להכריע ".  בסביבת ראש הממשלה אמרו כי הוא מעוניין לקדם את המהלך ,  אך היו לו דברים דחופים יותר לעסוק בהם השבוע
לשכת ראש הממשלה פנתה לשרת המשפטים איילת שקד בבקשה לדחות בשבוע את ההצבעה על פסקת התגברות בוועדת שרים לחקיקה ,  עד שיושגו הסכמות בקרב סיעות הקואליציה .  גורמים בקואליציה אמרו לוואלה !  NEWS כי לא התקיים דיון עם ראשי הסיעות מאז הפגישה עם נשיאת בית המשפט העליון אסתר חיות בשבוע שעבר ,  וכי הם מבקשים להגיע להסכמה עם ראשי הסיעות לפני שהחוק יובא להצבעה .  
זו הפעם השניה שנתניהו מבקש לדחות את ההצבעה על פסקת ההתגברות .  לפני כשבועיים ביקש לדחות את ההצבעה עד לאחר פגישתו עם נשיאת בית המשפט העליון אסתר חיות ,  וכעת הוא ביקש דחיה נוספת על מנת להגיע להסכמות עם ראשי הקואליציה .
 בלשכתה של שקד אמרו הערב  ( חמישי )  כי הם מתכוונים לקיים את ההצבעה כמתוכנן .  וגם השר נפתלי בנט הבהיר כי לא ידחה את ההצבעה ,  וצייץ בטוויטר כי  " ‏פסקת ההתגברות נדרשת למשילות הממשלה ולשמירת האמון בבית המשפט .  היא גם אמצעי חיוני למלחמה בטרור ולהוצאת המסתננים הבלתי חוקיים מישראל .  הגיע הזמן להכריע .  לכן ביום ראשון הקרוב אנו נעלה את חוק ההתגברות להצבעה ,  ונצפה לתמיכת ראש הממשלה כפי שהתחייב בחתימתו וכפי שהבטיח לציבור הישראלי ". 
עוד בוואלה !  NEWS:אישור החוק ,  וטו או ערר :  אפשרויות נתניהו מול ההצעה על חוק עוקף בג"ץחודש אחרי קריסת ההסכם :  חודשו המגעים עם נציבות האו"ם לפליטיםפסקת ההתגברות ,  משבר הגיוס וחוק הלאום :  מושב הקיץ של הכנסת נפתח 
גורמים בסביבת ראש הממשלה אמרו כי הוא מעוניין להביא מהלך בהסכמת כל ראשי הקואליציה ,  והיו לו השבוע דברים יותר דחופים לעסוק בהם .  
גם בליכוד הגיבו לבקשה ואמרו כי  " בישיבת הקואליציה סוכם כי במהלך השבוע יתקיימו דיונים מרתוניים בנושא ,  וביום ראשון החוק יובא להצבעה .  כל בר דעת מבין שבשבוע החולף ראש הממשלה נתניהו עסק בנושאים אחרים ,  בעלי חשיבות עליונה לביטחון המדינה .  לכן ביקש השר יריב לוין דחיה של ההצבעה בשבוע אחד בלבד ,  כדי לקיים את אותו דיון בין חברי הקואליציה .  כל הסיבות האחרות שמתודרכות לחלל האוויר וטוויטר הן על דעת המתדרכים והצייצנים בלבד ". 
הוועדה תתכנס לישיבתה הקבועה ביום ראשון הקרוב ,  בצל האולטימטום של יו"ר  " הבית היהודי "  השר נפתלי בנט ,  לפיו אם פסקת ההתגברות לא תעלה להצבעה ,  חברי הכנסת במפלגתו לא ישתתפו יותר בהצבעות עם הקואליציה .  גורמים בקואליציה אמרו היום כי  " קיימים פערים משמעותיים ",  בעיקר לאור התנגדותו של יו"ר  " כולנו "  שר האוצר משה כחלון לנוסח ההצבעה שמבקשת  " הבית היהודי "  לקדם .  
ההצעה שהונחה על סדר היום של ועדת השרים ביוזמה פרטית של ח"כ בצלאל סמוטריץ' ,  חבר הסיעה ,  מעוניינת להכניס תיקון לחוק יסוד כבוד האדם וחירותו .  לפי התיקון ,  הכנסת תוכל לחוקק מחדש חוק שנפסל בבג"ץ ברוב רגיל בלבד .  תוקפו של החוק יפקע בתוך ארבע שנים מיום החקיקה ,  ואם הכנסת תאשר אותו פעם נוספת ,  תוקפו יעמוד לעד .  סמוטריץ' הביע נכונות לשנות את ההצבעה כך שהכנסת תחוקק מחדש חוק שנפסל בבג"ץ ברוב של 61 חברי כנסת .
 להצעה כזו מתנגדים כחלון והיועץ המשפטי לממשלה אביחי מנדלבליט .  כחלון מוכן לתמוך רק בחקיקה שתקבל את אישור של היועמ"ש .  האחרון הציע לחוקק חוק יסוד :  חקיקה ,  שבמסגרתו הכנסת תוכל לחוקק מחדש חוקים שנפסלו על ידי בג"ץ ברוב של 70 ח"כים .  בליכוד ובבית היהודי דורשים שהרוב הדרוש בכנסת יהיה נמוך הרבה יותר ,  אך עד כה לא הגיעו להסכמות על מספר הח"כים .
  ( עדכון ראשון 20:15 )  

פסקת ההתגברות :  נתניהו ביקש לדחות ההצבעה בשבוע נוסף ,  בנט סירב
ראש הממשלה פנה לשרת המשפטים שקד וביקש לדחות את ההצבעה - עד שיושגו הסכמות בקרב סיעות הקואליציה .  בנט הבהיר כי ההצבעה לא תידחה : " הגיע הזמן להכריע ".  בסביבת ראש הממשלה אמרו כי הוא מעוניין לקדם את המהלך ,  אך היו לו דברים דחופים יותר לעסוק בהם השבוע

