דיווח :  רוסיה החלה לפרוס אמצעי לוחמה אלקטרונית בסוריה
בעיתון איזבסטיה דווח כי משרד ההגנה שלח מערכות לבסיס חיל האוויר בחמימים ,  כחלק מצעדי התגובה להפלת המטוס .  מטרת האמצעים לשבש את פעילות המכ"מים והשליטה של מטוסים התוקפים את סוריה .  נתניהו :  נמשיך לפעול נגד התבססות איראן
משרד ההגנה של רוסיה החל בחיזוק אמצעי הלוחמה האלקטרונית שלו בסוריה - כך דיווח היום  ( שלישי )  העיתון הרוסי איזבסטיה .  לפי הדיווח ,  המערכות הראשונות כבר נפרסו בבסיס חיל האוויר הרוסי בחמימים בלטקיה .  מטרתם של האמצעים הללו תהיה לשבש את פעילות המכ"מים ומערכות השליטה של מטוסים התוקפים את סוריה .  
ההודעה על חיזוק מערך הלוחמה האלקטרונית של רוסיה בסוריה התקבלה אתמול ,  בהודעת שר ההגנה סרגיי שויגו ,  כחלק מצעדי התגובה של מוסקבה להפלת מטוס הסיור בשבוע שעבר .  רוסיה מאשימה בכך את ישראל ,  חרף הממצאים שהציג חיל האוויר שהטילו את האחריות על משטרו של אסד .  
צעד נוסף שעליו הכריז אתמול שויגו הוא פריסת מערכות הנ"מ המתקדמות S-300 בסוריה בתוך שבועיים .  אלו אמורות לעזור לדמשק להגן טוב יותר על המרחב האווירי שלי ,  מול התקיפות החוזרות ונשנות של ישראל .  ראש הממשלה בנימין נתניהו הזהיר בשיחה שקיים אתמול בנושא עם נשיא רוסיה ולדימיר פוטין כי הצבתה בסוריה מסכנת את האזור .
 לקריאה נוספת בנושאמאתרת מטוסים ברגע ההמראה - ומיירטת :  המערכת שפוטין מעביר לאסד 
היום אמר ראש הממשלה בנימין נתניהו כי ישראל תמשיך לפעול למניעת ההתבססות של איראן בסוריה תוך כדי תיאום עם סוריה . " בשלוש השנים האחרונות ישראל נחלה הצלחה גדולה מאוד ",  אמר לפני המראתו לעצרת הכללית באו"ם . " אין זה אומר שלא היו חריגות ,  אבל בסך הכול הייתה הצלחה גדולה מאוד .  עשינו את זה בתאום מלא עם רוסיה ".  
הוא הוסיף כי מאז  " האירועים הטרגיים "  של הפלת המטוס ,  הוא שוחח פעמיים עם פוטין . " הבעתי צער עמוק וכן על אובדן החיים ",  אמר ראש הממשלה ,  שכינס את הקבינט לפני המראתו . " אנחנו נותנים גיבוי מלא לצה"ל .  סיכמתי עם פוטין שצוותי עבודה של צהל והצבא הרוסי ייפגשו בקרוב להמשך התיאום .  נעשה מה שצריך כדי להגן על ביטחון ישראל ". 
 ( עדכון ראשון :  10:55 )  

דיווח :  רוסיה החלה לפרוס אמצעי לוחמה אלקטרונית בסוריה
בעיתון איזבסטיה דווח כי משרד ההגנה שלח מערכות לבסיס חיל האוויר בחמימים ,  כחלק מצעדי התגובה להפלת המטוס .  מטרת האמצעים לשבש את פעילות המכ"מים והשליטה של מטוסים התוקפים את סוריה .  נתניהו :  נמשיך לפעול נגד התבססות איראן

