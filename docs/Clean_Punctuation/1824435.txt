בלחץ נתניהו :  הוועדות להאצת הבנייה יוצאות לדרך
לאחר שהפעלת הוועדות להאצת הבנייה הוקפאה עקב מחלוקת תקציבית בין משרדי הממשלה הנוגעים בדבר ,  הפעיל נתניהו לחץ על הצדדים והביא להסכמה .  30 מיליון שקלים יוקצו לוועדות
הוועדות המיוחדות להאצת הבנייה למגורים יחלו את עבודתן באופן מיידי ,  כך הודיע שר הפנים אלי ישי .  בימים האחרונים התערבו ראש הממשלה ומנכ"ל משרדו אייל גבאי במשא ומתן לפתיחת הוועדות ,  והצליחו לפתור את המחלוקת שהתגלעה בין משרד האוצר ומשרד הפנים בסוגיית הקצאת המשאבים עבורן .  
כפי שפורסם ב-TheMarker ,  בשבועות האחרונים לחץ משרד הפנים על משרד האוצר והממשלה לאשר תקציב בסך של כ-30 מיליון שקל לצורך הקמת ועדות התכנון והבנייה ,  שיפעלו לאישור מואץ של תוכניות בנייה קיימות . " עד שמשרד האוצר לא יתקצב בסכום זה את הוועדות ,  הן לא יפעלו ".  נמסר בזמנו ממשרד הפנים .  
החלטת הממשלה שהתקבלה לפני כחודשיים הטילה על שר הבינוי והשיכון אריאל אטיאס לגבש תוכנית להקמת ועדות לדיור לאומי  ( וד"ל )  ,  שיטפלו ב"נתיב מהיר "  בתוכניות בניין עיר ,  במסגרת תוכנית הממשלה להאצת הבנייה בישראל  ( לה"ב )  .  רשימה זו כללה עשרות תוכניות בניין עיר לבנייה של 113,216 דירות בסך הכל - מהן 55,034 דירות במחוז תל אביב והמרכז .  
לצורך כך נבחרו בחודשים האחרונים חברי ועדת המשנה במחוזות השונים ,  שידונו בהאצת התוכניות ויפעלו באופן זמני עד לאישור החקיקה הדרושה לאישור ועדות הדיור הלאומיות .  אחת מהוועדות שהתכנסו היתה הוועדה המחוזית בחיפה ,  שדנה בבנייה של למעלה מ-9,000 דירות ,  אולם חודש בלבד לאחר התכנסותה הקפיאה הוועדה את פעילותה עקב מחסור בכוח אדם וחוסר תקצוב .  גורמים במשרד הפנים הסבירו בזמנו כי לא מונו אנשי מקצוע לוועדות ,  וחברי הוועדה המחוזית נדרשו למעשה גם לכהן כחברי ועדת משנה ללא שום תקצוב נוסף .  
בחודשים האחרונים התקיימו מגעים אינטנסיביים בעניין תקצוב הוועדות בין משרד האוצר למשרד הפנים .  טיוטת ההסכם שהתגבשה בזמנו לא היתה מקובלת על משרד הפנים ,  וכללה תקצוב מוגבל 16 אנשי מקצוע בלבד ,  בין 1-3 אנשים לוועדות המחוזיות ותוספת של כ-10 מיליון לפעילות ועדות המשנה .  במשרד הפנים מסבירים כעת כי ראש הממשלה הנחה את משרד האוצר להקצות משאבים למשרד הפנים בהיקף של כ-30 מיליון שקל ,  והקצאת 26 תקנים ו-63 יועצים להאצת הוועדות .
 
בלחץ נתניהו :  הוועדות להאצת הבנייה יוצאות לדרך
לאחר שהפעלת הוועדות להאצת הבנייה הוקפאה עקב מחלוקת תקציבית בין משרדי הממשלה הנוגעים בדבר ,  הפעיל נתניהו לחץ על הצדדים והביא להסכמה .  30 מיליון שקלים יוקצו לוועדות

