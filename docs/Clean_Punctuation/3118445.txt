נתניהו :  איראן רוצה לשלוח 80 אלף לוחמים שיעים לסוריה
עם סיום ביקורו המדיני בבריסל ,  אמר ראש הממשלה כי החשש מהתבססות טהראן באזור תפסה חלק משמעותי מהשיחות עם שרי האיחוד . " הניסיונות להשתיל רבבות שיעים כחיל חלוץ יובילו למלחמות דת ",  אמר .  על הפלסטינים אמר : " על האיחוד להפסיק לפנק אותם "
 ראש הממשלה בנימין נתניהו אמר היום  ( שני )  כי איראן רוצה לשלוח 80 אלף לוחמים שיעים לסוריה כדי לבסס את אחיזתה הצבאית במדינה .  נתניהו אמר את הדברים עם סיום ביקורו המדינה בבריסל ובפריז ,  והתייחס גם לסוגיית ההכרה האמריקנית בירושלים . " על האיחוד האירופי להפסיק לפנק את הפלסטינים ",  אמר ,  ברקע ההחלטה של בריסל שלא להצטרף להכרזה של הנשיא דונלד טראמפ .  
נתניהו נפגש היום עם שרת החוץ של האיחוד האירופי פדריקה מוגריני וכן עם 28 שרי החוץ של האיחוד ,  במפגש סגור .  אתמול הוא נועד עם נשיא צרפת עמנואל מקרון בפריז . " הסוגיה האיראנית עלתה בהיקפים משמעותיים ,  הסברתי שתהיה לזה השלכה ישירה לגבי אירופה ",  אמר . " הניסיון להשתיל רבבות שיעים כחיל חלוץ ,  לא רק נגדנו ,  תוביל לתגובת נגד ולהתחדשות מלחמות הדת עם השלכות של זרימת אנשים לאירופה ".  
לדברי נתניהו ,  הפעילות של ישראל מול ארגון  " המדינה האסלאמית "   ( דאעש )   " הצילה חיים של אירופים רבים ".  הוא הוסיף כי  " אנחנו לא רואים שום מדינה שעושה פוליטיזציה ליחסים עם ישראל במובן הטכנולוגי ".  
נתניהו אמר עוד כי  " הפעילות שלנו מונעת התפשטות של דעאש להקמת מדינות נוספות במזרח התיכון .  אנחנו עושים את זה כדי להגן עלינו ובאותה עת גם על אירופה .  אין גורם שמגן על אירופה יותר מישראל ". 
בשיחתו עם מקרון ,  הבהיר נתניהו כי ישראל לא תאפשר לאיראן להקים על אדמת לבנון מפעלים לייצור טילים מדויקים .  
ברוסיה דווח כי הנשיא ולדימיר פוטין נפגש היום עם נשיא סוריה בשאר אסד בבסיס חמימים הרוסי בלטקיה ,  והורה על תחילת נסיגת הכוחות הרוסיים מהמדינה ,  ימים לאחר שמוסקבה הכריזה ניצחון על ארגון  " המדינה האסלאמית "   ( דאעש )  .
" צבא רוסיה וצבא סוריה השמידו בתוך שנתיים בלבד את אחד מארגוני הטרור החזקים ביותר ",  הצהיר פוטין ,  שהיה מלווה בשר ההגנה סרגיי שויגו ומפקד הכוחות הרוסיים בסוריה גנרל סרגיי סורוביקין . " המשימה להילחם בכנופיות הטרור בסוריה ,  שדרשה שימוש נרחב בכוח ,  הושלמה ברובה ,  ובצורה ספקטקולרית ",  אמר פוטין לחיילים בבסיס . " אני מברך אתכם .  נמשיך לתקוף את הטרוריסטים אם ירימו את ראשם ". 
על אף הניסיונות להגיע להסדר פוליטי ,  בשטח נמשכת הלחימה .  צבא סוריה ,  יחד עם מיליציות שיעיות וחיל האוויר הרוסי ,  הגביר את פעילותו נגד המורדים במזרח מחוז חמאת ,  במטרה להתקדם אל תוך מעוז המורדים באידליב .  המורדים הפועלים באזור ,  בהם תחריר א-שאם  לשעבר ג'בהת א-נוסרה ,  דיווחו על עשרות תקיפות אוויריות באזור בימים האחרונים .  המשימה העיקרית של המשטר היא להשתלט מחדש על הבסיס האווירי אבו דוהור ,  שנפל לידי המורדים ב-2015 .  

נתניהו :  איראן רוצה לשלוח 80 אלף לוחמים שיעים לסוריה
עם סיום ביקורו המדיני בבריסל ,  אמר ראש הממשלה כי החשש מהתבססות טהראן באזור תפסה חלק משמעותי מהשיחות עם שרי האיחוד . " הניסיונות להשתיל רבבות שיעים כחיל חלוץ יובילו למלחמות דת ",  אמר .  על הפלסטינים אמר : " על האיחוד להפסיק לפנק אותם "
 
