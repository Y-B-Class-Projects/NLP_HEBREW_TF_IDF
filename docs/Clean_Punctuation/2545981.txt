נתניהו : " היום מבינים את דברי שמיר על הערבים "
 ראש הממשלה ספד ליצחק שמיר ,  וטען בהתייחס לאמירתו השנויה במחלוקת , " הערבים אותם הערבים והים אותו הים ",  כי  " ייתכן שהדברים זכו לבוז ,  היום מבינים שהוא ראה דברים אמיתיים "
  ( צילום :  גדעון צנטנר ,  רויטרס ,  עריכה :  יאיר דניאל )  
ראש הממשלה בנימין נתניהו ספד הבוקר  ( ראשון )  לראש הממשלה לשעבר וממנהיגי תנועת הליכוד יצחק שמיר ,  שהלך אתמול לעולמו .  נתניהו התייחס בדבריו לאמירתו השנויה במחלוקת של שמיר ,  לפיה  " הערבים אותם הערבים והים אותו הים ",  ואמר כי  " ייתכן שהדברים האלה שהביאו קיתונות של ביקורת אז ,  אפילו בוז  היום יש בוודאי הרבה יותר אנשים שמבינים שהאיש ראה והבין דברים יסודיים ואמיתיים ".  
לדברי נתניהו ,  שמיר  " לא הכפיף ,  לא את עצמו ולא את האמת ,  לאופנות השעה ,  ולכן אני חושב שראוי שאנחנו נכבד בישיבות ,  גם בטקס מחר וגם בישיבות מיוחדות שנעשה היום ,  את זכרו של יצחק שמיר ,  אחד ממקימיה של מדינת ישראל ,  ואחד ממגיניה המסורים ביותר ".  
נתניהו הדגיש כי  " אנחנו מאבדים היום באמת פטריוט יהודי ואחד מהמנהיגים היצוקים והמוצקים שהיו לעם ישראל .  הוא לא הקרין כריזמה ,  הוא פשוט הקרין עוצמה פנימית ,  והדבר הזה ,  לדעתי ,  חשוב יותר מכל דבר אחר .  הוא היה מדור הנפילים שהקימו את מדינת ישראל ,  הקדיש את חייו ואת כל מאודו להבטחת קיומה של המדינה ,  להבטחת חירותו של עם ישראל ,  להבטחת בטחונם של אזרחי ישראל וגם להבטחת קיבוץ גלויות ".  
" חשוב לדעת שלשמיר היה תפקיד מכריע ,  ממש כך ,  להפניית מאות אלפי עולים מברית המועצות לשעבר בארץ ",  הוסיף ראש הממשלה . " הוא פעל נמרצות מול הממשל האמריקני כדי להבטיח שתחנת היציאה הראשונה תהיה בארץ ישראל ,  במדינת ישראל .  הוא אמר 'יבואו קודם לכאן ,  יבחרו לאחר שיראו את הבחירה כאן'  ובהתעקשות הזאת אין ספק שהוא שינה את גורל המדינה ,  משום שהוא במידה רבה הביא לכך שהעלייה המבורכת הזאת הגיעה בכל עוצמתה ובכל משקלה לכאן ,  והראיה שהוא צדק ,  היא שהרוב המוחלט נשאר כאן ".  
לקריאה נוספתראש הממשלה לשעבר יצחק שמיר הלך לעולמובתו של שמיר : " אבא תמיד נלחם למען המדינה"נפרדים ממנהיג :  אלבום חייו של יצחק שמירדוד לוי מספיד את שמיר : " משרת עמו וארצו "
 לפניות לכתבת :  tal_sh@walla.net.il 

נתניהו : " היום מבינים את דברי שמיר על הערבים "
 ראש הממשלה ספד ליצחק שמיר ,  וטען בהתייחס לאמירתו השנויה במחלוקת , " הערבים אותם הערבים והים אותו הים ",  כי  " ייתכן שהדברים זכו לבוז ,  היום מבינים שהוא ראה דברים אמיתיים "
 
