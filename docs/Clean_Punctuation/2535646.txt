ח"כ כ"ץ הסיר את חוק ההסדרה ;  נתניהו :  אל תשתמש בי
תרגיל ?  אחרי שרה"מ סיכם לדחות את הצעתו בנושא ,  יו"ר האיחוד הלאומי הסיר במפתיע את הצעתו בחוק שנועד למנוע את הריסת הבתים הלא-חוקיים בגבעת האולפנה .  נתניהו הגיב בזעם
 ( צילום :  באדיבות ערוץ הכנסת )  
ראש הממשלה ,  בנימין נתניהו ,  סיכם הבוקר  ( רביעי )  עם יו"ר הקואליציה זאב אלקין ועם ח"כ זבולון אורלב  ( הבית היהודי )  לדחות בשבועיים את  " חוק ההסדרה ",  ולאחר מכן יו"ר האיחוד הלאומי ,  יעקב כ"ץ ,  הודיע במפתיע כי הוא דוחה את ההצבעה על הצעת החוק שלו בשבועיים .  לטענתו ,  הוא החליט כך בעקבות בקשת רבו ,  הרב זלמן מלמד .  
כ"ץ אמר בדיון במליאה כי לטענת הרב מלמד ,  אנשי ראש הממשלה ביקשו ממנו לדחות את ההצבעה על החוק להסדרת המאחזים הממוקמים על אדמות פרטיות .  בתגובה לדברים ,  נתניהו ,  שישב במליאה ,  אמר בכעס : " אני לא מבקש ממך להסיר את החוק ,  לא במסרונים ,  לא ומקורבים .  אתה רוצה להגיש את החוק - תגיש את החוק .  אל תשתמש בי ". 
במהלך הדיון שקדם להודעתו ,  אמר כ"ץ כי  " כל נאמני ארץ ישראל רצו להצביע בעד ,  וראש הממשלה כופה עליהם שהחוק היום לא יעבור .  הוא לא הבטיח שבעוד שבועיים החוק יעבור .  החוק בא לפתור את הבעיה בצורה בריאה .  צדק צדק תרדוף .  צדק שנעשה ברשעות ובאיוולת ובחוסר אכפתיות .  יש אבנים ויש אבנים ויש לבבות ויש לבבות .  יהודי שלא אכפת לו מהאחים שלו  יש לו לב של אבן ".   
" כל הלילה ביקשו ממני להסיר את החוק .  אמרו לי מהקואליציה :  אתה סהרורי ,  אתה מעלה חוק שאין לו סיכוי .  תהיה פוליטיקאי ",  המשיך כ"ץ . " מסרתי את הנפש שלי כל חיי ,  ולא אכפת לי שתפילו את החוק ושעם ישראל יראה שלפחות היה יהודי אחד שעמד וצעק :  עד כאן .  לא ראינו את זה אצל בדואים ,  רק אצל מתנחלים  עוד פעם לעקור ועוד פעם לעקור .  אין לב !  אין לב ". 
השר בני בגין ,  שהגיב לדברים מטעם הממשלה ,  אמר : " הבחנת בין אלו שיש להם לב פועם לבין אלו שיש להם לב של אבן .  אנחנו גם חברי ממשלה ,  וצריך לראות את ההשלכות של צעד כזה או אחר .  לא הצלחתי להבין עד לרגע זה כיצד יואיל חוק זה .  בשלב זה אני יכול רק לראות שנזקו עולה על תועלתו .  לחקיקה כזאת ,  עם השלכות קרקעיות ביהודה ושומרון ,  יהיו השלכות מרחיקות לכת .  עד היום כך לא נעשה .  חבריי לדרך ולאמונה ,  מאמינים כי התפיסה המתגלמת בהצעת החוק הזאת היא שתפיסת המרובה ,  ותפיסת המרובה היא אינה תפיסת בת קיימא  תפסת מרובה לא תפסת .  אנחנו רוצים להשתמש בהם השתמשות איתנה ,  נאמנה על יסודות איתנים שרוח מצויה לא תסיר אותם .  היום יושבים בשומרון וביהודה 300,000 יהודים ,  רובם ככולם על אדמות מדינה יושבים לדורי דורות ". 
עוד באותו הקשר:נתניהו דחה בשבועיים ההצבעה על הסדרת גבעת האולפנהביניש :  חוק עוקף בגץ בנושא גבעת האולפנה - בעייתיתושבי גבעת האולפנה משכו העתירה שהגישו לבגץ
לפניות לכתב :  pinhaswolf@walla.co.il 

ח"כ כ"ץ הסיר את חוק ההסדרה ;  נתניהו :  אל תשתמש בי
תרגיל ?  אחרי שרה"מ סיכם לדחות את הצעתו בנושא ,  יו"ר האיחוד הלאומי הסיר במפתיע את הצעתו בחוק שנועד למנוע את הריסת הבתים הלא-חוקיים בגבעת האולפנה .  נתניהו הגיב בזעם

