מקורבי משפחת שליט : " נחריף המאבק לשחרור גלעד "
 יו"ר מטה המאבק לשחרורו של שליט ,  שמשון ליבמן ,  אומר כי כלי המחאה העממית מוצו ומבהיר : " נשנה את אופי הפעילות ".  מקורב למשפחה ביקר את רה"מ : " ידי חגי הדס היו כבולות "
" העיניים שלי דומעות לראות את נועם ,  אביבה ויואל יושבים על המדרכה בליל הסדר .  אין תמונה קשה יותר ".  כך אמר היום  ( רביעי )  יו"ר מטה המאבק לשחרורו של שליט וחבר קרוב של המשפחה ,  שמשון ליבמן .  לדבריו , " אם לא יקרה משהו מאוד דרמטי כתוצאה מהדברים האחרונים של חמאס ,  אין ספק שהמשפחה ואנחנו נשנה את אופי הפעילות ונחריף המאבק ",  אמר ליבמן המתגורר בשכנות למשפחת שליט במצפה הילה . 
" מיצינו את הכול ,  הכלים של מחאה עממית ,  הסכמה בממדים גדולים והפיכת גלעד לנשמת אפו של עם שלם ",  אמר ליבמן . " כנראה שזה לא מספיק ,  אם אנחנו לא מגיעים למצב שבו ראש הממשלה קורא את זה באופן שמביא אותו להחלטה .  אנחנו צריכים להשתמש בכלים אחרים .  יש ארסנל של כלים שאנחנו בוחנים אותם ברמות מאד מעמיקות ".  
עם זאת ,  לדבריו של ליבמן ,  במטה המאבק לא מתכוונים לשנות את האופי המאופק בו נוקטת משפחת שליט . " זה לא יהיה כיכר תחריר .  המחאה תלך ותחריף אך זה לא משנה את המשפחה שהיא קובעת את הלך הרוח של המאבק .  גם בני המשפחה מסכימים שיש לשנות את המאבק אם לא יזוז משהו בעקבות ההתפתחויות החדשות ".  
החברים הקרובים אף מעלים דאגה רבה למצב בריאותם של נועם ואביבה . " מצבה של יעל ,  סבתו של גלעד הורע עד מאוד .  גם מצבם של אביבה ונועם אינו מזהיר בלשון המעטה ",  הסביר ליבמן . " לאנשים שהיו פעילים מאוד ,  גרו בטבע במצפה הילה ,  עבדו וטיפחו גינה - כל העניין של חוסר מעש הוא קשה .  נורא קשה לאנשים שרגילים לחיות בטבע לחיות ככה בקור הירושלמי מבוקר עד הערב "   .  לדבריו , " ככל שהזמן חולף המצב נהיה יותר גרוע ". 
אוהד כנר ,  מי שמלווה את בני המשפחה מיומם הראשון לצעדה ושוהה לצדם באוהל המחאה 24 שעות ביממה ,  סיפר היום כי  " עוד לא חוויתי רגע קשה ומתסכל כמו ההתבוננות במשפחת שליט שיושבת על המדרכה מול מעון ראש הממשלה בליל הסדר .  המבט בעיניים של אביבה ונועם עשה את הרגע הזה לקשה ביותר שעברתי באוהל במשך תשעת החודשים האחרונים ",  אמר כנר בשיחה עם וואלה !  חדשות . " הלב מרוסק לחתיכות ". 
כנר התייחס לפרישתו של המתווך הישראלי בעסקת שליט ואמר כי  " חגי הדס לעולם לא היה מפקיר את גלעד .  הוא אדם משכמו ומעלה ,  אבל הידיים שלו היו כבולות ".  לדבריו , " הוא לא עזב בגלל שנת שבתון או משהו דומה לזה ,  אני לא מאמין שחגי היה מפקיר את גלעד ככה ". 
עשרות אזרחים הגיעו במהלך הסדר להזדהות עם בני המשפחה . " זה מקום סטרילי .  הכנסתי בכל פעם כשש-שבע קבוצות של אנשים .  זה היה מדהים לראות עשרות בני אדם שהגיעו להביע את תמיכתם בפעילים המיואשים והמאוכזבים ",  סיפר כנר . " בערב החג הפסח הודיע להם ראש הממשלה שהמשא ומתן כשל ,  מה יותר נורא מזה ?  ". 

מקורבי משפחת שליט : " נחריף המאבק לשחרור גלעד "
 יו"ר מטה המאבק לשחרורו של שליט ,  שמשון ליבמן ,  אומר כי כלי המחאה העממית מוצו ומבהיר : " נשנה את אופי הפעילות ".  מקורב למשפחה ביקר את רה"מ : " ידי חגי הדס היו כבולות "
 
