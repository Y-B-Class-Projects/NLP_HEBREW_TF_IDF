כחלון : " גם בליכוד יודעים שבסוף התהליך יהיו שתי מדינות "
 שר האוצר טען כי  " כל אלה אומרים לפני הפריימריז שלא ",  אך הבהיר ברקע ביקור טראמפ כי פתרון שתי המדינות יהיה הבסיס להסדר סופי עם הפלסטיני .  ליברמן : " יש הזדמנות להוביל הסדר אזורי חדש שיביא להכרה במדינה היהודית "
 שר האוצר משה כחלון טען היום  ( רביעי )  בכנס לשכת עורכי הדין באילת כי  " גם כל אלה מהליכוד יודעים שבסוף התהליך יהיו שתי מדינות ,  למרות שלפני הפריימריז הם אומרים שלא ".  דבריו של כחלון מגיעים על רקע ביקורו של נשיא ארצות הברית דונלד טראמפ בישראל וברשות הפלסטינית ,  שהסתיים אתמול .
 במקביל ,  שר הביטחון אביגדור ליברמן ,  הוסיף בטקס האזכרה הממלכתי לחללי מלחמת ששת הימים שנערך היום בהר הרצל כי  " קיימת הזדמנות ,  בשיתוף פעולה עם ידידתנו הטובה ארצות הברית ,  להוביל הסדר אזורי חדש שיביא להכרה במדינת היהודים ,  ולנורמליזציה של מדינות ערב המתונות עם ישראל ".  
לדבריו ,  ההזדמנות ההיסטורית קיימת  " דווקא היום ,  50 שנים לאחר המלחמה ששינתה את פני המזרח התיכון ואת מעמדה של מדינת ישראל בארץ ובעולם  מלחמה בה עוצמתו ,  נחישותו וכוחו של צה"ל הביאו לשינוי התפיסה ,  בזירה הבינלאומית ובעולם הערבי ,  ביחס למדינת ישראל ".  הוא עוד אמר כי  " הדור ההוא של 1967 ,  מייצג את ערכי ההתנדבות ,  המסירות ואומץ הלב .  לו קולם של הנופלים היה נשמע ,  ודאי היו אומרים לנו ,  בקול גדול ,  שרק יחד  כפי שהם התלכדו אז  נוכל גם היום לעמוד מול כל אתגר ".  
בנאומו של טראמפ אתמול ,  הדגיש הנשיא את  " הקשר החזק בין ארצות הברית וישראל ".  הוא הוסיף כי הסכסוך הישראלי-פלסטיני  " לא יכול להימשך .  אפשר להתגבר על המחלוקת ולמצוא מכנה משותף ,  כדי להפוך את העתיד של האזור הזה לטוב יותר ".  לדבריו , " השינוי חייב להגיע מבפנים .  עלינו לבנות קואליציה של שותפים במלחמה בקיצונים ,  שרוצה לספק לילדים שלנו עתיד מלא תקווה במזרח התיכון ".  
" אני מחויב אישית לעזור לפלסטינים ולישראלים להגיע להסכם שלום ",  הבהיר הנשיא האמריקני . " הייתה לי פגישה עם אבו מאזן  ואני יכול להגיד שהפלסטינים מוכנים להושיט יד לשלום .  בפגישה עם חברי הטוב בנימין ,  אני יכול להגיד שגם הוא מושיט יד לשלום ,  ורוצה שלום ".  הוא הוסיף כי  " עשיית שלום לא תהיה קלה ,  שני הצדדים יצטרכו להגיע להחלטות קשות .  אבל עם נחישות ,  פשרה ואמונה ,  אפשר להגיע להסכם ".  

כחלון : " גם בליכוד יודעים שבסוף התהליך יהיו שתי מדינות "
 שר האוצר טען כי  " כל אלה אומרים לפני הפריימריז שלא ",  אך הבהיר ברקע ביקור טראמפ כי פתרון שתי המדינות יהיה הבסיס להסדר סופי עם הפלסטיני .  ליברמן : " יש הזדמנות להוביל הסדר אזורי חדש שיביא להכרה במדינה היהודית "
 
