מרקל :  לשקול סנקציות נוספות על אירן 
קנצלרית גרמניה אנגלה מרקל הזהירה את אירן מפני אי שיתוף פעולה בסוגיית הגרעין שלה .  את הדברים אמרה במהלך מסיבת עיתונאים עם נתניהו
קנצלרית גרמניה אנגלה מרקל אמרה היום  ( חמישי )  כי אירן עלולה להתמודד עם סנקציות חדשות במגזרי האנרגיה והפיננסים במידה ולא תראה נכונות לשאת ולתת על תוכנית הגרעין שלה .  מרקל אמרה את הדברים במהלך מסיבת עיתונאים עם ראש הממשלה בנימין נתניהו .
 ראש הממשלה סייר מוקדם יותר בבית הוצאת הספרים במשרדי אקסל-שפרינגר .  במהלך הסיור נתניהו קיבל לידיו את תוכניות מחנה ההשמדה אושוויץ ,  שאותן הוא מתכוון להעביר למוזיאון "  יד ושם "  בירושלים .  בטקס שנערך ,  נתניהו אמר כי  " אנחנו נזמין את מכחישי השואה לירושלים שיראו את ההוכחות למפעל ההשמדה הנאצי .  אלו מסמכים חשובים היסטורית שישמרו על ילדינו ".  
בטקס הציג נתניהו את השר יוסי פלד ,  ניצול שואה שגדל במשפחה נוצרית ואשר מרבית משפחתו הביולוגית נספתה בשואה ואמר כי  " יש שני לקחים מהשואה .  הראשון שהיהודים צריכים לדעת להגן על עצמם והשני שאנחנו לא יכולים לתת לרשע לבצע רצח המוני .  במלחמת העולם השנייה מדינות העולם החופשי לא עצרו את הברבריות "  אמר נתניהו . " הם ידעו ולא התערבו כשאיימו על העם היהודי .  אסור לתת לזה לקרות שוב .  אסור לתת לאלה שקוראים לחסל את מדינת היהודים לצאת ללא פגע ". 
יו"ר  " יד ושם ",  אבנר שליו ,  אמר כי השרטוטים המקוריים של אושוויץ מהווים סמל גרפי חשוב הממחיש את התכנון השיטתי והמתמשך של הפתרון הסופי על ידי הגרמנים . " אני מברך על החלטת עורך עיתון  " בילד ",  קאי דקימן ,  להעביר את השרטוטים למשמרת עולם ב"יד ושם ".  להחלטתו ישנה משמעות מיוחדת ".  שליו הוסיף עוד כי השרטוטים יוצגו לראשונה בישראל בתערוכה שתפתח ב"יד ושם "  בינואר 2010 לציון 65 שנה לשחרור אושוויץ .  
קאי דיקמן ,  מנכ"ל ההוצאה לאור של העיתון  " בילד "  אמר בטקס כי : " אנו חשים בושה ותחושה קשה .  הידידות בין ישראל לגרמניה היא חלק מהלב של חברת  " בילד ".  עם זאת ברור שלא יכולים להיות יחסים נורמאליים לאחר השואה "  אמר דיקמן . "  הימצאות השרטוטים הזכירה תקופה רעה ואושוויץ יזכיר לנו את האשמה ואת האחריות "  הוסיף מנכ"ל  " בילד ".  
השרטוטים של אושוויץ שקיבל ראש הממשלה ,  29 במספר ,  נמצאו ב-2008 בדירה נטושה בברלין .  רובם הוכנו בסתיו 1941 .  ייחודם של השרטוטים הוא בתיארוך המוקדם יחסית של חלקם לעומת שרטוטי אושוויץ שהיו ידועים עד כה .  השרטוטים כוללים את אחת מתוכניות המחנה מאוקטובר 1941 הנושאת הערת שוליים ואף חתימה של הימלר ,  ראש האס אס והגסטאפו .
 
מרקל :  לשקול סנקציות נוספות על אירן 
קנצלרית גרמניה אנגלה מרקל הזהירה את אירן מפני אי שיתוף פעולה בסוגיית הגרעין שלה .  את הדברים אמרה במהלך מסיבת עיתונאים עם נתניהו

