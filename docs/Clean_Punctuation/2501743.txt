נתניהו : " צריך סנקציות חריפות נגד אירן - עכשיו "
 ראש הממשלה נאם בבית הכנסת הפורטוגזי באמסטרדם ,  וקרא באופן ברור : " אירן גרעינית מסוכנת לישראל ,  לאזור ולעולם - אסור לאפשר לה לפתח נשק גרעיני .  מנהיגיה הם פושעי מלחמה "
  ( צילום :  רויטרס ,  עריכה :  גדי וינסטוק )  
ראש הממשלה ,  בנימין נתניהו ,  קרא אמש  ( רביעי )  להחריף את הסנקציות נגד אירן . " אירן גרעינית מסוכנת לישראל ,  לאזור ולעולם .  אסור לאפשר לאירן לפתח נשק גרעיני .  הסנקציות החריפות נגד הבנק המרכזי וייצוא הנפט צריכות להיעשות עכשיו ",  אמר נתניהו ,  בדברים שנשא בבית הכנסת הפורטוגזי באמסטרדם שבהולנד .  והוסיף כי  " מנהיגי אירן שקוראים לשואה חדשה ,  ומחבלי חיזבאללה וחמאס הם פושעי המלחמה .  ישראל והולנד ,  אזרחי העם היהודי והעם ההולנדי חייבים לעמוד יחד למען האמת ".  
ראש הממשלה נשא דברים בבית הכנסת ,  שנבנה במאה ה-17 ,  לאחר תפילה מיוחדת שנערכה בו לשלום אזרחי הולנד וישראל .  בדבריו הוא התייחס לנושאים נוספים ,  ובהם גם המשא ומתן עם הפלסטינים . " ישראל מחויבת לשלום עם הפלסטינים .  אין תנאים מוקדמים למשא ומתן ,  ואי אפשר לסיים את השיחות לפני שמתחילים אותן .  אני מוכן לפגוש את אבו מאזן בכל מקום ובכל זמן ,  וקורא לו :  אל תברח משלום ,  תמשיך במשא ומתן ".  הוא האשים את הפלסטינים ב"סירוב עקבי לקבל את ישראל כמדינת העם היהודי "  והוסיף כי  " אנחנו לא רוצים לחזור על הטעויות שעשינו בלבנון ובעזה .  למקומות שעזבנו שטח ,  אירן נכנסה .  ישראל צריכה לעמוד על הסכמי ביטחון אמיתיים ,  ולא רק הבטחות .  אני לא אתפשר על ביטחון ישראל ,  ביטחון המדינה היהודית היחידה ". 
ביקור העבודה של נתניהו בהולנד ,  שהחל אתמול ,  היה אמור להתקיים בחודש נובמבר ,  אך נדחה בשל מות אביה של רעיית ראש הממשלה ,  שמואל בן ארצי .  הוא ייפגש היום עם מלכת הולנד ביאטריקס וראש הממשלה מארק רוטה ,  וידון עימם בהמשך חיזוק היחסים בין המדינות .  נתניהו צפוי להודות להם על התמיכה הבינלאומית שהעניקה הולנד לישראל בחודשים האחרונים ,  בעיקר בדמות התנגדותה העיקשת למהלכים החד-צדדיים של הרשות הפלסטינית בארגונים הבינלאומיים .  כמו ,  כן יבקר היום נתניהו בפרלמנט בהאג ,  שם צפויים לקבל את פניו עשרות מפגינים פרו פלסטיניים ,  ובהם גם קבוצה של ישראלים המתגוררת בהולנד ,  העונה לשם  " gate48 ".  בזמן נאומו של נתניהו בפרלמנט צפויים הפעילים לקרוא לממשלת הולנד  " להפסיק להעניק גיבוי דיפלומטי ותמיכה מוסרית "  למדיניותו  " ההרסנית ",  לטענתם ,  של נתניהו .
 לקריאה נוספתנתניהו יבקר בהולנד ויודה לראשיה על תמיכתם בישראלנתניהו מתכנן ביקור בהולנד - וילדרס מחמם את האווירה
לפנייה לכתבת :  tal_sh@walla.net.il 

נתניהו : " צריך סנקציות חריפות נגד אירן - עכשיו "
 ראש הממשלה נאם בבית הכנסת הפורטוגזי באמסטרדם ,  וקרא באופן ברור : " אירן גרעינית מסוכנת לישראל ,  לאזור ולעולם - אסור לאפשר לה לפתח נשק גרעיני .  מנהיגיה הם פושעי מלחמה "
 
