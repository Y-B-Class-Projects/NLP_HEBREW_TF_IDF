גורמים מדיניים לקראת ועידת פריז : " ככה לא עושים שלום "
 הגורמים טענו כי הוועידה ,  שתתכנס היום ,  היא ריקה מתוכן וקראו למשא ומתן ישיר בין ישראל לפלסטינים ללא תיווך בינלאומי .  שקד : " אומות העולם בורחות לקוקטיילים ריקים מתוכן ".  אבו מאזן : " זו ההזדמנות האחרונה לפתרון שתי המדינות "
 גורמים מדיניים אמרו אמש  ( שבת )  לקראת ועידת פריז לשלום כי מדובר ב"וועידת סרק ".  לדברי הגורמים , " ‎ועידות בינלאומיות והחלטות באו"ם רק מרחיקות את השלום ,  כי הן מעודדות את הפלסטינים להמשיך לסרב למשא ומתן ישיר עם ישראל .  ‎הדרך היחידה להגיע לשלום היא באמצעות משא ומתן ישיר בין הצדדים ,  כפי שנעשה עם מצרים וירדן ". 
הגורמים הוסיפו כי לוועידה אין שום יכולת לכפות מציאות בשטח . " הוועידה הזו לא תחייב את ישראל .  הטענה שכל מה שמעבר לקווי 67' הוא שטח פלסטיני איננה נכונה ,  איננה מציאותית ותמשיך להוביל למבוי סתום .  ‎אין אבסורד גדול מהגדרת הכותל המערבי והרובע היהודי בירושלים כשטח פלסטיני כבוש ",  אמרו .
 עוד בוואלה !  NEWS:נתניהו ומוזס סחרו בעיתונאים : " צריך לדאוג שאתה תהיה ראש ממשלה "" אני חייב להיכנס לסיפור הזה ":  תמלולי חקירת ואנונו נחשפיםבייג'ינג משיבה לטראמפ : " עיקרון 'סין האחת' לא פתוח למו"מ "  
לדברים הצטרפה אמש גם שרת המשפטים איילת שקד . " בואו נשאיר את פריז לחופשות ",  כתבה בעמוד הפייסבוק שלה . " אומות העולם אינן מתמודדות עם הבעיות האמיתיות במזרח התיכון ובורחות לקוקטיילים ריקים מתוכן .  משחקות ב'כאילו' .  התקווה לשינוי ולשלום צריכה להתחיל במקום הרבה יותר שורשי :  בדרישה של אותן מדינות כלפי אבו מאזן וכלפי הפלסטינים להפסיק לאלתר את ההסתות והתמיכה בטרור ,  בקריאה לחינוך לערכים דמוקרטיים ,  ובהצהרה על זכותינו בישיבה בארץ ישראל .  עד אז אלפי וועידות שלום בפריז לא יצליחו לכבות אותנו ". 
שלשום אמר יו"ר הרשות הפלסטינית אבו מאזן בריאיון לעיתון  " לה פיגארו "  הצרפתי כי  " ועידת השלום בפריז היא ההזדמנות האחרונה ליישם את פתרון שתי המדינות ".  עוד הוא הוסיף : " אנחנו ,  כפלסטינים ,  אומרים 'די' .  לאחר 70 שנות נישול ו-50 שנות כיבוש ,  שנת 2017 צריכה להיות שנת הצדק ,  השלום והחירות לעמנו ".  הוא הדגיש כי העברת השגרירות האמריקנית לירושלים  " רק תרחיק את השלום .  פניתי לנשיא טראמפ בבקשה שלא יעשה זאת ".  
ביום חמישי תקף ראש הממשלה בנימין נתניהו את ועידת פריז וטען שזו  " הונאה פלסטינית בחסות צרפתית ,  שמטרתה להוביל לאימוץ עמדות אנטי-ישראליות נוספות ".  לדבריו ,  הוועידה מסיגה את השלום לאחור .
 במהלך פגישה עם שר החוץ של נורבגיה ,  בורגה ברנדה ,  הסביר נתניהו : " אנחנו מתמודדים כאן עם אתגר גדול של כוחות טרור שלא רק חותרים להשמיד את ישראל אלא מבקשים להשמיד כל סיכוי לשלום .  ישנם מאמצים נוספים שהורסים את סיכויי השלום ,  ואחד מהם הוא ועידת פריז .  מדובר בוועידה שהיא הונאה פלסטינית בחסות צרפתית ,  שמטרתה להוביל לאימוץ עמדות אנטי-ישראליות נוספות .  זה מסיג את השלום לאחור ,  וזה לא יחייב אותנו .  מדובר בשריד מן העבר .  זה ניסיון אחרון לאחוז בעבר לפני שהעתיד ייכנס ". 
 ( עדכון ראשון :  21:15 )  

גורמים מדיניים לקראת ועידת פריז : " ככה לא עושים שלום "
 הגורמים טענו כי הוועידה ,  שתתכנס היום ,  היא ריקה מתוכן וקראו למשא ומתן ישיר בין ישראל לפלסטינים ללא תיווך בינלאומי .  שקד : " אומות העולם בורחות לקוקטיילים ריקים מתוכן ".  אבו מאזן : " זו ההזדמנות האחרונה לפתרון שתי המדינות "
 
