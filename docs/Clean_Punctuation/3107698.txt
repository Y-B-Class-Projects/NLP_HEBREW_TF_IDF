אחרי המתקפה - נתניהו העניק גיבוי לביטן : " עומדים מאחוריך "
 בישיבת הסיעה אמר רה"מ כי ביטן  " מוביל את הקואליציה ביד רמה ",  לאחר ששרים במפלגה האשימו כי הוא  " מבעיר את השטח ".  כחלון :  החוק הצרפתי לא יעלה בחודשים הקרובים ,  אאפשר חופש הצבעה בחוק ההמלצות
ראש הממשלה בנימין נתניהו גיבה היום  ( שני )  את יו"ר הקואליציה דוד ביטן ,  על רקע ביקורת שספג האחרון משרי הליכוד ,  שטענו כי הוא  " מבעיר את השטח "  בסוגיית החוק הצרפתי מול סיעת הבית היהודי .  בישיבת סיעת הליכוד אמר נתניהו כי  " לחברים יש מעת לעת הצעות ,  ויש ביקורת ,  וזה לגיטימי .  אבל אני חושבת שכולנו יודעים שדוד מוביל את הקואליציה ביד רמה ,  בדרך יוצאת מן הכלל ,  ואנחנו מחזקים אותך ועומדים מאחוריך ",  אמר נתניהו ,  והוסיף : " תודה לך ".  
אתמול מתחו שרים בליכוד ביקורת על ביטן ,  בעקבות העימות עם מפלגת הבית היהודי בסוגיית החוק הצרפתי ,  שמטרתו לאסור על חקירת ראש ממשלה מכהן .  השרים זאב אלקין ויובל שטייניץ פנו אליו בישיבת שרי הליכוד ואמרו : " אתה מלהיט את הרוחות בקואליציה .  גם השותפות האחרות יבואו בדרישות כאלה ".  העימות החל לאחר שביטן אמר לשרים כי אנשי הבית היהודי הפרו הסכמים בעניין החוק ,  ואלקין אמר כי  " צריך לסגור את הבעיות בתוך החדר ".  ביטן מצדו השיב : " שלטון הוא לא חזות הכל .  צריך לעמוד על העקרונות שלנו ".  
במהלך ישיבת סיעת הליכוד התייחס נתניהו גם לשינויים הצפויים בערוצי הטלוויזיה והתבדח כי  " המשמעות שלו לא תהיה ניכרת על יו"ר הקואליציה .  יהיה פיצול ערוצים .  אני לא יודע איך זה יקרה ,  אבל אני בטוח שכשאני אזפזפ ,  אני אראה אותך בכל הערוצים ".  הנוכחים באולם פרצו בצחוק ,  וביטן השיב : " סיכמתי עם הערוצים שארכז את ההופעות ".  
ח"כ יואב קיש פנה גם הוא לביטן ואמר לו : " תרוץ מערוץ לערוץ ,  ובסוף תעשה דיאטה ".  ח"כ יהודה גליק הוסיף : " לכן קוראים לזה הערוצים ,  כי ארוץ לפה וארוץ לשם ".  ביטן ניסה להשתלב בשיח המבודח והשיב לגליק : " אחד נעשה על הר הבית ".  
שר האוצר משה כחלון אמר היום בישיבת סיעת כולנו כי  " המתיחות בקואליציה התפוגגה "  וכי החוק לא צפוי לעלות להצבעה בזמן הנראה לעין .  לדבריו , " ראש הממשלה הודיע שהוא לא רוצה חוק שיגן עליו ,  וככל שאני יודע הוא לא יעלה בחודשים הקרובים ".  כחלון גם אמר כי יעניק לחברי סיעתו חופש הצבעה על חוק נוסף ,  שאוסר על המשטרה להמליץ על העמדה לדין בתום חקירה . " בכל נושא ערכי ומצפוני שלא מופיע בהסכמים הקואליציוניים יהיה חופש הצבעה לחברי הסיעה ,  גם בחוק ההמלצות ".  
 

אחרי המתקפה - נתניהו העניק גיבוי לביטן : " עומדים מאחוריך "
 בישיבת הסיעה אמר רה"מ כי ביטן  " מוביל את הקואליציה ביד רמה ",  לאחר ששרים במפלגה האשימו כי הוא  " מבעיר את השטח ".  כחלון :  החוק הצרפתי לא יעלה בחודשים הקרובים ,  אאפשר חופש הצבעה בחוק ההמלצות

