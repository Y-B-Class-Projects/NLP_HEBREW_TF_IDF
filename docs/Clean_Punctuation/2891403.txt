 " חדל אש ":  עימות קולני בין דרעי ושטייניץ סביב מתווה הגז
שר הכלכלה התייחס בישיבת הממשלה לרפורמה בנציבות שירות המדינה ואמר כי לא צריך  " לפחד מהרגולטור ",  התבטאות שעוררה את זעמו של שר האנרגיה ,  שהשיב : " בגללך הגז תקוע באדמה ,  אתה מכשיל אותי ".  נתניהו ביקש מהם שלוש פעמים להפסיק את הוויכוח
עימות קולני פרץ הבוקר  ( ראשון )  בין שר הכלכלה אריה דרעי לשר האנרגיה יובל שטייניץ בנוגע למתווה הגז ,  במהלך דיון שעסק ברפורמה בנציבות שירות המדינה .  בעת הדיון ,  שבו התלוננו השרים על כך שהרגולטורים והיועצים המשפטיים מקשים עליהם למלא את תפקידם ,  אמר יו"ר ש"ס כי  " לא צריך לפחד מהרגולטור או מאף אחד אחר ".  ההתבטאות עוררה את חמתו של שטייניץ ,  שהשיב : " בגללך הגז תקוע באדמה ,  אתה תוקע הכול ". 
אחרי שדרעי סיים את דבריו ,  אמר שטייניץ כי דיויד גילה ,  הממונה על ההגבלים העסקיים שהתפטר לנוכח מתווה הגז ,  מתגאה בראיונות שהעניק החודש לאחר החלטת הממשלה בכך שהיא לא יצאה לפועל מאחר שדרעי לא חתם על העברת סמכויותיו למליאת הממשלה .  שטייניץ אמר כי זו דוגמה למקרה שבו החלטת ממשלה וכנסת לא מיושמת בשל התנגדות של שר אחד . 
" גם כאן הצלחת להכניס את זה ?  מה זה עניינך החתימה שלי ?  ",  הטיח בו דרעי .  שטייניץ השיב לו : " מה זה ענייני ?  תפקידי לדאוג לפיתוח משק האנרגיה ,  ואתה מכשיל אותי בתפקידי ".  דרעי הוסיף לעברו : " לא עשית כלום כשר בעניין הגז מאז שמצאו אותו לפני חמש שנים ". 
הרקע למתיחות בין השניים הוא הימנעותו של דרעי ,  כאמור ,  לחתום על העברת סמכויותיו לממשלה .  לפני שבועיים אישרה הממשלה את מתווה הגז ברוב של 59 חברי כנסת שהצביעו בעד לעומת 51 נגד .  לאישור ישנו משמעות הצהרתית בלבד ולא מעשית ,  שכן שהחלק השני של המתווה - העברת הסמכויות בנוגע לממונה על עקיפת הממונה על ההגבלים העסקיים - לא עלה להצבעה .  זאת ,  לאחר שהקואליציה לא הצליחה לגבש רוב למהלך .  המשמעות היא כי המתווה לא יכול לצאת לדרך .
 לקריאה נוספת:לפיד בנאום חריף על נתניהו : " כשל מול איראן ,  חמאס וחיזבאללה"נתניהו : " עם כל ההערכה לבית המשפט ,  אנו נקבע הענישה למיידי אבנים"המאבק נגד סימון מוצרים מההתנחלויות :  בישראל נערכים לקרב דיפלומטי  

" חדל אש ":  עימות קולני בין דרעי ושטייניץ סביב מתווה הגז
שר הכלכלה התייחס בישיבת הממשלה לרפורמה בנציבות שירות המדינה ואמר כי לא צריך  " לפחד מהרגולטור ",  התבטאות שעוררה את זעמו של שר האנרגיה ,  שהשיב : " בגללך הגז תקוע באדמה ,  אתה מכשיל אותי ".  נתניהו ביקש מהם שלוש פעמים להפסיק את הוויכוח

