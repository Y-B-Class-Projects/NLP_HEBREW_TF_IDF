השרה שקד מרגיעה את הרוחות : " אין סיבה שהממשלה לא תשרוד "
 בשיחה עם תא כתבי הכנסת טענה שרת המשפטים כי  " הממשלה יותר טובה מהקודמת ",  אולם הבהירה : " אם ראש הממשלה ייקח מאתנו סמכויות - תהיה בעיה ".  ריבלין על סערת התאגיד : " להקפיד בכבודם של היריבים הפוליטיים "
  ( צפו :  השרה גילה גמליאל בריאיון לאולפן וואלה !  NEWS על סערת התאגיד )  
שרת המשפטים איילת שקד אמרה היום  ( שלישי )  כי  " הקואליציה יכולה להאריך ימים עד סוף הקדנציה ,  כולל להעביר את התקציב הבא ".  בשיחה עם תא כתבי הכנסת ,  הוסיפה שקד כי  " הממשלה הזו יותר טובה מהממשלה הקודמת .  הקואליציה הנוכחית היא הומוגנית ועובדת טוב ,  אבל זה תלוי בנתניהו  אם ראש הממשלה ירצה לסיים את כהונתה  אני לא רואה סיבה שלא ".  
דבריה של שקד מגיעים בצל המתיחות בין הליכוד לבית היהודי ,  בעקבות דחיית עליית תאגיד השידור הציבורי .  שקד התייחסה בדבריה גם להערכות לפיהן ראש הממשלה בנימין נתניהו ירצה להכניס את המחנה הציוני לממשלה . " במקרה והם ייכנסו ,  זה יותר מורכב ",  הסבירה . " אנחנו לא נשב בקואליציה עם מפלגת העבודה שתיק המשפטים נמצא בידיים שלה .  אם הוא ייקח מאתנו סמכויות משמעותיות תהיה לנו בעיה ". 
עוד בוואלה !  NEWS:אושר בקריאה ראשונה :  שידורי התאגיד הציבורי יידחו ל-2017כשמלחמת המנהרות בין נתניהו לבנט הופכת לקרב בנגמ"שנתניהו מגיב לסערה : " פוליטיקאים מנסים לשאת חן בעיני התקשורת "  
ביום ראשון אמר נתניהו בשיחה עם תא הכתבים המדיניים כי לא מתנהלים כרגע מגעים עם יו"ר האופוזיציה יצחק הרצוג בנוגע להצטרפות לממשלה ,  אבל  " אני משאיר את הדלת פתוחה ".  נתניהו אמר כי יש  " סיבות טובות "  לכך שהוא מעוניין בהרחבת הממשלה .  לדבריו ,  האתגרים שמדינת ישראל ניצבת מולם מצד אחד ,  וההזדמנויות שעומדות לפניה מצד שני ,  מצדיקים ממשלה רחבה .  
הנשיא ראובן ריבלין התייחס לסערה הפוליטית סביב תאגיד השידור ,  בתום ביקור בבסיס הקליטה והמיון של צה"ל ,  וטען כי  " בדמוקרטיה יש גם הרבה פוליטיקה .  חלק מנשמת אפה של הדמוקרטיה היא גם יכולת הביטוי החופשי ".  לדבריו , " כמובן שרצוי להקפיד בכבודם של אנשים גם כאשר הם יריבים שלך ".  הוא הוסיף : " השידור הציבורי הוא נושא חשוב ביותר .  כולם מבינים שהשידור הציבורי הוא למען הציבור כולו ולא שידור 'מטעם' של איש .  אני בטוח שזה מאבק ,  מאבק שנוכל לעמוד בו .  השידור הציבורי הוא נשמת אפה של הדמוקרטיה ואני בטוח שכך חושב כל פוליטיקאי ,  יהיו הביטויים שהוא מבטא אשר יהיו ". 
במסגרת המתיחות בין הליכוד לבית היהודי ,  בתחילת השבוע פורסם בחדשות 2 תדרוך של הליכוד ,  שבו נמסר כי  " בנט ושקד הם יקירי השמאל ונוני מוזס ,  שתומכים במאמצים הבלתי נלאים שלהם לפגוע בראש הממשלה נתניהו ובשלטון הליכוד ".  בתגובה ,  אמרו בכירים בבית היהודי לוואלה !  NEWS כי מדובר בשיא נוסף בסכסוך בין הצדדים . " נתניהו תוקף את הבית היהודי זה כמה שבועות - קודם כל בנושא המנהרות ,  ואחר כך על השידור הציבורי .  הגיעו מים עד נפש ". 
המפלגה פרסמה הודעה חריגה בחומרתה נגד נתניהו ומנתה את  " הישגיו "  בשנים האחרונות . " הוא שוב יורה בנגמ"ש ",  נמסר מהבית היהודי . " כמו שירה בנגמ"ש כשהצביע בעד ההתנתקות והריסת גוש קטיף ,  כמו שירה בנגמ"ש כששחרר הכי הרבה מחבלים בתולדות המדינה ,  כשהקפיא בנייה ,  כשנכנע לחמאס ,  וכמו כשהכריז על הקמת פלסטין בבר-אילן ,  וכאשר הוא סופר כיפות של כתבים דתיים בתקשורת ".  
לטענת המפלגה , " הכי מגוחך ,  שהוא יורה בנגמ"ש כדי להכניס לתוכו את בוז'י ,  שפיר ,  מיכאלי ויוסי יונה .  רגע לפני הבחירות הוא תמיד מתחנף לציבור הימני והדתי  ( 'היכנסו מתחת לאלונקה' )  ,  ודקה אחרי הבחירות הוא זורק אותם ובז להם .  נגמרו ימי ילדי הכאפות ". 
בליכוד לא נשארו חייבים והשיבו אש . " בנט בפאניקה כי הוא יודע את האמת .  מי שנבחר בקולות הימין משמר את מורשתו של דרוויש בבתי הספר של ילדי ישראל ונאבק בכל דרך לשמר את ההגמוניה של השמאל בתקשורת ",  נמסר . " בנט כבר מזמן לא בתוך הנגמ"ש .  יחד עם האח לפיד הוא כל הזמן חופר מנהרות מתחת לשלטון הליכוד .  מי שהתגייס לטובת האינטרסים של נוני מוזס לסגור את 'ישראל היום' כדי לזכות בעוד כותרת מחמיאה ב'ידיעות אחרונות' ועוד ליטוף ב-Ynet ,  אינו דואג לתקשורת חופשית ".  

השרה שקד מרגיעה את הרוחות : " אין סיבה שהממשלה לא תשרוד "
 בשיחה עם תא כתבי הכנסת טענה שרת המשפטים כי  " הממשלה יותר טובה מהקודמת ",  אולם הבהירה : " אם ראש הממשלה ייקח מאתנו סמכויות - תהיה בעיה ".  ריבלין על סערת התאגיד : " להקפיד בכבודם של היריבים הפוליטיים "
 
