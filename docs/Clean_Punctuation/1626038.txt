נתניהו : " לבני היא סרבנית אחדות סדרתית "
 רה"מ תקף את יו"ר האופוזיציה ,  לאחר שקדימה דחתה פה אחד את הצעתו להצטרף לממשלה .  לבני : " נתניהו ציני ועוסק בפוליטיקה של ביבים "
  ( צילום :  גדעון צנטנר ,  עריכת וידאו :  לירז ליבנה ) 
סיעת קדימה דחתה הערב  ( שני )  את הצעת ראש הממשלה ,  בנימין נתניהו ,  להצטרף לממשלה .  ההחלטה התקבלה פה אחד ובהסכמה נדירה בין יושבת הראש ציפי לבני ,  לבין מספר 2 במפלגה ,  חבר הכנסת שאול מופז .  עם זאת ,  במקביל החליטה הסיעה להקים צוות משא ומתן למקרה שנתניהו יקים צוות זה ויתקבלו ממנו הצעות אחרות .  
ראש הממשלה בנימין נתניהו אמר הערב בשיחה עם יועציו לאחר הודעת קדימה ,  כי  " לבני היא סרבנית אחדות סדרתית .  אני נחוש לנסות להרחיב את ממשלת האחדות אל מול האתגרים הלאומיים ".  
בסביבתו של נתניהו אמרו כי  " האחרונה שיכולה להטיף מוסר היא מי שקיימה חוג בית פוליטי בזמן מלחמה כשטילים נורו על אזרחי ישראל ,  ובחודשים האחרונים היא בוחשת במפלגת העבודה כדי לפלג אותה ".  
גורם בכיר בסביבתו של ראש הממשלה הוסיף כי  " זה לא סוף הסיפור .  זה רק עניין של זמן עד שקדימה תתפקע משום שבשבועות האחרונים נחשף השבר המנהיגותי הגדול במפלגה .  בסה"כ 17 ח"כים מקדימה היו במגעים איתנו .  הם נחלקו לשתי קבוצות .  אלה שרצו שלבני תלך ואלה שרצו לעזוב את קדימה .  לכל ה-17 היה מכנה משותף אחד  כולם כופרים ביכולתה של לבני להנהיג .  מוקדם להעריך כיצד יסתיים המהלך משום שראש הממשלה נחוש להרחיב את ממשלת האחדות .
 לבני אמרה הערב במסיבת עיתונאים ,  כי  " היום ניצחה התקווה את הציניות .  היום ניצחה האמת והמהות את העסקנות הקטנה שהכנסת הזאת ראתה בעיקר בשבוע האחרון .  ראינו בשבוע האחרון את שיא הציניות ,  שמיוצגת לצערי הרב על ידי אדם שהוא ראש ממשלת ישראל ,  אדם שעוסק בפוליטיקה של ביבים ".  לדברי לבני , " במשך השבוע האחרון חשבתי הרבה על הדברים שאמר אריק שרון שאיפוק זה כוח .  התאפקתי תוך כדי אמירות של בריונות פוליטית ,  איומים בפילוג ,  שחצנות ,  וחשבתי שנכון להתאפק .  העובדה שהתאפקתי למרות האיומים היא כי בסופו של יום יש כאן מדינה ". 
יו"ר האופוזיציה הוסיפה : " הגעתי אתמול לחדרו של ראש הממשלה למרות הציניות ,  למרות הידיעה שהוא לא בא בתום לב ,  למרות הידיעה שנכפה עליו להציע לקדימה את הצעת האחדות כלשונו ,  רק כי הוא לא הצליח לפצל את קדימה .  בכל זאת באתי לחדר ,  כי חשבתי שנכון מבחינתי ומחובתי לאזרחי המדינה הזאת לשמוע מה יש לראש הממשלה להגיד ,  איזה סוג של שותפות הוא מציע כדי להתמודד עם האתגרים שעומדים בפני מדינת ישראל .  לא קיבלתי מענה רציני על אף אחת מהשאלות שלי ". 
בתום ישיבת סיעת קדימה ,  מסרה הסיעה  " כי קדימה קיימה דיון ממצה בעקבות המפגשים בין ראש הממשלה לבין יו"ר האופוזיציה .  קדימה מאמינה כי לממשלת אחדות יתרונות רבים ,  אולם אחדות לאומית אינה מליצה ריקה מתוכן ,  אלא מחויבות לשותפות של אמת .  שותפות זו צריכה להיות סביב חזון ועקרונות משותפים ,  ודרך מוסכמת בין כלל השותפים לממשלה לצורך מימוש העקרונות ".  על פי ההודעה  " הצעת ראש הממשלה ,  כפי שנמסרה ליו"ר קדימה ,  אינה מבטאת רצון כן לשותפות כזו ,  אינה מכבדת את המציע ,  אינה מכבדת תנועה המהווה את הסיעה הגדולה בכנסת ,  והמחויבות לקדם את חזונה ועקרונותיה המרכזיים ובכללם הובלת התהליך המדיני ושינוי שיטת הממשל ולכן אי אפשר לקבלה ".  
" עם זאת ",  נאמר בהודעה , " לאור חשיבות הנושא במידה ויש לראש הממשלה עניין אמיתי באחדות על בסיס המפורט לעיל ,  והוא יפנה לקדימה על מנת לקדם רעיון זה  קדימה תשוב לדון בסוגיית ממשלת האחדות ואף תהיה נכונה להקים צוות לשם כך בהתחשב באתגרים שבפניהם ניצבת מדינת ישראל ". 
ח"כ שאול מופז אמר כי הצעת נתניהו לקדימה להצטרף לממשלתו היא הצעה יהירה ולא אמיתית .  מופז דורש מנתניהו  " להקים צוות משא ומתן אם ברצונו להוכיח את רצינותו ".  מופז אמר כי  " אני אומר היום לנתניהו מה שאמרתי לפני מספר ימים ללבני  יהירות אינה תחליף למנהיגות .  זו הצעה יהירה .  אנחנו נמצאים בבעיה קשה .  לפני מספר ימים נפגשתי עם יו"ר המפלגה ואמרתי לה שאנחנו חייבים ללכת לפריימריז .  אם אנחנו מפלגה חפצת חייים זו התשובה ". 
ראש הממשלה בנימין נתניהו אמר מוקדם יותר בפתח ישיבת סיעת הליכוד כי ליו"ר קדימה ציפי לבני אין סיבה מהותית לסרב להיכנס לממשלת אחדות בראשותו . " נפגשתי איתה אתמול והצעתי לה שותפות אמיתית .  לפני שמונה חודשים הבנתי שהסיבה לסירובה היא הקיפאון במשא ומתן .  כיום גיבשנו הסכמה לאומית רחבה לעקרונות המו"מ ואין לה סיבה לא להיכנס לממשלה ". 
 ( עדכון ראשון :  11:44 ) 

נתניהו : " לבני היא סרבנית אחדות סדרתית "
 רה"מ תקף את יו"ר האופוזיציה ,  לאחר שקדימה דחתה פה אחד את הצעתו להצטרף לממשלה .  לבני : " נתניהו ציני ועוסק בפוליטיקה של ביבים "
 
