השר איתן על משבר הדיור : " לא כל החכמה בממשלה "
 השר קרא לראש הממשלה לפתוח בהידברות עם המפגינים .  באתר פניות לציבור של הכנסת התקבלו למעלה מ-550 הצעות לפתרונות מצוקת הדיור .  זהו צעד ראשון ,  חובתנו כממשלה להרחיב את ההידברות עם הציבור
 ( צילום :  רותם גולן ,  דניאל בוק ,  עריכה :  יאיר דניאל ) 
השר מיכאל איתן  ( ליכוד )  קרא היום  ( רביעי )  לראש הממשלה בנימין נתניהו לפתוח בהדברות עם המוחים על מצוקת הדיור ועם התובעים תיקונים במדיניות החברתית של הממשלה .  לדברי איתן ,  הממשלה חייבת להקשיב ,  להבהיר ולשתף ציבורים רחבים בתהליך התיקונים . " יש כמיהה בציבור לפתיחת צינורות התקשורת הסתומים בין האזרחים לממשלה .  לא כל החכמה נמצאת בממשלה ולא כל ההצעות שאנו מנחיתים מושלמות .  אם לא נפתח את הדיאלוג ולא ניתן לציבור לומר את דברו ,  גם עם כל הרצון הטוב שקיים ,  לא נצליח לתת מענה לתחושות הקשות שמזינות את המשבר ". 
כותרות אחרונות על מחאת הדיור:רבנים מצטרפים למחאה : " המאבק של כולנו"במאהל המחאה מברכים :  ההסתדרות תחזק את המאבקמתנחלים : " אנו במצוקת דיור ,  אך המחאה שמאלנית "
 השר איתן הגיש לראש הממשלה הצעה מפורטת על הדרך לפתוח בהידברות עם מנהיגי המאבק .  על פי הצעתו ,  ייקבע דיון  " שולחן עגול "  בו יקחו חלק נציגי המחאה ,  הממשלה ,  האקדמיה ונציגים של גופי חברה אזרחיים .  זאת ,  במטרה לחוות דעה על הפתרונות המוצעים ולהציע פתרונות נוספים במידת הצורך .
 אתמול פתח איתן דיון בנושא מצוקת הדיור באתר הממשלתי  " שיתוף הציבור ",  אתר שמטרתו לשתף את הציבור בנושאים בהם דנה הממשלה .  הוא סיפר היום כי  " באתר פתחנו פתח צר לציבור לתרום רעיונות והצעות בנושא והתגובה היתה עוצמתית :  במהלך 24 שעות נתקבלו באתר יותר מ-550 הצעות לפתרונות .  זהו צעד ראשון ,  שאינו מספק ,  חובתנו כממשלה דמוקרטית מודרנית להרחיב את ההידברות עם הציבור ולשתפם בדרכים נוספות ". 
בתוך כך ,  יו"ר ההסתדרות הכללית ,  עופר עיני ,  כינס בצהריים מסיבת עיתונאים מיוחדת והתייחס לגל המחאות בנושאי מחירי הדיור ועליות המחירים במשק ,  ששוטף את הארץ בשבועות האחרונים .  במהלך מסיבת העיתונאים הציב עיני אולטימטום לראש הממשלה : " אני חושב שכל הגורמים ,  מהאוהלים ועד המשק ,  צריכים להתאחד ולהגיד למדינה 'עד כאן ,  תחזירו את המדינה לעם' .  אני קורא לראש הממשלה :  אני מצפה ממך לקרוא לכל הגורמים הרלוונטים עד צאת השבת למשא ומתן ,  במטרה למצוא פתרון אמיתי לכל הדברים ,  לפתור את בעיית מעמד הביינים ולהראות לזוגות הצעירים שיש תקווה .  אם הפנייה לא תיענה ,  החל מיום ראשון ההסתדרות תצטרף למאבק בכל האמצעים העומדים ברשותה .  אני מצפה מראש הממשלה להרים את הכפפה ". 
מטה המאבק על מחירי הדיור ונציגי הסטודנטים הביעו סיפוק מהודעת יו"ר ההסתדרות . " אנו מברכים על הצטרפותם של יו"ר ההסתדרות והמרכז לשלטון מקומי למחאה החברתית ההולכת וגוברת ולדרישות לצדק חברתי ",  אמרו במטה המאבק בתל אביב , " הקבוצות והגופים השונים שמצטרפים למאבק מוכיחים שהמאבק שהתחלנו הוא מאבק עממי שאינו מובל על ידי שום גוף פוליטי או ממוסד ". 
הערב יתקיימו הפגנות של פעילי מחאת הדיור בכל רחבי הארץ .  בירושלים תתקיים צעדה מהמאהל לכיוון ביתו של ראש הממשלה בנימין נתניהו ובבאר שבע תתקיים הפגנה בכיכר המטוס בשכונת נווה זאב .
 
השר איתן על משבר הדיור : " לא כל החכמה בממשלה "
 השר קרא לראש הממשלה לפתוח בהידברות עם המפגינים .  באתר פניות לציבור של הכנסת התקבלו למעלה מ-550 הצעות לפתרונות מצוקת הדיור .  זהו צעד ראשון ,  חובתנו כממשלה להרחיב את ההידברות עם הציבור

