האם ארה"ב לא תטיל וטו על ההצעה הפלסטינית ? 
ראש הממשלה נתניהו נועד עם שר החוץ קרי ברומא בניסיון לגבש פשרה שתאפשר לאמריקנים להציע הצעה חלופית להצעה הפלסטינית הדורשת הקמת מדינה פלסטינית בגבול 67' בתוך שנתיים .
 ראש הממשלה נועד עם שר החוץ האמריקני קרי באיטליה .  האמריקנים ביטלו את ההצהרה המשותפת בפתח הפגישה מחשש לעימות מתוקשר .  וושינגטון טרם החליטה אם להטיל וטו על ההצעה הפלסטינית מחשש שההחלטה תפגע ביחסים בין ארה"ב למדינות ערב ,  שתומכות במהלך הפלסטיני ,  להן היא זקוקה במאבק דאע"ש .  אחת החלופות שבוחנים האמריקנים היא הצעת החלטה אחרת ,  שגם בה יוזכרו גבולות 1967 ,  אך הניסוח הכללי שלה יהיה נוח יותר לישראל .  נתניהו מצידו מתנגד לכל הצעת החלטה הכוללת את גבולות 67' ומבקש לדחות את דיון בעניין עד לאחר הבחירות בישראל .  הפלסטינים מאיימים כי אם זו ההחלטה שתקבל וושינגטון ,  הם יפנו בכל זאת למועצת הביטחון ,  ולאחר שייתקלו בווטו האמריקני ,  יפנו לבית הדין הבינלאומי בהאג .  
טרור בסידני :  כך דאעש הצליח לחדור לאוסטרליה .  כבר יותר מחצי יממה מתבצר מחבל בבית קפה במרכז סידני ומחזיק בעשרות בני ערובה .  המחבל דורש דגל של דאעש ולשוחח עם ראש ממשלת אוסטרליה .  בשנה האחרונה הצליח ארגון הטרור לחדר לאוסטרליה :  כשישים אזרחים יצאו להילחם בסוריה ובעירק עבור הארגון ,  ולפחות חמישה עשר לוחמים אוסטרלים נהרגו שם .  הקרקע לפעילות הזאת היא העובדה שאוסטרליה היא יבשת של מהגרים שנתונה בשנים האחרונות לגלי פליטים ומהגרים בלתי חוקים ,  בעיקר ממדינות מוסלמיות .  אוסטרליה היא אחת מהשותפות בקואליציה האמריקנית נגד דאעש :  לאחרונה שיגרה כ-600 חיילים ועשרה כלי טיס לקמפיין .  ובעקבות איומי הטרור הועלתה לפני כשלושה חודשים רמת הכוננות במדינה .
 התמונות של הנסיך ג'ורג' חושפות :  גרדרובה מלכותית במחיר שפוי .  בית המלוכה פירסם לקראת חג המולד תמונות של הנסיך ג'ורג' כמחווה לתקשורת שנמנעת מפפארצי של התינוק המלכותי .  הלוק של הנסיך :  האפודה עם החיילים של משמר המלכה ,  הנעליים ובגד הגוף הלבן ,  עולים רק כשמונים פאונד ומי שירצה לרכוש את הפריטים יגלה שיש עליהם אפילו הנחה .  מאז פרסום התמונות ,  התקשורת הבריטית מנתחת אותן באובססיביות :  מהצד של שביל השיער של ג'ורג' ,  דרך הלחיים האדומות שלו עד הסיבה לחיוך .  
הצצה למופע של ציורי תלת מימד בחול :  אורח באירוע אקו-ארט בערבה לכל המשפחה השנה הוא אמן הניו-זילנדי ג'יימי הרקינס שמצייר ציורי תלת מימד בחול .  הרקינס מסביר כי המסר של היצירה שלו הוא כבוד ודאגה לאדמה ולטבע וכי חשוב לו להפוך את כל החוויה לכיפית ומשנה תודעה לצופים בה .  האירוע ייפתח בסוף השבוע לקהל הרחב וביום שישי הכניסה היא חינם .  צפו בהרקינס מצייר על אדמת הערבה באמצעות חול ואבני חצץ .  
התחזית :  הלילה קר ,  מחר דווקא יתחמם מעט 

האם ארה"ב לא תטיל וטו על ההצעה הפלסטינית ? 
ראש הממשלה נתניהו נועד עם שר החוץ קרי ברומא בניסיון לגבש פשרה שתאפשר לאמריקנים להציע הצעה חלופית להצעה הפלסטינית הדורשת הקמת מדינה פלסטינית בגבול 67' בתוך שנתיים .
 
