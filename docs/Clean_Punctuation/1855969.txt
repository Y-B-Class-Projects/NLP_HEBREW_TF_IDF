המטפלת שהתלוננה על שרה נתניהו פוטרה מעבודתה
יממה לאחר שהתלוננה טרה קומרי כי נחבלה במהלך ויכוח עם אשת ראש הממשלה ,  הודיעה לשכת ראש הממשלה כי היא פוטרה . " גם למשפחת נתניהו יש את הזכות להחליף עובדים רשלניים ",  נמסר בהודעה
 ( צילום :  באדיבות הערוץ הראשון ) 
העובדת הזרה שמטפלת באביה של שרה נתניהו ,  ושהתלוננה כי נחבלה במהלך ויכוח עימה ,  פוטרה מעבודתה - כך הודיעה הערב  ( רביעי )  לשכת ראש הממשלה .  בהודעה נכתב כי  " משפחת נתניהו החליטה לסיים את עבודתה של העובדת הזרה טרה וזאת בשל הרשלנות המתמשכת בטיפול באביה הקשיש והחולה של הגברת נתניהו .  על הרשלנות הסיעודית של העובדת בטיפול במר בן ארצי בן ה-96 ,  העידו גם רופאיו של האב וגם העובדת הסוציאלית .  כל אדם שהיו נוהגים בצורה כה רשלנית בהוריו הקשישים היה כבר מזמן מסיים את עבודתה של מטפלת שכזאת .  גם למשפחת נתניהו יש את הזכות להחליף עובדים רשלניים שאינם נותנים טיפול בסיסי להוריהם הקשישים ".  
הרשה נחשפה אתמול לאחר שקומרי התלוננה כי אשת ראש הממשלה התייחסה אליה בצורה מחפירה ואף באחד המקרים התפרצה עליה וכתוצאה מכך זו נפלה ונחבלה באחת מאצבעותיה .
 עוד באותו נושאהמטפלת :  שרה נתניהו כינתה אותי  " זבל ",  אין לה לב"המטפלת בדתה סיפור כשנודע לה שהיא מועמדת לפיטורין"מטפלת : " נפצעתי אחרי ויכוח עם שרה נתניהו "
 מנגד ,  טענו בלשכת נתניהו כי העובדת התלוננה כיוון שידעה על הכוונה לפטר אותה .  בנוסף ,  הלשכה פרסמה בצהריים הודעה בה נטען מפי רופאו של אביה של נתניהו ,  כי קומרי התרשלה הבוקר שוב בתפקידה ,  וכתוצאה מכך נחבל האב .  מלשכת ראש הממשלה נמסר ,  כי במהלך שעות הבוקר יצאה המטפלת הסיעודית מבית ראש הממשלה ,  כשהיא מותירה את בן ארצי לבדו בחדרו .  לטענת לשכת נתניהו ,  באותו השעה ,  התראיינה העובדת הזרה לאחת מרשתות הטלוויזיה בארץ ,  מחוץ למעון הרשמי .
" שעה קלה אחר כך ,  כשביקש הקשיש בן ארצי ,  בן ה-96 ,  לנוע ממקום למקום בחדר ,  לא נמצא לו סיוע ",  נמסר , " הוא איבד את שיווי משקלו ונחבט בכיסא שעמד בחדר .  הוא סבל מכאבים בגבו ,  וצוות הבית הזעיק סיוע רפואי ".  
הרופא ד"ר צבי הרמן ברקוביץ' ,  שהגיע בהמשך ,  סיפר כי  " הוזעקתי בדחיפות ,  לאחר שהיה חשש שכאבי הגב מהם סובל מר בן ארצי הם פועל יוצא של סדק בגבו .  הבנתי מהמטופל שהוא נתקל בכסא וסובל מכאב עז .  אבחנתי בגבו מכה יבשה .  נתתי לו תרופות הרגעה והוריתי לו לשכב .  מדובר בהתרשלות של המטפלת שהותירה את המטופל הסיעודי לבד בחדרו ,  כשהוא נזקק לעזרה בתנועה ממקום למקום ". 
המטפלת אכן התראיינה אתמול והיום לכלי התקשורת וסיפרה על היחס המחפיר לו זכתה ,  לטענתה ,  בבית משפחת נתניהו . " שרה נתניהו הייתה מכנה אותי 'זבל' ",  אמרה הבוקר בראיון לגלי צה"ל .  היא ציינה כי החיים במעון ראש הממשלה הם  " כמו בבית כלא "  ואמרה כי  " מאוד קשה לי שם .  אני לא חופשייה ואני לעולם לא יוצאת החוצה .  כשאני מבקשת חופש ,  לא נותנים לי ". 
עוד סיפרה המטפלת כי  " שרה אומרת לי שאם אני אצא לחופש ,  לא יהיה מי שיטפל באבא שלה .  עם ראש הממשלה לא דיברתי ,  כיוון שאני מתביישת .  שרה אמרה עליי שאני אישה רעה שגרה בבית שלה ואוכלת אוכל טוב ". 
לפניות לכתב :  pinhas_wolf@walla.co.il

המטפלת שהתלוננה על שרה נתניהו פוטרה מעבודתה
יממה לאחר שהתלוננה טרה קומרי כי נחבלה במהלך ויכוח עם אשת ראש הממשלה ,  הודיעה לשכת ראש הממשלה כי היא פוטרה . " גם למשפחת נתניהו יש את הזכות להחליף עובדים רשלניים ",  נמסר בהודעה

