הדילמה של נתניהו :  כסף מאירופה או התנחלויות ? 
ראש הממשלה יצטרך להכריע בשבוע הבא אם להצטרף לפרויקט המחקר והפיתוח של האיחוד האירופי ,  למרות החרם על הישובים בגדה ,  או להסתכן באובדן מענקים בגובה מאות מיליוני שקלים
הסנקציות נגד ההתנחלויות ,  שאותן קיבל האיחוד האירופי לפני כשבועיים ,  הציבו את ישראל בפני מבוכה דיפלומטית ,  אבל בקרוב הן עשויות גם להתחיל לפגוע בפועל בכלכלה הישראלית .  ראש הממשלה ,  בנימין נתניהו ,  ייאלץ במהלך השבוע הבא להכריע בדילמה לא פשוטה :  האם לצרף את ישראל לפרויקט המחקר והפיתוח של האיחוד האירופי , " אופק 2020 ",  ובתוך כך לחתום על הסכמים שלא יחולו על מוסדות מעבר לקו הירוק ,  או לדחות את הצטרפות ישראל לתכנית ולהסתכן בוויתור על מענקים בשווי יותר מחצי מיליארד שקלים .  
המגעים הרשמיים בין ישראל לבין האיחוד האירופי בנוגע לתכנית היוקרתית אמורים להתחיל בעוד כשבועיים ,  ביום חמישי ה-14 באוגוסט .  את הצד הישראלי אמור לייצג מרסל שאטון ,  שעומד בראש המינהלת לשיתוף פעולה בין ישראל לאיחוד האירופי  ( ISERD )  ,  ומן הצד האירופי ישתתפו נציגים מנציבות האיחוד האירופי בבריסל .  
לפני קבלת ההחלטה נגד ההתנחלויות ,  מפגש בסדר גודל כזה בין פקידים משני הצדדים לא היה עולה לכותרות .  אלא ,  שלסבב הדיונים הזה יגיע הנציג הישראלי רק לאחר שהגורמים הבכירים ביותר בירושלים ,  ובראשם כמובן ראש הממשלה נתניהו ,  יכריעו האם ישראל תסכים לקחת חלק בתכנית גם במחיר חתימה על הסכמי שיתוף פעולה בהם יצוין מפורשות כי הסכם זה  " אינו חל על מוסדות שנמצאים מעבר לקווי ה-4 ביוני 1967 ".  
אם ישראל תחליט לא לקחת חלק בתכנית ,  בשל הסתייגותה מהסעיף המחרים את ההתנחלויות ,  המחיר הכלכלי יהיה כבד :  במסגרת תכנית  " אופק 2020 "  צפויה ישראל לקבל יותר ממאה מיליון אירו במענקי מחקר .  הסכום המדויק שישראל תרוויח מהצטרפות לפרויקט אינו ידוע ,  אבל לשם השוואה ,  במסגרת פרויקט המחקר והפיתוח הקודם של האיחוד האירופי  פרויקט SP7 " "   השקיעה ישראל כחצי מיליון אירו וקיבלה בתמורה יותר מ-630 מיליון ,  כלומר  " רווח נקי "  של יותר ממאה מיליון אירו לטובת המחקר המדעי בישראל .  גורמים מקצועיים אומרים כי ויתור על המענקים הללו יהווה פגיעה קשה במחקר המדעי במדינה .  
גורם מדיני ישראלי אמר לוואלה !  חדשות כי בשבוע הבא ייערכו מספר דיונים בנושא בהשתתפות ראש הממשלה .  הגורם תיאר כך את ההתלבטות בירושלים : " אם אתה מצטרף להסכם והגופים שמשתתפים חותמים על ההנחיות של האירופים ,  אתה שולח מסר קשה למתנחלים ,  בתקופה שהיא גם כך רגישה מבחינתם ",  הוא אומר ,  ומוסיף כי אם  " אתה דוחה את המשא ומתן עד שהאירופים ישנו את ההחלטה בנושא ההתנחלויות  אתה מסתכן באובדן המענקים ".  הגורם הוסיף כי בישראל עדיין מקווים שהפיתרון לדילמה הזו לא יתמצה בשתי אפשרויות בלבד  חתימה או אי חתימה  אלא שתהיה אפשרות לדיאלוג עם האירופים על אופן הניסוח של הסעיף ועל מועד יישומו בפועל .  
לפני כשבועיים אמר גורם בכיר בירושלים כי בעקבות התנעת המשא ומתן המדיני ,  יש אפשרות שהאיחוד האירופי יישם בפועל את ההחלטה נגד ההתנחלויות  " בפרשנות המשפטית המקלה ביותר שלה ",  ואולי אף ידחה את יישומה במספר חודשים ,  כדי  " לתת צ'אנס "  לתהליך המדיני .  אותו גורם העריך כי האירופים לא מעוניינים להצטייר כמי שמחבלים במאמצי השלום שמובילה ארצות הברית ,  ולכן יהיו פתוחים לדיאלוג עם ישראל בנושא .  
רמז לאפשרות שהאיחוד ידחה את יישום ההחלטה עלה גם ביום רביעי האחרון במהלך ביקורו של נשיא המדינה ,  שמעון פרס ,  בליטא ,  שמכהנת כרגע כנשיאה התורנית של האיחוד האירופי .  פרס ערך מסיבת עיתונאים משותפת עם נשיאת ליטא דליה גריבאוסקאיטה וביקש ממנה לפעול לדחיית ההחלטה .  גריבאוסקאיטה השיבה כי תעלה את הנושא לדיון במפגש הבא של שרי החוץ של האיחוד .  אלא שהמפגש הזה צפוי להתקיים רק לקראת סוף החודש  יותר משבוע לאחר תחילת הדיונים בנוגע להצטרפות ישראל לתכנית המחקר והפיתוח .  גורם מדיני ישראלי אמר כי התחושה בירושלים היא שהאירופים  " גוררים רגליים ומושכים זמן בסוגיה הזו ".  
עוד על המתיחות בין ישראל לאיחוד האירופי:האיחוד האירופי :  מודאגים מהקפאת הפרויקטים בשטחיםהתגובה לחרם :  ישראל מקפיאה פרויקטים עם אירופה בשטחיםהמאמץ האירופי :  לסמן מוצרי ההתנחלויות עד סוף 2013 

הדילמה של נתניהו :  כסף מאירופה או התנחלויות ? 
ראש הממשלה יצטרך להכריע בשבוע הבא אם להצטרף לפרויקט המחקר והפיתוח של האיחוד האירופי ,  למרות החרם על הישובים בגדה ,  או להסתכן באובדן מענקים בגובה מאות מיליוני שקלים

