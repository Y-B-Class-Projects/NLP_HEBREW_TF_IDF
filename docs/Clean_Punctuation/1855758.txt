המטפלת :  שרה נתניהו כינתה אותי  " זבל ",  אין לה לב
אחרי שטענה כי נפצעה בתום ויכוח עם רעיית ראש הממשלה ,  ממשיכה המטפלת באביה של שרה נתניהו לתאר את קורותיה . " חייתי שם כמו בבית כלא ".  לשכת נתניהו : " נמאס מהטלת הרפש האוטומטית "
" שרה נתניהו הייתה מכנה אותי 'זבל' ",  כך אמרה הבוקר  ( רביעי )  העובדת הזרה טארה ,  שטיפלה בשמואל בן ארצי  אביה של רעיית ראש הממשלה .  בראיון לגלי צה"ל ציינה המטפלת הנפאלית כי החיים במעון ראש הממשלה הם  " כמו בבית כלא ".  המטפלת ,  שטוענת כי נפצעה בידה לאחר ויכוח עם אשת ראש הממשלה ,  אמרה כי  " מאוד קשה לי שם .  אני לא חופשייה ואני לעולם לא יוצאת החוצה .  כשאני מבקשת חופש ,  לא נותנים לי ". 
עוד סיפרה המטפלת כי  " שרה אומרת לי שאם אני אצא לחופש ,  לא יהיה מי שיטפל באבא שלה .  עם ראש הממשלה לא דיברתי ,  כיוון שאני מתביישת .  שרה אמרה עליי שאני אישה רעה שגרה בבית שלה ואוכלת אוכל טוב ".  
טארה נגד שרה - כותרות אחרונות :" המטפלת בדתה סיפור כשנודע לה שהיא מועמדת לפיטורין"מטפלת : " נפצעתי אחרי ויכוח עם שרה נתניהו "
 לדברי טארה ,  ביום בו התרחש העימות בינה לבין רעיית ראש הממשלה ,  היא דרשה את משכורת חודש יולי ,  שלטענתה לא נכנסה . " ביקשתי משרה את המשכורת ",  סיפרה המטפלת , " היא רצה אליי ומאוד פחדתי .  התחלתי לזוז אחורה ,  נפלתי על השולחן והאצבע שלי נשברה .  קיבלתי מכה ושרה מאוד כעסה עליי ". 
על קשייה הנוכחיים אמרה טארה כי  " אין לי לאן ללכת ,  אין לי לאן לברוח .  אני עובדת כאן כבר חמש שנים ,  אני לא יכולה לעבוד בבית אחר ,  רק בבית הזה .  אחרי התקרית שרה לא דיברה איתי ,  אין לה לב .  זה לא נכון שאני מטפלת לא טובה ,  תבוא ותדבר עם אבא שלה ועם אח שלה .  היא אישה ערמומית ,  שקרנית ". 
בתגובה לטענות העובדת הזרה אמרו אמש בלשכת ראש הממשלה כי  " מדובר בסיפור הפוך לחלוטין .  הטענות שהועלו על ידי העובדת הזרה משוללות כל יסוד והן צצו רק אחרי שנודע לה כי הסוכנות שמעסיקה אותה נתבקשה למצוא לה מחליפה .  זאת בעקבות רשלנות מצד העובדת הזרה ,  שנמשכה חודשים והגיע לשיאה בימים האחרונים ואושרה על ידי רופאה שבדקה את אביה הקשיש והחולה של הגברת נתניהו .  כשנודע לה שהיא מועמדת לפיטורין ,  שעשויים להביא לגירושה מהארץ ,  בדתה סיפור ועכשיו מתנהל קמפיין ציני ולא ראוי נגד משפחת נתניהו .  בשום שלב לא היה כל מגע פיזי בין הגברת נתניהו לעובדת הזרה ".  
עוד אמרו בלשכת ראש הממשלה כי  " נמאס כבר מהטלת הרפש האוטומטית במשפחת נתניהו ,  וצריך להניח לגברת נתניהו לסעוד בימים אלה את אביה בן ה-96 הסובל ממחלה קשה שזה עתה שוחרר מטיפול נמרץ .  גם למשפחת נתניהו יש את הזכות להחליף עובדים רשלניים שאינם נותנים טיפול דרוש להוריהם הקשישים ". 

המטפלת :  שרה נתניהו כינתה אותי  " זבל ",  אין לה לב
אחרי שטענה כי נפצעה בתום ויכוח עם רעיית ראש הממשלה ,  ממשיכה המטפלת באביה של שרה נתניהו לתאר את קורותיה . " חייתי שם כמו בבית כלא ".  לשכת נתניהו : " נמאס מהטלת הרפש האוטומטית "
 
