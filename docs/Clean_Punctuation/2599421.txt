הרב עובדיה : " שרי השיכון בעבר היו שותים נרגילה "
 בדרשתו השבועית התייחס מנהיגה הרוחני של ש"ס לאפשרות שתיק השיכון ייגזל ממפלגתו ואמר : " עיניהם לטשו בנו ,  רוצים לקחת מאיתנו את השיכון ".  ומה דעתו על קודמיו של השר אטיאס ? 
מנהיגה הרוחני של תנועת ש"ס ,  הרב עובדיה יוסף ,  התייחס אמש  ( שבת )  בדרשתו השבועית בירושלים לאפשרות שמשרד השיכון לא יישאר בידי מפלגתו בממשלה הבאה . " מי כואב לבו על העניים החלשים והמרודים ,  ביבי רוצה לקצץ יותר מעשרה מיליארד מכל המשרדים ,  עיניהם לטשו בנו ,  רוצים לקחת מאיתנו את משרד השיכון ",  אמר הרב .
 כמו כן ,  לא שכח הרב להביע את דעתו גם על פועלם של שרי השיכון לפני השר אטיאס ,  שהיו בעיניו מעט פחות מוצלחים . " כל השרים הקודמים היו יושבים בבית ושותים נרגילה .  אבל השר שלנו אטיאס לא כן .  הוא עשה למען החלשים ".  הוא סיכם את הדברים במסקנה ברורה ,  שכחודש לפני הבחירות לכנסת אינה משתמעת לשני פנים : " לכן רבותיי ,  מי שאוהב את הקדוש ברוך הוא ,  שאוהב את העניים  ילך בדרכיו ויטיב לעניים לחיזוק התורה ".  
נראה כי העיתוי שבו נאמרו דבריו של הרב יוסף אינו מקרי .  מוקדם יותר אמש הצהיר ראש הממשלה בנימין נתניהו ,  שלפי כל הסקרים צפוי להרכיב גם את הממשלה הבאה ,  כי לאחר הבחירות יעביר את תיק השיכון לידי הליכוד-ביתנו .  בראיונות שהעניק לשלושת ערוצי הטלוויזיה אמר ראש הממשלה כי יש לו  " חשבון פתוח "  עם הביורוקרטיה של הדיור . " אני מתכוון להשאיר אצלי את משרד השיכון ומינהל מקרקעי ישראל ",  אמר נתניהו , " כי אני מתכוון לעשות למחירי הדיור את מה שעשינו בשוק הסלולר ".  
באותו נושא:אמנון יצחק נגד ש"ס :  אין חובה להישמע לרב עובדיהש"ס מעלה הילוך :  הרב עובדיה מצטרף לקמפייןנתניהו :  תיק השיכון יהיה בידי הליכוד ביתנו 

הרב עובדיה : " שרי השיכון בעבר היו שותים נרגילה "
 בדרשתו השבועית התייחס מנהיגה הרוחני של ש"ס לאפשרות שתיק השיכון ייגזל ממפלגתו ואמר : " עיניהם לטשו בנו ,  רוצים לקחת מאיתנו את השיכון ".  ומה דעתו על קודמיו של השר אטיאס ? 

