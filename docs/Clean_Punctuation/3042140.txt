ביקור ראשון ?  כשראש ממשלת סינגפור צינן את התלהבות נתניהו
נתניהו התגאה שהוא יוצא לביקור היסטורי של ראש ממשלה ישראלי בסינגפור .  עם הגעתו ,  תיקן אותו קלות מקבילו ואמר לו שיצחק רבין כבר ביקר ב-1993 כראש ממשלה במדינה .  עם זאת ,  נתניהו לא טעה לחלוטין  ביקורו של רבין לא הוגדר רשמי
ראש הממשלה ,  בנימין נתניהו ,  התגאה אתמול שהוא יוצא לביקור רשמי ראשון בסינגפור ,  אך עם הגעתו למדינה ראש ממשלת סינגפור ,  לי הסיין לונג ,  צינן קצת את התלהבותו .  בהצהרות משותפות לפני הפגישה הבוקר  ( שני )  עם נתניהו אמר לונג לנתניהו כי  " אתה לא ראש הממשלה הישראלי הראשון כאן .  ראש הממשלה המנוח יצחק רבין ביקר אותנו ב-1993 כחלק ממסע באזור ". 
לי אמנם צודק ,  אך כך גם נתניהו .  זהו ביקור רשמי ראשון של ראש ממשלה בסינגפור אך לא ביקור רשמי ראשון של ראש מדינה וגם לא ביקור ראשון של ראש ממשלה .  נשיא המדינה חיים הרצוג ביקר בסינגפור בשנת 1986 בביקור הרשמי הראשון במדינה וראש הממשלה לשעבר יצחק רבין הגיע גם הוא לביקור קצר בסינגפור ב-1993 ,  אך הביקור ההוא לא הוגדר כרשמי .
 עוד בוואלה !  NEWS:שתי רקטות שנורו מסיני התפוצצו בשטח פתוח במועצת אשכולסבב מינויים במשטרה :  אלשיך בחר ראש אגף חקירות ומפקדי מחוזותבצפון מאוכזבים משנת בצורת רביעית ברצף : " שנים נוראיות "  
נתניהו נחת הלילה בסינגפור והתקבל הבוקר במשמר כבוד בארמון הנשיאותי .  לאחר מכן פגש את נשיא סינגפור ,  טוני טאן קנג יאם ,  וקיים פגישה מורחבת יחד עם שרים בממשלת סינגפור בה נידונה העמקת שיתופי הפעולה בין שתי המדינות בתחום הטכנולוגיה והיזמות .  נתניהו צפוי בתום ביקורו במדינה להמריא לסידני ,  אוסטרליה ,  שם ייפגש עם ראש הממשלה מלקולם טרנבול והמושל הכללי ,  פיטר קוסגרוב ,  לביקור רשמי ראשון של ראש ממשלה ישראלי .  
בפתח פגישתו עם ראש הממשלה לונג הודה לו נתניהו על קבלת הפנים החמה ,  לדבריו . " לא משנה כמה אתה שומע על הצלחתה של סינגפור ,  לראות את זה במו עיניך זה דבר מדהים וזה ממחיש את עוצמתם של אנשים ,  עוצמת הרעיונות ,  עוצמת היכולת לממש כישרון ופוטנציאל ",  הוסיף .  עוד אמר נתניהו כי סינגפור וישראל הן  " אומות קטנות שהפכו בתחומים רבים למעצמות עולמיות ".  לדבריו , " שיתוף הפעולה בינינו בכל התחומים הופך אותנו למצליחות אף יותר .  יש לנו קרן מחקר ופיתוח משותפת שכבר מימנה 150 מיזמים לחברות ישראליות וסינגפוריות הפועלות יחד במגוון תחומים ,  ואני חושב שההזדמנויות הן עצומות ".  
נתניהו הוסיף כי יבקש ללמוד במהלך ביקורו כיצד מטפלת ממשלת סינגפור בתחום הדיור . " זאת סוגיה שאתם הצלחתם לפתור בדרך שלכם .  היינו רוצים ללמוד מכם ,  כמו בתחומים רבים אחרים ",  אמר .  הוא הוסיף כי מערכת היחסים בין שתי מדינות היא  " מאוד פרודוקטיבית וחשובה ,  ותורמת לביטחון ושגשוג עמינו בעתיד ".  

ביקור ראשון ?  כשראש ממשלת סינגפור צינן את התלהבות נתניהו
נתניהו התגאה שהוא יוצא לביקור היסטורי של ראש ממשלה ישראלי בסינגפור .  עם הגעתו ,  תיקן אותו קלות מקבילו ואמר לו שיצחק רבין כבר ביקר ב-1993 כראש ממשלה במדינה .  עם זאת ,  נתניהו לא טעה לחלוטין  ביקורו של רבין לא הוגדר רשמי

