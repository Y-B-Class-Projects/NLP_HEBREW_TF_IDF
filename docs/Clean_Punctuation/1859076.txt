אושרה התכנית להסדרת ההתיישבות הבדואית בנגב
על פי התכנית יוכשרו 100 אלף דונמים לבנייה מסודרת ,  במקום התיישבות הפזורה הקיימת היום .  הבדואים זועמים : " ממשלת ישראל הכריזה מלחמה נגדנו ,  הם מבצעים טרנספר ,  30 אלף יפונו מבתיהם "
  ( צילום :  באדיבות הערוץ הראשון ) 
הממשלה אישרה היום  ( ראשון )  את התכנית להסדרת ההתיישבות הבדואית בנגב ,  לפיה יוכשרו 100 אלף דונמים לבנייה מסודרת במקום התיישבות הפזורה הלא חוקית הקיימת היום .  זאת בהמשך לדו"ח שגיבשה הוועדה בראשותו של שופט בית המשפט העליון לשעבר ,  אליעזר גולדברג .  ראש הממשלה ,  בנימין נתניהו ,  אמר בתגובה לאישור כי  " עלינו לעשות את המהלך למען המדינה ,  לתושבי הנגב ,  יהודים ובדואים כאחד ".  
עוד באותו נושאבדואים נגד עמידרור :  גזען יבדוק התיישבותנו בנגב ? המל"ל תבחן הסדרת התיישבות הבדואים בנגבאושרה הקמת קרית חינוך שיקומית לבדואים
על פי התכנית ,  ייערך תהליך תכנוני מקיף במסגרתו יורחבו יישובים קיימים ,  ייקלטו תושבים ביישובי המועצה האזורית אבו-בסמה ויוקמו יישובים במסגרת תכנית המתאר המחוזית באר שבע .  ההערכה היא כי מקום מגוריהם של כשני שלישים מתושבי הפזורה יוסדר בקרבת מקום .
 התכנית כוללת גם את פיתוח התשתיות והתעסוקה תוך דגש מיוחד על נשים וצעירים .  כמו כן ,  תתמקד התוכנית בפיתוח אזורי תעשייה ,  הקמת מרכזי תעסוקה ביישובים ,  קידום הכשרות מקצועיות ועוד .  
עוד עולה מהתכנית שאושרה ,  כי תביעות הבעלות על הקרקע יוסדרו באמצעות מנגנון אחיד ושקוף שייקבע בחוק ,  ולפיו יינתנו תמורות בקרקע ובכסף בהיקף משמעותי .  כך למשל ,  עבור כל תביעת בעלות של תובע שמחזיק בקרקע ,  שתוסדר במלואה ,  יקבל התובע 50% מסך תביעתו ,  לעומת 20% בלבד המוצעים לו כיום .
 בממשלה אמנם אושרה התוכנית ,  אך היא זוכה להתנגדות עזה מצד הבדואים מחד ,  שתבעו לקבל כמות כפולה של קרקע בתמורה לוויתור על כל זכויותיהם ,  ומנגד ,  מצד חברי כנסת מהימין שטענו כי התכנית מהווה לדבריהם כניעה לדרישות הבדואים .  גם כמה שרים בממשלה התנגדו תחילה לתכנית ,  בשל חשש שהדבר יהווה תקדים הן לדרישות נוספות מצד הבדואים והן לדרישות מצד פליטים ערבים שגורשו מישראל עם הקמתה ב-1948 ,  אשר עשויים לתבוע קרקעות מהמדינה .  משום כך דרשו מספר שרים מנתניהו כי יומצא מסמך משפטי המודיע כי אין מדובר בתקדים .  נתניהו לא הציג מסמך כזה ,  דבר שבתחילה העיב על תחילת ההצבעה ,  אך משהומצא המסמך המבוקש תוך כדי הישיבה ,  נערכה ההצבעה כמתוכנן .
 יו"ר הפלג הדרומי של התנועה האיסלמית ,  חאמד אבו דאעבס ,  תקף את התכנית ואמר כי היא תביא בסופו של דבר להתנגשות חזיתית בין הבדואים לשלטון הישראלי : " אנחנו מתנגדים בכל תוקף לתכנית הממשלתית .  אנו רואים בזה תכנית של טרנספר ל-30 אלף תושבים בדואים ול-13 כפרים ערביים בנגב .  אנחנו קוראים לממשלה להידבר עם האוכלוסיה הבדואית ולא לכפות עליה פתרונות ,  כמו כן ,  אנחנו קוראים לממשלה לאשר תכניות בנייה ולא תכניות הריסה .  אנחנו אומרים לממשלה :  'אל תתבודדו מן העם כמו שאתם מתבודדים מהעולם' .  אנחנו הבדואים רוצים להיות חלק חיובי ואינטגרלי בעשיה למען הנגב ,  תוך שמירת המסורת שלנו ".  אבו דאעבס הוסיף כי נוכח התנגדות הבדואים לתכנית ,  קיימת סבירות גבוהה שהיא תכשל .
 גם ארגון  " עדאלה "  מתח ביקורת על ההחלטה ואמר כי מדובר בפגיעה אנושה בזכויות הבסיסיות של האזרחים הבדואים ,  שתביא לעקירת עשרות אלפי תושבים מבתיהם והריסת כפרים בדואים רבים .  מנהל פרויקט הנגב של 'עדאלה' ,  ד"ר תאבת אבו ראס ,  השתתף היום בהפגנה נגד אישור התכנית שנערכה מול משרד ראש הממשלה ואמר : " ממשלת ישראל הכריזה היום מלחמה נגד הבדואים בנגב .  אישור הדו"ח מוכיח כי הממשלה הזאת רואה בבדואים סוגייה ביטחונית ולא אזרחים שווי זכויות .  ההחלטה האומללה הזאת פוגעת ביחסי יהודים וערבים בישראל ורק מעמיקה את סכסוך הקרקעות בנגב ,  והופכת אותו לבלתי אפשרי לפיתרון .  הדו"ח הזה נכתב ללא נציגות של גורם בדואי וללא התייעצות עם התושבים שחייהם עומדים להיהרס בגלל מסקנותיו .  ראש הממשלה הבהיר את עמדתו בסוגייה זו כשמינה את יעקב עמידרור לעצב את דמותו הסופית של הדו"ח  לא מדובר באדם שרואה בבדואים כבני אדם עם זכויות ,  אלא מיעוט שיש לשלוט בו ". 
לעומת זאת ,  ראש המועצה האזורית רמת הנגב ,  שמואל ריפמן ,  בירך על ההחלטה לאשר את התכנית . " הסדרת ההתיישבות הבדואית בנגב היא מהלך חשוב לנגב ולמדינת ישראל .  דו"ח גולדברג איננו מושלם אבל הוא הפלטפורמה היחידה שאיתה צריך להתקדם להסדרת ההתיישבות כולל הסדר הקרקעות ,  הקמת ישובים חדשים ,  חיזוק מערכת החינוך ,  ופיתוח ישובים קיימים לאוכלוסיה הבדואית שחייבת להיעשות והיום .  מי שחושב שהשארת המצב הקיים ישרת את הנגב טועה טעות מרה .  על כן ,  אני קורא לכולנו הן במגזר הבדואי והן במגזר היהודי לשלב ידיים ולהביא להצלחת יישום התוכנית ". 
יו"ר הנהלת רופאים לזכויות אדם ,  פרופ' צבי בנטואיץ אמר בתגובה להחלטה כי  " החלטת הממשלה לאמץ את דו"ח פראור מהווה המשך של מדיניות נישול הבדואים מאדמותיהם ועתידה להוביל לפינוי של כ-30 אלף אזרחים מבתיהם ,  מבלי להתחשב בהשלכות הנפשיות והבריאותיות החמורות של צעד זה .  בנוסף לכך ,  היא מהווה המשך מדיניות האפליה של האוכלוסיה הבדואית בכך שהיא שואפת לרכז את הבדואים בבניה צפופה בעיירות הקיימות בניגוד לעשרות היישובים היהודים הקיימים באזור .  ככה לא משיגים שוויון בבריאות אלא מנציחים את הפערים גם לדורות הבאים ". 
לפניות לכתב :  pinhas_wolf@walla.co.il

אושרה התכנית להסדרת ההתיישבות הבדואית בנגב
על פי התכנית יוכשרו 100 אלף דונמים לבנייה מסודרת ,  במקום התיישבות הפזורה הקיימת היום .  הבדואים זועמים : " ממשלת ישראל הכריזה מלחמה נגדנו ,  הם מבצעים טרנספר ,  30 אלף יפונו מבתיהם "
 
