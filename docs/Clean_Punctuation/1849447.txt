 " נתניהו חזר בו מהסכם פיוס עם טורקיה "
 לפי דיווח בגלי צה"ל ,  רה"מ הביע בפני ארה"ב הסכמה להתנצל בפני טורקיה על  " טעויות טקטיות "  שבוצעו במהלך ההשתלטות על ה"מרמרה ",  אך חזר בו מחשש לפגיעה בתדמיתו במהלך גל המחאה החברתית
ראש הממשלה בנימין נתניהו חזר בו ממתווה שגובש להסכם פיוס עם טורקיה .  כך דווח הבוקר  ( חמישי )  בגלי צה"ל .  לפי הדיווח ,  ישראל וטורקיה הסכימו לפני כשבועיים - בתיווך אמריקאי - כי ישראל תתנצל על  " טעויות טקטיות "  שבוצעו במהלך ההשתלטות על הספינה  " מאווי מרמרה "  במאי 2010 ותעביר כספים לקרן למען הנפגעים בפעולה ,  בעוד טורקיה תתחייב לא לתבוע את ישראל או את החיילים שנטלו חלק בהשתלטות על הספינה .  עם זאת ,  מלשכת ראש הממשלה נמסר היום בתגובה כי  " לא נתקבלה כל החלטה בנושא ". 
האם ישראל צריכה להתנצל בפני טורקיה ?  בואו לדבר על זה בפייסבוק
כותרות נוספות על יחסי ישראל-טורקיההשר יעלון : " הדרישה הטורקית להתנצלות - חצופה"ברק : " נשקול התנצלות לטורקיה בשל 'בעיות' במרמרה"קלינטון לברק : " חשוב שישראל וטורקיה יתפייסו"הורים ללוחמי השייטת : " לא להתנצלות בפני טורקיה "
 בדיווח נטען ,  כי לפני שנתניהו הביע הסכמה להתנצלות ,  הוא הסביר לגורמים בממשל האמריקאי ,  כי אם ישראל תתנצל בפני טורקיה - שר החוץ ויו"ר  " ישראל ביתנו "  אביגדור ליברמן יפרק את ממשלתו .  בתגובה ,  הפעילו בוושינגטון לחץ על ליברמן וחילצו ממנו הבטחה ,  לפיה גם אם תפורסם התנצלות ,  הוא לא יפרק את ממשלת נתניהו .  ואולם - נתניהו הסביר בשלב זה כי בשל גל המחאה החברתית ,  כשהפופולריות שלו נמצאת בשפל ,  הוא אינו יכול להרשות לעצמו לפתוח  " חזית נוספת "  בדעת הקהל ולהתנצל בפני טורקיה .
 השר להגנת העורף מתן וילנאי התייחס הבוקר למגעים המתנהלים עם טורקיה . " בעבר כבר כמעט הגעתי להסכם מול סגן שר החוץ הטורקי ",  אמר וילנאי בראיון לגל"צ . " הפיצויים לא היו נושא מרכזי ,  אלא ההתנצלות - הטורקים רצו שימוש במילה apologize  ( התנצלות )  ,  ואילו אנחנו העדפנו שימוש במילה regret "   ( חרטה )  ". 
השר הוסיף : " הדבר שהיה חשוב לי ביותר הוא חיילי צה"ל - לוודא שגם אחרי שחרורם הם לא יהיו חשופים לתביעות .  גם השר ברק הסכים איתי ,  והסכמנו שנתנצל על טעויות מבצעיות שבוצעו .  אלה טעויות שכבר הודינו בהן בוועדת טירקל ".  לדברי וילנאי , " החסם העיקרי בקידום ההסכם היה שר החוץ ליברמן ". 
בואו לדבר בפייסבוק על יחסי ישראל-טורקיה 

" נתניהו חזר בו מהסכם פיוס עם טורקיה "
 לפי דיווח בגלי צה"ל ,  רה"מ הביע בפני ארה"ב הסכמה להתנצל בפני טורקיה על  " טעויות טקטיות "  שבוצעו במהלך ההשתלטות על ה"מרמרה ",  אך חזר בו מחשש לפגיעה בתדמיתו במהלך גל המחאה החברתית

