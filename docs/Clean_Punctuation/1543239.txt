נתניהו יאמר למיטשל :  קודם הסכם עם סעודיה
רה"מ ייפגש ביום רביעי בלונדון עם השליח האמריקאי למזה"ת וידרוש ממנו ללחוץ על ערב הסעודית לעשות מחוות כלפי ישראל לפני שירושלים תסכים על הקפאת הבנייה בהתנחלויות
ראש הממשלה בנימין נתניהו השוהה בלונדון ,  צפוי לדרוש במהלך פגישתו עם השליח המיוחד למזרח התיכון ג'ורג' מיטשל ,  ללחוץ על ערב הסעודית לעשות מחוות כלפי ישראל .  במהלך פגישת השניים המתוכננת להתקיים מחר  ( רביעי )  ,  צפוי נתניהו לבקש ממיטשל שהסעודים יפתחו ערוץ דיפלומטי עם ישראל ושמטוסים ישראלים יוכלו לטוס בשמי ערב הסעודית .
 נתניהו יוסיף ויאמר ככל הנראה לשליח מיטשל כי צעדי הנורמליזציה עם העולם הערבי יועילו לתהליך המדיני .  נתניהו ממשיך לטעון כי ישראל עשתה צעדים לקראת הפלסטינים וכי כעת הגיע הזמן למחוות מהצד הערבי ובראשם הסעודים .  כל זאת ,  צריך יהיה לעשות לפי גישת נתניהו לפני נתינת הסכמה לדרישת האמריקאים להקפאת הבנייה בהתנחלויות .  
לקראת יציאתו ללונדון ,  אמרו אתמול גורמים בפלמייתו של נתניהו כי בפגישותיו המדיניות עם ראש ממשלת בריטניה גורדון בראון ועם קנצלרית גרמניה אנגלה מרקל וכן בשיחות עם השליח האמריקאי מיטשל ,  יבהיר נתניהו כי בתהליך המדיני ,  ישראל לא תקבל שום מגבלה על ריבונותה ועל הבנייה בירושלים וכי יש לדאוג לצרכי החיים הנורמליים של מתיישבי יהודה ושומרון ,  לצד התהליך המדיני שיתחיל ככל הנראה בעוד כחודש .  
את יומו הראשון בביקורו המדיני בלונדון ,  סיים נתניהו בפגישה עם עשרה מעורכי העיתונים הגדולים בבריטניה .  הבוקר הוא ייפגש עם ראשי הקהילה היהודית בבריטניה ולאחר מכן הוא יפגוש את ראש הממשלה הבריטי בראון .  ביום רביעי ייפגש כאמור נתניהו עם מיטשל ולאחר מכן ימריא לברלין ,  שם הוא צפוי להיפגש עם הקנצלרית מרקל .
 
נתניהו יאמר למיטשל :  קודם הסכם עם סעודיה
רה"מ ייפגש ביום רביעי בלונדון עם השליח האמריקאי למזה"ת וידרוש ממנו ללחוץ על ערב הסעודית לעשות מחוות כלפי ישראל לפני שירושלים תסכים על הקפאת הבנייה בהתנחלויות

