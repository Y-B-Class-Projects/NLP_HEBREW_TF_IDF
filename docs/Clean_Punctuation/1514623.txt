נתניהו מרוצה :  מאה ימים ראשונים מוצלחים
ראש הממשלה מנה את הישגי הממשלה לקראת תום 100 הימים הראשונים לכהונתה :  ממשלת אחדות ,  ביטחון והסכמה לאומית על פיתרון שתי המדינות
 ( צילום :  גדעון צנטנר ,  עריכת וידאו :  ענק ברק ) 
ראש הממשלה בנימין נתניהו נשא הבוקר  ( ראשון )  דברים בישיבת הממשלה ,  והציג את מה שהוא מגדיר  " הישגי הממשלה לקראת תום 100 הימים הראשונים לכהונתה ".  לדברי נתניהו , " ההישג הראשון הוא הרכבת ממשלת האחדות ויציקת תוכן של אחדות . " הבאנו הסכמה לאומית על המושג שתי מדינות לשני עמים בתנאי שהפלסטינים יכירו בישראל כמדינת העם היהודי ושישראל תקבל גבולות בני הגנה ,  דבר שכולל פירוז מלא של המדינה הפלסטינית .  זה הביטוי החשוב ביותר של ממשלת האחדות ". 
נתניהו זקף לזכות הממשלה את השקט היחסי מהפן הביטחוני ואמר כי  " יש הישג נוסף ,  השקט .  אין ספק שמבצע עופרת יצוקה נתן תשתית טובה לשקט ,  אבל ניסו אותנו וההנחיה שהנחיתי היא שתבוא תגובה תקיפה על כל ירי .  אנחנו במאבק מתמשך על הביטחון ,  גם השוטף וגם הביטחון הלאומי .  אלה היעדים שימשיכו להנחות אותנו בשנים הקרובות לטובת כל אזרחי המדינה ". 
נתניהו התייחס גם לפן הכלכלי ואמר כי  " גיבשנו גם אחדות לאומית בכלכלה .  אנחנו הולכים להעביר תקציב דו-שנתי בשבוע הבא ,  הראשון במדינת ישראל .  זה מרכיב של יציבות באקלים של חוסר יציבות .  אנחנו גם מתקדמים ברפורמות השונות .  הצעת החוק לרפורמה במנהל מקרקעי ישראל תאפשר לרוב האזרחים להיות בעלי הבית של בתיהם ותאפשר לצעירים ולחיילים משוחררים לרכוש דירה בלי למשכן את כל עתידם .  דבר חשוב נוסף שהממשלה עשתה הוא העברת חוק בנק ישראל ,  שמחכים לו הרבה שנים ". 
בתוך כך ,  התייחסו הבוקר לפני ישיבת הממשלה כמה מהשרים לסוגיית הקפאת הבנייה בהתנחלויות .  השר לענייני הסברה ותפוצות ,  יולי אדלשטיין  ( ליכוד )  ,  אמר כי  " הקפאת הבנייה כמוה כהקפאת הילודה ,  וזה משהו שיאה למשטרים כמו משטר מאו בסין ולא למדינת ישראל ".  לדבריו , " ראש הממשלה נתניהו הבהיר בפורום שרינו שאין כרגע שום הסכמות והתחייבות להקפאת הבניה ,  ואני מקווה שגם שר הביטחון ,  אהוד ברק ,  לא יתן התחייבות דומה בפגישתו עם ג'ורג' מיטשל בלונדון הערב ".  שר הביטחון אהוד ברק אמר לפני הישיבה : " אני נוסע הערב לפגוש את מיטשל בלונדון ,  במטרה לקדם את ההבנה לגבי מהלכים מדיניים על הסדר איזורי כולל ,  וכן את הדרך לתרגם את מפת הדרכים לדרך משותפת שמוסכמת על כולם בתהליך מול הפלסטינים ". 
השר לאיכות הסביבה ,  גלעד ארדן  ( ליכוד )  ,  התייחס אף הוא לסוגיית הקפאת הבנייה בתהנחלויות ,  ואמר כי  " בשום פנים לא נאפשר הקפאה ,  ולו זמנית ,  של הבנייה בהתנחלויות ".  לדבריו , " הייתי מציע לקהילה הבין לאומית ולממשל האמריקני לדרוש מהפלסטינים מחוות ונכונות לתהליך מדיני .  ביקשתי משר הכלכלה הפלסטיני לשתף פעולה בעניין איכות הסביבה ,  אך הוא נענה בשלילה בידי עמיתיו ברמאללה .  צריך להבין שהמחסום האמיתי לתהליך השלום נמצא בצד הפלסטיני ". 
השר לאיכות הסביבה ,  גלעד ארדן  ( ליכוד )  ,  אמר כי  " בשום פנים לא נאפשר הקפאה ,  ולו זמנית ,  של הבנייה בהתנחלויות ".  לדבריו , " הייתי מציע לקהילה הבין לאומית ולממשל האמריקני לדרוש מהפלסטינים מחוות ונכונות לתהליך מדיני .  ביקשתי משר הכלכלה הפלסטיני לשתף פעולה בעניין איכות הסביבה ,  אך הוא נענה בשלילה בידי עמיתיו ברמאללה .  צריך להבין שהמחסום האמיתי לתהליך השלום נמצא בצד הפלסטיני ". 

נתניהו מרוצה :  מאה ימים ראשונים מוצלחים
ראש הממשלה מנה את הישגי הממשלה לקראת תום 100 הימים הראשונים לכהונתה :  ממשלת אחדות ,  ביטחון והסכמה לאומית על פיתרון שתי המדינות

