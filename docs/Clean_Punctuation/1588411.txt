נתניהו לא רואה ממטר :  סובל מדלקת בעין
ראש הממשלה סובל מדלקת בלחמית העין והגיע לבית החולים הדסה עין כרם לבדיקת עיניים .  לפני שלושה חודשים איחר לישיבת ממשלה בגלל  " גרגר חול שנכנס לעינו "
 ראש הממשלה בנימין נתניהו סובל מדלקת בלחמית העין .  מלשכת ראש הממשלה נמסר הבוקר  ( שלישי )  כי ראש הממשלה הגיע לבית החולים הדסה עין כרם לבדיקת עיניים .  נתניהו עבר את הבדיקה וחזר לעבודה סדירה .
 לפני כשלושה חודשים הודיע ראש הממשלה שלא ישתתף בישיבת הממשלה שנערכה בבוקר אותו יום .  אולם ,  זמן קצר לאחר הודעתו הגיע נתניהו למשרדו .  ממשרד ראש הממשלה נמסר ,  כי נתניהו איחר משום שהתעורר עם גרגר שנכנס לעינו .  לאחר מכן נסע נתניהו לקופת החולים שם הוציא רופא עיניים את הגרגר ושחרר אותו לניהול ישיבת הממשלה .  
ממשרד ראש הממשלה נמסר תחילה כי בשל סיבות פרטיות נתניהו לא ינהל את הישיבה ובמקומו ינהל אותה המשנה לראש הממשלה משה  ( בוגי )  יעלון .
 בשבוע שעבר עבר ראש הממשלה בהצלחה בדיקת קולונוסקופיה ,  שהיא בדיקה של מערכת העיכול התחתונה .  את הבדיקה ביצע פרופסור ערן גולדין בבית החולים הדסה עין כרם בירושלים .  
רופאו האישי של ראש הממשלה ד"ר צבי הרמן ברקוביץ מסר כי הבדיקות הרפואיות שבוצעו הבוקר לראש הממשלה בנימין נתניהו ,  הסתיימו בהצלחה והתגלו כתקינות ללא שום ממצאים .  עוד נמסר כי לאחר מנוחה של כשעתיים ראש הממשלה חזר לביתו ולפעילות שגרתית .
 
נתניהו לא רואה ממטר :  סובל מדלקת בעין
ראש הממשלה סובל מדלקת בלחמית העין והגיע לבית החולים הדסה עין כרם לבדיקת עיניים .  לפני שלושה חודשים איחר לישיבת ממשלה בגלל  " גרגר חול שנכנס לעינו "
 
