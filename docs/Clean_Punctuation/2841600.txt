במערכת הביטחון לחצו להפשיר את כספי המסים - נתניהו נענה
הממשל האמריקני והאיחוד האירופי אינם צפויים להתרצות מהודעתו של נתניהו על הפשרת הכספים עבור הרשות .  מבחינתם ,  החרמת הכספים היתה צעד פופוליסטי בעת בחירות ,  ועל כן תגובתם תהיה בהתאם
ההודעה שפרסמה לשכת ראש הממשלה שלשום  ( שישי )  על הפשרת כספי המיסים של הרשות הפלסטינית לאחר שלושה חודשים שבהם נעצרה העברתם ,  היא צעד חשוב במסגרת הניסיון של ראש הממשלה נתניהו לתקן את הנזקים שגרמה הפנייה החדה ימינה שביצע במהלך מערכת הבחירות .  אלא שבדומה לצעדים אחרים שביצע נתניהו בשבוע וחצי שחלפו מאז ניצחונו - כגון הדגשת תמיכתו במדינה פלסטינית וההתנצלות שלו בפני הציבור הערבי - לא בטוח שהתיקון יספיק .
 בהודעה נכתב כי נתניהו החליט להפשיר את כספי המיסים של הפלסטינים בעקבות המלצה של מערכת הביטחון .  המילה  " המלצה "  היא תיאור עדין למה שהתרחש מאחורי הקלעים .  בכירי שב"כ ,  הרמטכ"ל היוצא גנץ והרמטכ"ל הנכנס רב-אלוף גדי איזנקוט ,  וגם מתאם פעולות הממשלה בשטחים ,  אלוף יואב מרדכי ,  הבהירו כולם לדרג המדיני שמניעת הכספים מהפלסטינים עשויה לגרום למתיחות של ממש דווקא בעיתוי הכי לא נוח לישראל - ערב חתימת הסכם גרעין בין איראן למעצמות ולפני השבעתה של ממשלה חדשה בירושלים .
 עוד בוואלה חדשות:אבו מאזן : " ישראל הפנתה עורף לתהליך השלום ופנתה לקיצוניות"טייס המשנה סבל מבעיות ראייה , " שאולי היו פסיכוסומטיות"תיעוד קשה לצפייה :  אישה התפרצה לכיתה והרביצה למורה מול התלמידים 
אל הלחץ של בכירי מערכת הביטחון הצטרפה גם הקהילה הבינלאומית כולה ,  מארצות הברית ואירופה ועד למדינות ערב כגון מצרים וירדן .  החרמת הכספים שישראל גובה עבור הפלסטינים מעולם לא נתפסה כצעד לגיטימי ברמה הבינלאומית :  הגישה של אבו מאזן ,  שאמר בפשטות : " הכספים האלה שייכים לפלסטינים ואין לישראל זכות לקחת אותם ",  התקבלה בהבנה גדולה הרבה יותר מההסבר הישראלי הפתלתל על הקשר בין הכספים הללו לבין החלטת הפלסטינים לפנות לבית הדין הבינלאומי בהאג .
 כעת ,  משהתקבלה ההחלטה להשיב את הכספים לפלסטינים - בניכוי סכומים מסוימים לטובת החוב של הרשות הפלסטינית לחברת החשמל - העולם מברך על ההחלטה הישראלית .  שר החוץ האמריקני ,  ג'ון קרי ,  אף הודה לנתניהו באופן אישי על ההחלטה ,  אבל אין זה אומר שהממשל האמריקני יפתח בדף חדש עם נתניהו ,  וכך גם לגבי האיחוד האירופי .  מנקודת ראותם ,  ההחלטה להחרים את הכספים מלכתחילה הייתה צעד פופוליסטי שבוצע תוך כדי מערכת הבחירות ,  ומחיקתו כעת היא בגדר  " מוטב מאוחר מאשר אף פעם ",  אבל ברור שזהו צעד טקטי בלבד ,  שגם השלכותיו יהיו בהתאם .  
בימים הקרובים יימשכו הדיונים בין גורמי הביטחון ,  לשכת ראש הממשלה ומשרד האוצר כדי לסכם את הפרטים הטכניים של העברת הכספים ,  כולל גובה הסכום שינוכה מההעברה .  לאחר שהפרשה כולה תהיה מאחורינו ,  הבעיות הגדולות של ישראל בזירה הבינלאומית - פניית הפלסטינים לבית הדין בהאג ,  המהלך הצרפתי להקמת מדינה פלסטינית דרך מועצת הביטחון של האו"ם ,  והסנקציות החדשות שמתבשלות באיחוד האירופי - עדיין יהיו איתנו .  דיפלומט אירופאי בכיר אמר לוואלה חדשות השבוע כי במשרדי החוץ החשובים ביבשת  " נחושים לפעול בנושא הישראלי-פלסטיני ",  כבר בשבועות הקרובים ,  לאחר שתקום ממשלה חדשה בירושלים .
 כדי להדוף את המהלכים הללו ,  נתניהו יצטרך לחרוג מעבר לתיקון נזקי הבחירות ,  ולפנות לכיוון אחר לגמרי ,  של יוזמה מדינית ישראלית מפתיעה .  כרגע ,  כל הסימנים מראים שהוא אינו מכוון לשם ,  אלא לניהול והכלה של המשבר .  בהיעדר מהלך יוצא דופן ,  תקוותו היחידה תהיה לשכנע את יצחק הרצוג להיכנס לממשלתו ולשמש כ"מלבין "  לזירה הבינלאומית .
 בבית הלבן יתאבלו אם נתניהו יצליח לעשות זאת ,  שכן מנוף הלחץ שלהם על ישראל ייחלש ,  אבל דווקא במחלקת המדינה האמריקנית יהיה אדם אחד בודד שיחייך :  שר החוץ קרי .  לפני שנה בדיוק ,  הוא קיווה להוציא את בנט מהממשלה ולהכניס במקומו את הרצוג ,  כחלק מתהליך השלום הכושל שניהל עם הפלסטינים .  באופן אבסורדי ,  דווקא עכשיו - כשתהליך השלום נראה אבוד לחלוטין - משאלתו עוד עשויה בטעות להתגשם .
  ( עדכון ראשון :  19:55 ) 
לפניות לכתב אמיר תיבון :  amir.tibon@walla.com 

במערכת הביטחון לחצו להפשיר את כספי המסים - נתניהו נענה
הממשל האמריקני והאיחוד האירופי אינם צפויים להתרצות מהודעתו של נתניהו על הפשרת הכספים עבור הרשות .  מבחינתם ,  החרמת הכספים היתה צעד פופוליסטי בעת בחירות ,  ועל כן תגובתם תהיה בהתאם

