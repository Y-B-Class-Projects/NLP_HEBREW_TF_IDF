יאיר נתניהו ,  הקשר לסער והציוץ :  מדוע הוסרה מועמדת הקואליציה למבקר ? 
ההסבר הרשמי להסרת המועמדות של עו"ד מיכל רוזנבוים ברגע האחרון :  הצורך בהתגייסות קואליציונית בעד מועמד אחד .  לפי גורמים פוליטיים ,  הופעל על נתניהו לחץ לעשות זאת ,  בין היתר מצד בנו ,  בשל עמדתה הפוליטית והקשרים עם סער .  עו"ד רוזנבוים : " לא היה ולא נברא בוודאות "
 נתניהו נסוג ממועמדותה של עו"ד מיכל רוזנבויםמועמד סיעות הקואליציה :  מתניהו אנגלמןמועמד כחול לבן ,  העבודה ומרצ :  אלוף במיל' גיורא רוםההצבעה על זהות המבקר תתקיים ב-3 ביוני 
ראש הממשלה בנימין נתניהו הודיע אתמול  ( שני )  בצהריים כי הקואליציה תתמוך בשני מועמדים לתפקיד מבקר המדינה - מתניהו אנגלמן ועו"ד מיכל רוזנבוים ,  אבל שעה וחצי לפני סגירת הרשימה להגשת המועמדויות ,  הודיע כי הוא מסיר את תמיכתו ברוזנבוים .  למה הוסרה מועמדותה ברגע האחרון ? 
בלשכת נתניהו טענו אתמול כי רוזנבוים ,  שנתמכה בידי סגן השר יעקב ליצמן וקודמה על ידו ,  הסירה את מועמדותה לאור צרכי הקואליציה להתגייס בעד מועמד אחד לתפקיד .  אולם ,  גורמים במערכת הפוליטית מעלים הסברים אחרים .  לפי אחת הטענות ,  יאיר נתניהו ,  בנו של ראש הממשלה ,  הפעיל על אביו לחצים וטען שרוזנבוים אינה מועמדת מתאימה בשל שיוכה הפוליטי .  ברקע לטענה זו ,  צייץ אתמול פעיל השמאל אלדד יניב תגובה לנתניהו בטוויטר ,  בה כתב כי  " מיכל רוזנבוים שהיא חברה ,  היא מועמדת של בלפור למבקרת המדינה ". 
לקריאה נוספת:מועמדי הקואליציה למבקר :  מנכ"ל המל"ג ועו"ד שקודמה ע"י החרדים 
בנוסף לטענה זו ,  גורמים המעורים במגעים שהתנהלו מאחורי הקלעים טוענים כי מועמדותה של רוזנבוים נשקלה מחדש בעקבות הקשר שלה לח"כ גדעון סער .  ‏רוזנבוים ,  שהיום עומדת בראש משרד פרטי משלה ,  הייתה בעבר שותפה במשרד עורכי הדין שרקון-בן עמי-רוזנבוים-אשר ושות' .  השותף הבכיר במשרדה הקודם ,  אילן שרקון ,  נחשב למקורב במיוחד לסער ואפילו חלק איתו משרד עורכי דין בסוף שנות ה-90 .  לטענת הגורמים ,  נתניהו ידע מראש על הקשר של רוזנבוים לשרקון ומשם לסער ,  אך לאחר שהודיע על מועמדותה שקל זאת מחדש והחליט להסיר את תמיכתו מהמהלך .  
בלשכת ראש הממשלה הכחישו כי יש כל קשר לבנו של ראש הממשלה או לח"כ סער וחזרו על ההצהרה כי רוזנבוים הסירה את מועמדותה מרצונה . " קשקוש ",  נמסר . " מיכל הסירה את מועמדותה כדי שהקואליציה תוכל לרכז מאמץ לבחירת מועמד אחד מול המועמד היחיד שהציגה האופוזיציה ". 
עו"ד מיכל רוזנבוים ,  במענה לפניית וואלה !  NEWS ,  הכחישה אף היא את הטענות : " אני ערה לשמועות לגבי התערבותו לכאורה של יאיר נתניהו ,  ולראשונה חווה בעצמי את ההתעסקות הזו .  אני לא מכירה את יאיר נתניהו ,  מעולם לא פגשתיו ,  ורוצה לומר לכם בוודאות שלא היה ולא נברא ,  סתם מדביקים לו התערבות וחצי שמועה ".   
" בימים האחרונים קיבלתי שורה של פניות ,  שהפכו במהרה ליוזמה רחבה של חברי כנסת ממספר סיעות ,  למנות אותי כמבקרת המדינה הבאה .  אכן ,  שקלתי את העניין בכובד ראש ,  אך אתמול בערב הגעתי לכלל מסקנה שלעת הזו לא אתמודד על התפקיד החשוב .  אני מודה לכל מי מאותם רבים שפנו אליי ושומרת לעצמי את הזכות לשוב וליטול על עצמי שליחות לאומית מסוג זה בעתיד ",  אמרה רוזנבוים , " אני חושבת שנעשה כאן תהליך נכון .  אני לגמרי מכבדת את החלטת ראש הממשלה ששקל בכובד ראש ובאחריות הנדרשת את המינוי ,  סבורה שהבחירה במתניהו אנגלמן היא בחירה מצוינת באיש מאוד ראוי ,  וחוזרת בחדווה לענייני משרד עריכת הדין שלי ".  
באשר לדבריו של הפעיל החברתי יניב הבהירה רוזנבוים כי  " אני לא חברה ולא ידידה של יניב ואין לי כוונה להיות כזו .  היכרותי המקצועית איתו הסתכמה בטיפול משותף בשני תיקי לקוחות לפני כ-10 שנים ,  סמוך לסיום תפקידי במשרד הפנים .  מעבר לכך לא היה לי קשר איתו וכאמור הוא אינו נמנה על חבריי ובוודאי לא סגנוני .  כל מה שהאיש עושה מאתמול זה נסיון נואל להשיג כותרות לעצמו ולפגוע בראש הממשלה על גבי .  זו קונספירציה זולה שאינה ראויה להתייחסות מעבר למה שנאמר ". 
רוזנבוים נתמכה וקודמה על ידי סגן השר יעקב ליצמן וראשי המפלגות החרדיות .  היא עורכת דין פרטית ,  מומחית לתאגידים עירוניים המקורבת לליצמן .  אתמול נפגשה לראשונה עם נתניהו ,  שנסוג מהתמיכה בה שעה קלה לפני סגירת המועמדים לתפקיד .  ההצבעה על זהות המבקר ,  שהינה חשאית ,  תתקיים ב-3 ביוני לאחר הרכבת הממשלה .
 על התפקיד יתמודד מטעם הקואליציה מתניהו אנגלמן ,  המועמד היחיד לאחר הסרת מועמדותה של רוזנבוים .  אנגלמן משמש כמנכ"ל המועצה להשכלה גבוהה והות"ת  ( הוועדה לתכנון ולתקצוב )  .  מולו יתמודד מועמד הסיעות כחול לבן ,  העבודה ומרצ - אלוף במיל' גיורא רום .
  ( עדכון ראשון :  06:48 )  

יאיר נתניהו ,  הקשר לסער והציוץ :  מדוע הוסרה מועמדת הקואליציה למבקר ? 
ההסבר הרשמי להסרת המועמדות של עו"ד מיכל רוזנבוים ברגע האחרון :  הצורך בהתגייסות קואליציונית בעד מועמד אחד .  לפי גורמים פוליטיים ,  הופעל על נתניהו לחץ לעשות זאת ,  בין היתר מצד בנו ,  בשל עמדתה הפוליטית והקשרים עם סער .  עו"ד רוזנבוים : " לא היה ולא נברא בוודאות "
 
