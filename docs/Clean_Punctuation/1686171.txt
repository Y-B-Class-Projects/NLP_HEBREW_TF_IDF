מצרים :  בקרוב יחול שינוי במצב בעזה
שר החוץ המצרי אמר כי מדינתו מנהלת מגעים עם ישראל כדי לשים סוף למצור על עזה . " מצרים מעודדת את נתניהו לעמוד בהבטחותיו למובארק ולפתוח בהדרגה את המעברים לרצועה "
 מצרים מנהלת מגעים עם ישראל ועם גורמים בינלאומיים במטרה להביא לסיום המצור הישראלי על רצועת עזה  כך אמר הערב  ( ראשון )  שר החוץ המצרי אחמד אבו אל-רייט .  שר החוץ המצרי העריך כי בתקופה הקרובה יחולו שינויים לטובת העם הפלסטיני בנושא זה . " המגעים שקיימה מצרים צפויים להוביל לתוצאות חיוביות בימים הקרובים ",  אמר .
" מצרים ממלאת אחר הוראותיו של הנשיא חוסני מובארק ,  ומנהלת קשרים עם ישראל כדי לעודד אותה ליישם את הבטחות ראש הממשלה נתניהו למובארק ",  אמר אבו אל-רייט . " במהלך פגישתם האחרונה הבטיח נתניהו למובארק לפתוח באופן חלקי ומאורגן את המעברים הישראלים לרצועת עזה ",  הוא הוסיף .  הוא ציין עוד כי מובארק הורה להגביר את המגעים עם ישראל כדי ליישם את ההבטחה הזו ,  בעיקר לאור העמדה הבינלאומית המתנגדת להמשך המצור הישראלי על עזה .  
אבו אל-רייט טען כי המצב בעזה בעקבות המצור צפוי להשתנות בקרוב בעקבות ההתערבות המצרית והמגעים הדיפלומטיים . " כל הסימנים מעידים כי המצב הנוכחי לא יימשך עוד זמן רב .  בתקופה הקרובה ייערכו שינויים חיוביים ברצועה ",  אמר .
 לפני כעשרה ימים במהלך פגישת שרי החוץ הערבים בקהיר ,  הביע אבו אל-רייט את התנגדותו לדרישת שר החוץ הסורי וואליד מועלם ,  למשוך את התמיכה הערבית בשיחות הקרבה שמתנהלות בין ישראל והפלסטינים .  שר החוץ המצרי אמר כי החלטה כזו תהא בבחינת  " מתנה לישראל וממשלת נתניהו רק תברך על כך ".  הנציג המצרי הוסיף כי  " דווקא היחסים עם ישראל יסייעו בפתרון המשבר ". 
בתוך כך אמר הערב שליח הקוורטט למזרח התיכון טוני בלייר כי הוא מקווה לראות שיפור במצב תושבי הרצועה כבר בימים הקרובים .  בראיון ל-BBC התייחס בלייר לנושא פתיחת המעברים לרצועה ואמר כי  " הדבר חייב להתבצע בימים הקרובים .  אם לא יחול שיפור משמעותי  הלחץ המופעל רק יתגבר ".  בלייר הוסיף כי  " כפי שאמר בנימין נתניהו ,  צריך להבחין בין ההיבט הביטחוני לבין חיי היום-יום בעזה .  אם נזכור את ההבחנה הזו ,  נוכל להביא להקלה משמעותית בחייהם של תושבי הרצועה ". 

מצרים :  בקרוב יחול שינוי במצב בעזה
שר החוץ המצרי אמר כי מדינתו מנהלת מגעים עם ישראל כדי לשים סוף למצור על עזה . " מצרים מעודדת את נתניהו לעמוד בהבטחותיו למובארק ולפתוח בהדרגה את המעברים לרצועה "
 
