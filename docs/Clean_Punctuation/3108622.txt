הקרב על חוק ההמלצות : " שוקלים האפשרות שיחול רק על נבחרי ציבור "
 החוק צפוי לעבור בוועדת השרים בראשון ,  אך לוואלה !  NEWS נודע כי במשרד המשפטים הועלו כמה הצעות לשינויים ,  כדי לאפשר את המשך קידום החוק .  בין ההצעות :  החוק יחול רק על תיקים שבהם קיים פרקליט מלווה
ועדת השרים לחקיקה צפויה לאשר ביום ראשון הקרוב את הצעת החוק האוסרת על המשטרה להמליץ על כתבי אישום בתום חקירות - אולם לוואלה !  NEWS נודע כי אחרי אישורה בקריאה טרומית היא צפויה לעבור שינויים משמעותיים .  בין ההצעות שהעלו גורמים במשרד המשפטים ,  כדי לרכך מעט את ההצעה ,  היא האפשרות שהחוק יחול רק על תיקים שבהם קיים פרקליט מלווה ,  בהם נבחרי ציבור ותיקי פשע חמורים .  
כך יימנע מצב שבו הפרקליטות תצטרך ללמוד ולסכם בעצמה את כל תיקי החקירה ,  דבר שהיה עלול לגרום לסחבת משמעותית בתהליך קבלת ההחלטות .  אפשרות נוספת שעלתה במהלך דיונים שהתקיימו השבוע במשרד המשפטים היא זו שלפיה ייאסר רק הפרסום עצמו אך לא ההמלצה לפרקליטות .
 לקריאה נוספת בנושאבכיר במשטרה על חוק ההמלצות : " ניסיון להלך אימים על המפכ"ל"ח"כ אמסלם נגד המשטרה : " למה שוטר מקבל חמגשית ?  שיביאו סנדוויצ'ים "  
להצעת החוק בנוסח המקורי שלה מתנגדים היועץ המשפטי לממשלה ,  אביחי מנדלבליט ,  פרקליט המדינה ,  שי ניצן ,  ומפכ"ל המשטרה ,  רוני אלשיך .  גם האפשרות כי ההצעה תחול על חקירות שכבר החלו מעוררת קשיים משפטיים ,  אך סוגיה זו ,  כמו מרבית הסוגיות בהצעת החוק ,  טרם הוכרעה .
 עם זאת ,  גורם בכיר בקואליציה אומר כי אחרי אישורה בקריאה טרומית , " להגיע להסכמה על נוסח שונה .  אין שום יכולת משפטית לעצור את ההצעה בנוסח הנוכחי שלה אך כולם מבינים שנדרש לעשות בה שינויים כדי לא להקשות על תפקודה של המשטרה והפרקליטות ". 
בסיכום שהתקבל השבוע בין שרת המשפטים ,  איילת שקד ,  ויו"ר סיעת הבית היהודי ,  ח"כ שולי מועלם-רפאלי ,  עם יו"ר הקואליציה ח"כ דוד ביטן  ( הליכוד )  הוחלט כי החוק יובא השבוע להצבעה בוועדת שרים כשכל סיעה תצביע כפי שהיא רוצה והקואליציה תהיה מחויבת לרוב שיהיה בוועדה כמו כל חוק אחר שמגיע להצבעה .  המשמעות היא כי ההצעה תאושר בעקבות כך שלליכוד יש רוב בוועדה .  
הצעת החוק האוסרת על המלצות משטרה הוגשה בצל החקירות המתנהלות נגד ראש הממשלה בנימין נתניהו ,  על ידי יו"ר ועדת הפנים ,  ח"כ דוד אמסלם  ( הליכוד )  .  ההצעה קובעת כי בסיומה של כל חקירה משטרתית ,  בהנחה כי יש מקום לכתב אישום ,  יוגשו לפרקליטות ממצאים בלבד ללא חוות דעת .  
בדברי ההסבר להצעת החוק נכתב כי  " תפקיד המשטרה הוא לחקור עובדות ואילו המלצה היא פרשנות המתבטאת בצורה סובייקטיבית ".  הנוסח הנוכחי מדבר על כלל החקירות ,  ללא החרגה .  היא אומנם כללית ,  ואיננה מתייחסת באופן מיוחד לנבחרי ציבור ,  אך על פי הנוהל המקובל ,  דוברות המשטרה מפרסמת הודעה בסיום חקירות בעלות עניין ציבורי ,  כך שהיא אמורה להשפיע על חקירות אלה במיוחד .  

הקרב על חוק ההמלצות : " שוקלים האפשרות שיחול רק על נבחרי ציבור "
 החוק צפוי לעבור בוועדת השרים בראשון ,  אך לוואלה !  NEWS נודע כי במשרד המשפטים הועלו כמה הצעות לשינויים ,  כדי לאפשר את המשך קידום החוק .  בין ההצעות :  החוק יחול רק על תיקים שבהם קיים פרקליט מלווה

