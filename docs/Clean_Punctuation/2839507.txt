הבית הלבן :  לא ברור אם נתניהו מחויב לפתרון שתי המדינות
גם לאחר שראש הממשלה הבהיר כי אינו מתנגד להקמת מדינה פלסטינית לצד ישראל ,  הדגיש דובר הבית הלבן כי  " מועלות ספקות ברורות בנוגע להתחייבותו לפתרון שתי המדינות ".  מזכ"ל האו"ם ומנהיגי אירופה קראו לנתניהו להצהיר על מחוייבותו לפתרון הסכסוך
 ( דובר הבית הלבן מתייחס לנסיגת נתניהו מפתרון שתי המדינות ,  אתמול ) 
לאחר שראש הממשלה בנימין נתניהו הכחיש אתמול את התנגדותו להקמתה של מדינה פלסטינית ,  עליה הצהיר לפני הבחירות ,  התייחס אמש  ( שישי )  לדברים דובר הבית הלבן ,  ג'וש ארנסט ,  ואמר כי לא ברור מהם עמדותיו האמיתיות של נתניהו ושל הממשלה שירכיב .  לדבריו ,  נתניהו לא הבהיר את עמדתו בנוגע לפתרון שתי המדינות במהלך שיחת עם נשיא ארצות הברית ברק אובמה ,  שהתקשר לברך אותו על ניצחונו בבחירות . 
" יש חשיבות למילים ",  אמר ארנסט במהלך תדרוך לעיתונאים . " כאשר ראש ממשלת ישראל מבטיח כמה ימים לפני הבחירות ,  בעוד העולם כולו צופה ,  שלא תקום מדינה פלסטינית כל עוד הוא ראש הממשלה - מועלות ספקות ברורות בנוגע להתחייבותו לפתרון שתי המדינות ",  הוסיף .  ארנסט הדגיש כי רעיון הקמת המדינה הפלסטינית  " נתמך על ידי הדמוקרטים והרפובליקנים במדינה ,  ואף על ידי מנהיגים ישראלים קודמים ".  

הבית הלבן :  לא ברור אם נתניהו מחויב לפתרון שתי המדינות
גם לאחר שראש הממשלה הבהיר כי אינו מתנגד להקמת מדינה פלסטינית לצד ישראל ,  הדגיש דובר הבית הלבן כי  " מועלות ספקות ברורות בנוגע להתחייבותו לפתרון שתי המדינות ".  מזכ"ל האו"ם ומנהיגי אירופה קראו לנתניהו להצהיר על מחוייבותו לפתרון הסכסוך

