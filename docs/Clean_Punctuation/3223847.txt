היועמ"ש לפרקליטי נתניהו :  חומרי החקירה יועברו רק לאחר הבחירות
משרד המשפטים מסר כי מנדלבליט יעמיד את חומרי החקירה בתיקים 1000 ,  2000 ו-4000 החל מיום לאחר הבחירות לכנסת שייערכו ב-9.4 .  פרקליטי נתניהו ביקשו לדחות את קבלת החומרים מחשש שחומרי הראיות ידלפו .  מועד השימוע ייערך לכל המאוחר ב-10 ביולי
- היועמ"ש נעתר לבקשת פרקליטי נתניהו ויעביר את חומרי הראיות לעיונם לאחר הבחירות- הפרקליטים ביקשו לדחות את העברת החומרים לפני השימוע מחשש שידלפו- משרד המשפטים : " בין האינטרסים השונים יש מקום להיעתר בחיוב לבקשה "-  מועד השימוע :  לא יאוחר מה-10 ביולי 
היועץ המשפטי לממשלה הודיע היום  ( שני )  לבאי כוחו של ראש הממשלה בנימין נתניהו ולבאי כוחם של החשודים האחרים בפרשות 1000 ,  2000 ,  ו-4000 ,  כי לאחר שקילת עמדותיהם ,  ובשים לב למכלול נסיבות העניין ,  החליט להיעתר בחיוב לבקשת באי כוחו של ראש הממשלה ולהשהות את מסירת חומרי החקירה בתיקים הקשורים לראש הממשלה עד לאחר מועד הבחירות ,  וזאת ביחס לכלל החשודים .
 ממשרד המשפטים נמסר כי  " באי כוחו של ראש הממשלה ביקשו להשהות את מסירת החומרים נוכח טענתם לחשש שחומרי הראיות ימצאו את דרכם לכלי התקשורת ויפורסמו בתקופת הבחירות .  היועץ המשפטי לממשלה החליט כי בנסיבות העניין ,  ובשים לב לכך שתכלית מסירת חומרי החקירה היא על מנת לאפשר היערכות לחשודים לשימוע שייערך בעניינם ,  ונוכח הקירבה למועד הבחירות ,  הרי שבאיזון בין האינטרסים השונים יש מקום להיעתר בחיוב לבקשה ". 
עוד בנושא:נתניהו עתר לבג"ץ כדי לאפשר את קבלת מימון מקורביו להגנה משפטיתעם הפנים לבג"ץ :  המהלך הבא שעשוי לקבוע את גורל נתניהובדרך לתחנה האחרונה :  עדי המדינה שהפכו את חקירות נתניהו לאישום 
חומרי החקירה האמורים יועמדו לרשות הסנגורים החל מיום 10.4.19 במשרדי פרקליטות מחוז תל אביב  ( מיסוי וכלכלה )  .  הסנגורים נתבקשו לפעול לתאם מועדים לעריכת שימועים .  השימוע לסנגורי ראש הממשלה יערך בפני היועץ המשפטי לממשלה ,  בעוד שיתר השימועים יערכו בפני פרקליטת מחוז תל אביב  ( מיסוי וכלכלה )  .  הסנגורים נתבקשו לפעול לתאם מועדים לעריכת שימועים ,  כך שאלו ייקבעו להיערך לכל המאוחר ב-10 ביולי .
 לפני כשבועיים החליט מנדלבליט כי הוא שוקל להגיש כתב אישום נגד ראש הממשלה בבגין שוחד בתיק 4000 - פרשת בזק-וואלה - ובגין מרמה והפרת אמונים בתיק 2000 ובתיק 1000 .  מנדלבליט הודיע לראש הממשלה כי הוא שוקל להעמידו לדין פלילי בגין חשדות לעבירות שוחד ,  מרמה והפרת אמונים ,  שבוצעו על ידו לכאורה במהלך כהונתו כראש הממשלה וכשר התקשורת .
 ממשרד המשפטים נמסר כי  " יודגש ,  כי אין מדובר בהחלטה סופית על הגשת כתבי אישום .  טרם קבלת החלטה סופית בעניין ייערך כנהוג וכמקובל ,  ככל שמר נתניהו יחפוץ בכך ,  שימוע בפני היועץ המשפטי לממשלה ,  אשר יבדוק בלב פתוח ובנפש חפצה את כל הטענות שיציגו באי כוחו של ראש הממשלה ".  
לפני פרסום החלטת היועמ"ש ביקשו סנגוריו של ראש הממשלה - עורכי הדין נבות תל צור ,  טל שפירא ועמית חדד - לעכב את העברת חומרי החקירה עד לאחר הבחירות .  זאת ,  בשל החשש שמרגע שהחומרים יצאו מידי הפרקליטות ,  גדל החשש כי יודלפו לתקשורת ,  מה שעשוי לראייתם לפגוע בבחירות .
 נתניהו עתר הבוקר לבג"ץ בדרישה להפוך את החלטת ועדת ההיתרים שבמשרד מבקר המדינה ,  ולאפשר לו לקבל כספים ממקורביו לצורך מימון הגנתו המשפטית .  נתניהו ,  שעומד בפני הגשת כתב אישום כפוף לשימוע בשלושה תיקים בגין שוחד ,  מרמה והפרת אמונים ,  ביקש לקבל עד שני מיליון דולר מבן דודו נתן מיליקובסקי ומאיש העסקים ספנסר פרטרידג' .  ראש הממשלה נדרש להיתר מיוחד ,  שכן על פי כללי ועדת אשר למניעת ניגוד עניינים של חברי ממשלה ,  אסור לשר לקבל כל שכר או טובת הנאה מלבד משכורתו מהמדינה .  

היועמ"ש לפרקליטי נתניהו :  חומרי החקירה יועברו רק לאחר הבחירות
משרד המשפטים מסר כי מנדלבליט יעמיד את חומרי החקירה בתיקים 1000 ,  2000 ו-4000 החל מיום לאחר הבחירות לכנסת שייערכו ב-9.4 .  פרקליטי נתניהו ביקשו לדחות את קבלת החומרים מחשש שחומרי הראיות ידלפו .  מועד השימוע ייערך לכל המאוחר ב-10 ביולי

