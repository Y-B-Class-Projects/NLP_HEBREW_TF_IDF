עורכי הדין הבכירים בישראל : " לא ניתן לפגוע במערכת המשפט "
 עשרות עורכי דין קיימו כנס חירום נגד כוונת הממשלה להחליש את מערכת המשפט ,  תחת הסיסמה  " תצטרכו לעבוד איתנו ",  וקראו נגד הגבלת הביקורת השיפוטית . " לא יכול להיות שהכנסת לא תהיה כפופה לביקורת שיפוטית ",  אמר עו"ד קלגסבלד ,  שייצג בעבר את נתניהו
עשרות מעורכי הדין הבכירים בישראל קיימו היום  ( שני )  כנס חירום נגד הכוונה להחליש את מערכת המשפט .  בכנס השתתפו בין היתר עורכי הדין אלי זהר ,  גיורא ארדינסט ,  דודי תדמור ,  אלקס הרטמן ,  דורי קלגסבלד ועוד .  למקום הגיעו גם שני המתמודדים על ראשות לשכת עורכי הדין - עו"ד אבי חימי ,  שמכהן כיו"ר הלשכה הזמני ,  ועו"ד ציון אמיר .
 סיסמת המאבק של מחאת עורכי הדין היא  " תצטרכו לעבור אותנו ",  והמטרות שהוגדרו הן לא להגבלת הביקורת השיפוטית ,  לא לשינוי חוק החסינות ,  לא לפוליטיזציה של בחירת שופטים ,  לא לפגיעה בשומרי הסף וכן ל"מערכת משפט נקיה ,  מקצועית והוגנת ". 
לקריאה נוספתציון אמיר תוקף את התנהלות הלשכה : " אין מחילה על הפגיעה באמון"נתניהו נגד ועדת ההיתרים : " כל מידע שנמסר - מודלף באופן מגמתי "  
עורך הדין צביקה בר-נתן ,  שותף במשרד עורכי הדין  " גולדפרב זליגמן "  ויוזם הכינוס ,  פתח ואמר כי  " ביום-יום אנחנו מתחרים זה בזה ,  ומתמודדים זה מול זה ,  אבל הנה כולנו כאן .  כולנו כאן כי מאחדת אותנו תחושה מוחשית של סכנה לשלטון החוק ולקיומה של ישראל כדמוקרטיה ליברלית .  כולנו כאן כי אנחנו חשים תחושת דחיפות ,  וחשים ששלטון החוק נמצא על פי תהום .  אנחנו מבינים שכמשפטנים חלה עלינו חובה מוגברת לשלטון החוק ". 
דודי תדמור ,  מעורכי הדין האזרחיים המובילים בישראל ,  הצטרף לדברים . " עולם המשפט לא ראה התכנסות כזו מעולם ",  אמר . " לא היה צריך לשכנע אף אחד .  וכל זאת למה ?  כי מדובר בשעת חירום .  מאיימים עלינו לפגוע בגרעין הקשה של שלטון החוק ,  והמסר שלנו פשוט - גם במדינה ללא חוקה ,  לא הכל מותר .  יש עקרונות בסיסיים שאסור לפגוע בהם ".   
" מה שאנחנו עושים כאן זה התמצית של להיות עורך דין .  עריכת דין זה מקצוע ששטר וחובה בצדו .  יש לנו מונופול יש אוטונומיה ,  יש מעמד - והחובה שלנו היא בדיוק החובה הזו .  להגן על שלטון החוק ,  על זכויות האדם ועל הדמוקרטיה .  זו התמצית של להיות עורך דין ",  אמרה בדיון ד"ר לימור זר גוטמן ,  מהמומחים הגדולים בארץ בתחום האתיקה של עורכי הדין .  
עורך דין דורי קלגסבלד ,  שייצג בעבר את ראש הממשלה בנימין נתניהו ,  אמר כי  " לא יכול להיות שבגלל שיש לאדם אחד יש בעיה ,  ישנו פה את כל המערכת המשפטית .  לא יכול להיות שהכנסת לא תהיה כפופה לביקורת שיפוטית ,  כי אז הכנסת תוכל לחוקק שצריך להרוג את כולנו ולא נוכל להגיש עתירה נגד זה ".  עו"ד אלי זהר ,  שהגן בעבר בין היתר על אהוד אולמרט ,  הוסיף : " צריך להבהיר את זה לחברה שלא מבינה על מה אנחנו מדברים .  הרעיון שאפשר להוציא אותנו להורג ,  בלי שיהיה לאן לערער ,  הוא מסר יותר חזק מכל המלים היפות שאנחנו מתייפייפים איתן בכל הזדמנות ". 
יוזמי הכנס נשאלו האם מעבר להצהרות ,  יש כבר צעדים אופרטיביים מתוכננים . " עדיין אין לנו תכנית אופרטיבית ,  אבל ה-D9 שמאיים על בית המשפט העליון הניע את המנועים ,  ואנחנו כאן כדי להבהיר שאם צריך - נשכב לפניו ",  אמר עו"ד גיורא ארדינסט . " נוכל לפנות לחברי כנסת שהם אנשי מצפון ,  ובשלב הראשון אנחנו רוצים שיבינו שמה שעומד להיעשות הם מעשים שאסור שייעשו ,  שאדם הגון לא יכול לתת להם את ידו ".  עו"ד אלי זהר הוסיף : " אל תצפו כרגע לתוכנית ערוכה ומסודרת ,  כי אנחנו מתכנסים כאן כדי לגבש אותה .  אבל אנחנו מוכנים לצעד הקיצוני ביותר - להשבית את בתי המשפט ".  
ראש לשכת עורכי הדין ,  אבי חימי ,  אמר כי  " זה הזמן לאחדות בלשכה ,  כי הלשכה לא תיתן ידה לפגיעה בבית המשפט העליון ובמערכת אכיפת החוק .  בסופו של יום ,  לשכת עורכי הדין תעמוד במלוא כוחה כנגד פגיעה בבית המשפט העליון ".  ציון אמיר ,  המתמודד מול חימי על ראשות הלשכה ,  אמר : " אני עומד נפעם מול ההתגייסות של מיטב המוחות .  הלשכה שתקה במשך שנים מול המציאות הזו .  הגוף הזה שותק גם עכשיו .  לא צריך שאנחנו נפעל כפרטיזנים ".  דבריו של אמיר נקטעו על ידי עורך דין שצעק מהקהל : " זה לא כנס בחירות ",  ודרש מאמיר ומחימי ,  וכן מעורכי הדין שיזמו את כנס ,  לגבש צעדים אופרטיביים .  

עורכי הדין הבכירים בישראל : " לא ניתן לפגוע במערכת המשפט "
 עשרות עורכי דין קיימו כנס חירום נגד כוונת הממשלה להחליש את מערכת המשפט ,  תחת הסיסמה  " תצטרכו לעבוד איתנו ",  וקראו נגד הגבלת הביקורת השיפוטית . " לא יכול להיות שהכנסת לא תהיה כפופה לביקורת שיפוטית ",  אמר עו"ד קלגסבלד ,  שייצג בעבר את נתניהו

