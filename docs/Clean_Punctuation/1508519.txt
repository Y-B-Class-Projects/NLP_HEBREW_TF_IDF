 " הפגישה עם מיטשל נדחתה משיקול ישראלי "
 גורם בכיר במשלחת רה"מ לאירופה שלל את הדיווח כי מיטשל ביטל את הפגישה כי זעם על נתניהו . " לידיעה אין שחר .  דחיית הפגישה נעשתה בעצה אחת עם האמריקאים "
 גורם בכיר במשלחת ראש הממשלה לאירופה הגיב הבוקר  ( רביעי )  לפרסום לפיו השליח האמריקאי המיוחד גורג' מיטשל מסרב להיפגש עם ראש הממשלה בנימין נתניהו עד אשר יישנה את עמדתו בנוגע לבנייה בהתנחלויות .  על פי הפרסום ,  מיטשל ביטל את הפגישה שנקבעה בין השניים בפריז בשל כך .  הגורם הבהיר כי  " לידיעה אין שחר .  דחיית הפגישה נעשתה בעצה אחת עם האמריקאים ".  לדבריו ,  ההחלטה על כך נפלה כבר ביום ראשון וסוכם עם האמריקאים שההודעה לתקשורת תיעשה בתיאום כפי שאכן היה .  כהוכחה לכך ,  הגורם סיפר כי בכיר צרפתי סיפר לו שהאמריקאים הודיעו לצרפתים שהישראלים דחו את הפגישה ,  ומשום כך מיטשל לא ייבקר בפריז .  
לדבריו ,  הסיבה לדחיית הפגישה היא הצורך לקיים דיון שבו יוצגו נתונים רבים כגון סטטיסטיקות וחוקים שרבים מהם נמצאים בתחום אחריותו של שר הביטחון . " זה יהיה לא מקצועי לקיים את הפגישה בלי הנתונים הללו ולכן נקבעה פגישה בין מיטשל לשר הביטחון בתחילת השבוע הבא בוושינגטון ".  
הגורם התייחס לסוגיית ההתנחלויות ואמר כי  " מי שחי בהתנחלויות ,  חי כמו כל משפחה בישראל .  לבוא בדרישה להקפיא את חייהם זה לא סביר ".  על הפלסטינים הוא אמר  " אנחנו מזהים הבנה בצד הפלסטיני שגם הם הפנימו שלאמריקאים יש ציפייה מהם ".  בנוגע לידיעה על כוונה אמריקאית להשיב את השגריר לסוריה הגורם הוסיף כי  " לישראל אין דרישה להחרים את סוריה אבל יש דרישה למנף מהלכים שיעמדו על העקרונות של הפסקת התמיכה בחיזבאללה ובחמאס ". 
לקראת פגישותיו של ראש הממשלה בנימין נתניהו בפריז היום ומחר ,  הגורם אמר כי  " הנשיא סרקוזי הוא ידיד של ישראל .  יש בינו לבין נתניהו מערכת הידברות טובה .  ידידותה של צרפת ניכרה גם ועידת דרבן 2 שבה כל הנציגים האירופים שיצאו ביוזמת נציג צרפת .  בפגישות בפריז הם יידרשו כנראה לנאום נתניהו .  יש להניח שהם יתייחסו לכך במרכיבים חיוביים ,  אולם לאור המאורעות באירן ,  אין ספק שהנושא האירני יעמוד בראש הנושאים מצד ישראל ".  גם שר החוץ הצרפתי קושנר ביקש להיפגש בעניין עם ראש הממשלה משום שמיד לאחר מכן הוא ייצא לפורום ה-G8 ולכן השניים ייפגשו מחר בצהריים .  הפגישה עם קושנר נקבעה בחלון שהופיע בעקבות ביטול הפגישה עם מיטשל ".  
 " מהצד הצרפתי ,  סביר להניח שהם יעלו מחשבות כיצד לקדם הסדר באזור .  בעבר הם הציעו בין היתר קיום ועידה אזורית תחת חסותם ".  הוסיף הגורם 

" הפגישה עם מיטשל נדחתה משיקול ישראלי "
 גורם בכיר במשלחת רה"מ לאירופה שלל את הדיווח כי מיטשל ביטל את הפגישה כי זעם על נתניהו . " לידיעה אין שחר .  דחיית הפגישה נעשתה בעצה אחת עם האמריקאים "
 
