הקואליציה מתכנסת למסיבה ,  ונתניהו ובנט מתחרים על תפקיד מסמר הערב
רגע לפני פגרת הכנסת ,  יגיעו חברי הקואליציה למסיבה בנוכחות אורח מיוחד ,  שאותו הם לא פוגשים בכל יום - ראש ממשלה .  מי שיעיב מבחינתו על האווירה ,  יהיה יו"ר הבית היהודי שרושם הישגים אישיים ומאיים על  " הבייבי "  שלו - התקשורת
 ( בווידיאו :  ראש הממשלה בנימין נתניהו נועד עם נשיא רוסיה ולדימיר פוטין ,  החודש )  
בהשראת חג פורים ולקראת יציאת הכנסת לפגרה בסוף החודש ,  תתכנס הקואליציה מחר  ( רביעי )  לערב גיבוש מיוחד ,  פרי יוזמתו של יו"ר הקואליציה דוד ביטן .  בתחילת השבוע קיבלו השרים והח"כים הודעת טקסט המזמינה אותם ואת עוזריהם ל"ערב של כיף "  במלון בחדרה ,  בהשתתפות אורח הכבוד  ראש הממשלה בנימין נתניהו .
 " גיבוש זה חשוב ,  בכל זמן ובכל מקום ",  אמרו בסביבתו של ביטן ודחו כל קשר של תזמון האירוע לתזזית הגוברת במערכת הפוליטית על רקע החקירות המתמשכות בענייני ראש הממשלה . " מסיימים את מושב החורף ",  הסבירו , " למה לא להזרים קצת גם חיובי ,  רגע לפני שיוצאים לחופשה ?  ". 
בשבועות האחרונים בילה נתניהו יותר בחו"ל מאשר במליאת הכנסת ,  והעדיף להעביר את זמנו עם תרזה מיי ,  דונלד טראמפ וולדימיר פוטין .  גם בשבוע הבא ,  האחרון לפני היציאה לפגרה ,  ייעדר נתניהו מנוף הכנסת לנוכח ביקורו בסין .  כך ,  עבור מרבית חברי הקואליציה ערב הגיבוש יהווה פגישה נדירה עם ראש הממשלה .  בעבר ,  נהגו נתניהו ורעייתו בעצמם מעת לעת לכנס יחד אירועי גיבוש קואליציוניים ,  אך הם הפסיקו עם המסורת הזו בערך ב-2013 ,  מאז כניסתו לממשלה של יו"ר הבית היהודי ,  נפתלי בנט .
 לקריאה נוספת:בסיוע איש סודו של נתניהו :  כך התפתח הקשר החם בין ישראל לפרגוואייעלון ביטל את חברותו בליכוד : " המפלגה שינתה פניה"ח"כ פרץ :  הבחירות הבאות לראשות הממשלה ייערכו ב-2018 
גם בגיבושון הקואליציה השבוע ,  בנט יהיה ככל הנראה החוליה החלשה ,  והבית היהודי תהיה מוקד המתיחות העיקרי .  בנט וחבריו יוצאים לחופשת הפסח כשמאחוריהם הישגים לא מבוטלים .  במהלך החודשים האחרונים הם השלימו את חקיקת חוק ההסדרה ומינו שופטים שמרנים לבית המשפט העליון .  ואולם ,  נתניהו ובנט ,  שממשיכים בקרב האינסופי על קולות הימין ,  עדיין לא לגמרי צלחו את משבר עמונה .  ההתחייבות שטרם מומשה להקים יישוב חדש למפונים ,  מעיבה על ההרמוניה .  גם חוק מעלה אדומים ,  וככלל ,  כל רעיונות הסיפוח של בנט ,  שנמצאים כרגע בהמתנה מוסיפים לעננה השחורה .  כקלף מיקוח ,  בבית היהודי התחילו לאיים על  " הבייבי "  של נתניהו - התקשורת ,  והם מתכוונים להקשות על החוק החדש שהוא מקדם להקמת רשות מפקחת אחת לכלל השידורים בישראל
נתניהו מעוניין לקדם במהרה את תזכיר החוק החדש - שהופץ רק בסוף השבוע שעבר - שקובע לדרג הפוליטי שליטה חסרת תקדים בשידורים המסחריים והציבוריים של המדינה .  זאת ,  על מנת להסיט את תשומת הלב מכך שבניגוד להצהרותיו הראשוניות ,  רשות השידור לא תשוקם ,  ובסוף אפריל תאגיד השידור הציבורי יקום ויחל את שידוריו .  נתניהו רוצה לעמעם את כישלונו שבהקמת התאגיד ולהבהיר שזה לא סוף פסוק :  מיד לאחר הקמתו הוא פותח בקרב נוסף לביטול עצמאותו מכבלי הדרג הפוליטי .  
עליית התאגיד לשידור אינה דבר של מה בכך ,  כאשר ברקע פעלו כוחות חזקים מטעמו של נתניהו כמו יו"ר הקואליציה ביטן ושרת התרבות והספורט מירי רגב שנלחמו לסגור אותו .  ההישג נזקף לזכותו של שר האוצר משה כחלון ,  שהתגאה בריאיון לערוץ 2 על כך שמנע  " את הביזיון שמדינת ישראל מחוקקת חוק ומבטלת אותו ",  ושהתאגיד יקום ,  כפי שהתחייב .
 ואולם ,  לגבי הצעת החוק החדשה - שתקנה לנתניהו שליטה חסרת תקדים בשידורי הטלוויזיה והרדיו בישראל ותרוקן את הרפורמה בשידור הציבורי מתוכן - כחלון בינתיים לא פותח חזית .  זאת ,  כצפוי ממי שמאז ומתמיד היה השותף הקואליציוני החביב על נתניהו .  
נתניהו קיווה לקדם את חוקי התקשורת עוד לפני יציאת הכנסת לפגרה ,  אך בשלב זה נראה כי במשרד המשפטים בולמים אותו והוא ייאלץ להמתין למושב הבא לפני שימשיך במאמציו הבלתי נגמרים לעצב את שוק התקשורת .  כך שכחלון לא ממהר להקדים את המאוחר ולהרוס את חופשת הפסח שלו בקרב פוליטי חדש ,  בטח לא על רקע ההתקרבות הניכרת של נתניהו אליו בשבועות האחרונים .
 בין נסיעותיו התכופות לחו"ל של ראש הממשלה ,  הוא הרבה להתרועע עם כחלון פומבית ,  וירד איתו  " אל העם "  לעיני המצלמות - לארוחת חומוס ששודרה בלייב מירושלים ולביקור מתוקשר באילת לחתימה על הסכמים לפיתוח העיר .  לא רק בארץ נתניהו דורש את קרבתו של כחלון ,  הוא הזמין אותו להצטרף אליו גם לביקור בסין ,  אך בסופו של דבר יסתפק בשר הכלכלה אלי כהן .  בנוסף לכך ,  נתניהו אימץ היום בחום את כוונתו של כחלון להוריד מסים ופרסם עמו הודעה משותפת כדי לבשר זאת לציבור .  צעד זה מפיץ בחלל המערכת הפוליטית ריח חזק של בחירות .  
מצדו השני ,  נתניהו רואה בעל ברית קרוב גם בשר הביטחון ,  אביגדור ליברמן ,  שמתייצב עמו בציר אחד כדי להרוס את חלומות הריבונות של בנט .  ליברמן ,  ששב השבוע מרצף פגישות מדיניות עם בכירי ממשל טראמפ בארצות הברית ,  מרוצה מתואר שר הביטחון ונהנה למצב עצמו כמבוגר אחראי וכימין פרגמטי ופרקטי ומרבה להתקוטט עם בנט על כמעט כל נושא אפשרי .  כמו כחלון ,  שזקוק לעוד זמן במשרד האוצר כדי להמשיך במגמת הורדת מחירי הדיור ,  גם ליברמן ממש לא ממהר להיפרד מהכיסא .  שניהם ,  בתמורה ,  מעניקים לנתניהו גיבוי פוליטי פומבי לנוכח עננת החקירות ומייצרים עבורו יציבות מבורכת בתקופה של הרבה סימני שאלה .
 בנט ,  לעומת זאת ,  נשמע הרבה פחות בטוח מכחלון ,  ליברמן והמפלגות החרדיות מהעתיד הלא נודע בצל החקירות של ראש הממשלה .  בינתיים ,  הוא החליט להיערך מראש ולהגן על כסאו בראשות הבית היהודי .  בשבועות הקרובים הוא יהיה עסוק בפריימריז שעליהם הכריז השבוע .  אבל לאחר שובה של הכנסת מפגרה ,  הוא מתכוון להגביר את הלחץ מימין על נתניהו ,  שמנסה בינתיים להבין מה הוא יכול ולא יכול לעשות במסגרת דרישות הממשל האמריקני לריסון הבנייה בהתנחלויות .  ביטן אולי מנסה לגבש את הקואליציה ,  אבל בנט הוא עדיין האורח הכי פחות רצוי מבחינתו של נתניהו בחגיגה .  

הקואליציה מתכנסת למסיבה ,  ונתניהו ובנט מתחרים על תפקיד מסמר הערב
רגע לפני פגרת הכנסת ,  יגיעו חברי הקואליציה למסיבה בנוכחות אורח מיוחד ,  שאותו הם לא פוגשים בכל יום - ראש ממשלה .  מי שיעיב מבחינתו על האווירה ,  יהיה יו"ר הבית היהודי שרושם הישגים אישיים ומאיים על  " הבייבי "  שלו - התקשורת

