 " ישראל תמצא בתוך 10 שנים תחליף לנפט "
 ראש הממשלה נאם בפתיחת ועידת הנשיא . " אני מאמין שהתלות בנפט פוגעת בעולם - ביטחונית ,  כלכלית וסביבתית .  אנחנו חייבים להיפטר מהתלות בנפט .  זה אפשרי "
 איך הופכים משברים להזדמנויות ?  הערב טקס הפתיחה של ועידת הנשיא השניה .  
בנימין נתניהו ,  ראש הממשלה ,  נאם בפתיחת הוועידה . " הפרחנו שממה ,  קלטנו עלייה והקמנו מדינה לתפארת .  פרצנו דרך בתחומים שיש בהם מקום לידע .  אנחנו לא נלאים במאמצים לעשות שלום עם הפלסטינים ,  וגם איתם נצליח .  רבים חושבים שזוהי משימה בלתי אפשרית .  אני מאמין שהשלום עם הפלסטינים אפשרי .  זה דורש מנהיגות ואומץ לב משני הצדדים .  לכן אני קורא לאבו מאזן ,  ראש הרשות הפלסטינית - הובל את עמך לשלום .  אמור לעמך שהגיע העת לסיים את הסכסוך אחת ולתמיד . 
" אני מאמין שהתלות בנפט פוגעת בעולם - ביטחונית ,  כלכלית וסביבתית .  כלכלית מפני שלאורך זמן ללא פיתוח אנרגיה חליפית הגברת הביקושים לנפט והקטנת ההיצע יגרמו לעליית מחירים - שיפגעו במדינות המייבאות נפט .  סביבתית מפני שזיהום הנפט פוגע באוויר שאנחנו נושמים ,  במזון שאנחנו אוכלים .  התלות בנפט פוצעת אותנו באופן יומיומי - ואת כדור הארץ .  אנחנו חייבים להיפטר מהתלות בנפט .  זה אפשרי .  לפעמים דרושה המצאה אחת או שניים כדי לפרוץ את הדרך ולשנות סדרי עולם - ונעשה זאת ",  אמר נתניהו . 
" עלינו להקים ועדה שתורכב ממומחים מכל התחומים ,  שתשים לעצמה מטרה לכך שבעוד 10 שנים יהיה לנו תחליף ראוי לנפט .  אנחנו יכולים לעשות את הבלתי אפשרי לאפשרי .  הנושא החשוב ביותר למדינת ישראל מבחינת אבטחת העתיד ,  שינוי סדרי עולם - מציאת חלופה לנפט .  ועדה לאומית של מדענים ,  מהנדסים ,  אנשי ממשלה במטרה להביא תוכנית מעשית לפיתוח טכנולוגיה על מנת להחליף את הנפט בעוד 10 שנים ".  

" ישראל תמצא בתוך 10 שנים תחליף לנפט "
 ראש הממשלה נאם בפתיחת ועידת הנשיא . " אני מאמין שהתלות בנפט פוגעת בעולם - ביטחונית ,  כלכלית וסביבתית .  אנחנו חייבים להיפטר מהתלות בנפט .  זה אפשרי "
 
