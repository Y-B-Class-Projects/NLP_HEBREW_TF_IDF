נתניהו התייחס לראשונה לחוק הצרפתי : " לא רוצה שום חוק שקשור לחקירות "
 ראש הממשלה דיבר בישיבת שרי הליכוד ברקע הסערה על החוק ,  שאוסר על חקירת ראש ממשלה מכהן ,  ולדברי גורם בקואליציה ,  הוא  " הבהיר שלא יתקיימו היום הצבעות על חקיקה ".  השרים אלקין ושטייניץ תקפו את יו"ר הקואליציה : " אתה מלבה את האש בקואליציה "
 ראש הממשלה בנימין נתניהו התייחס הבוקר  ( ראשון )  לראשונה לחוק האוסר על קיום חקירות נגד ראש ממשלה בזמן כהונתו ,  וטען כי הוא אינו מעוניין בחוק הקשור בחקירות המתקיימות נגדו בימים אלה . " אני אומר כאן באופן ברור :  אני לא מעוניין בשום חוק הנוגע בחקירות המתנהלות עכשיו שקשורות בי או שמתנהלות עכשיו ואינן קשורות בי ",  אמר נתניהו בישיבת שרי הליכוד בהתייחסו לחוק שאף זכה לכינוי  " החוק הצרפתי ".  גורם בקואליציה טען כי במהלך הישיבה הבהיר נתניהו כי לא יתקיימו היום הצבעות על חקיקה .
 ההתבטאות של נתניהו מגיעה על רקע האיומים של יו"ר הקואליציה דוד ביטן וח"כ דוד אמסלם  ( ליכוד )  לפרק את הקואליציה בעקבות החוק .  נתניהו עשה בשבועות האחרונים מאמץ ניכר להרחיק את עצמו מהמהלכים של ביטן ואמסלם אך בכירים בקואליציה מעריכים כי השניים לא היו פועלים כך ללא אור ירוק מראש הממשלה .
 לקריאה נוספת:ביטן דרש להצביע על החוק הצרפתי ;  ועדת השרים לא תדון בהצעות חוקשרי הליכוד בביקורת על ביטן : " מלהיט את הרוחות בקואליציה"ההצבעה על החוק הצרפתי תידחה ;  מאמץ לקדם חוק איסור המלצות משטרה 
במהלך ישיבת השרים פרץ עימות בין השר להגנת הסביבה זאב אלקין לביטן ,  לאחר שהאחרון ציין כי סיעת הבית היהודי הפרה הסכמים בעניין החוק הצרפתי . " אתה מבעיר את השטח ",  אמר השר אלקין .  לדברי הביקורת הצטרף גם שר האנרגיה יובל שטייניץ . " אתה מלהיט את הרוחות בקואליציה וזה גורם לליבוי אש ",  הטיח בו . " בסוף גם השותפות האחרות יבואו בדרישות כאלה ".  
במהלך הישיבה התייחס נתניהו גם לחוק  " ירושלים רבתי ",  במסגרתו יסופחו למטרופולין ירושלים רשויות מקומיות שמחוץ לתחומי הקו הירוק .  לדבריו ,  החוק ירד מסדר היום בשל לחץ שהופעל על ידי ארצות הברית . " האמריקנים פנו אלינו וביקשו להבין את מהות החוק ",  אמר נתניהו . " כפי שפעלנו מולם בשיתוף פעולה עד עכשיו ,  כדאי לדבר איתם ולתאם מולם .  אנחנו פועלים כדי לקדם ולפתח את ההתיישבות ולא כדי לקדם שיקולים אחרים ".  
שר התחבורה ישראל כץ שיזם את החוק אמר כי  " ראש הממשלה הבהיר שהוא תומך בחוק והייתה פניה של האמריקנים כדי להבין מה הוא אומר .  הוצאנו את הענין המדיני ,  אין פה החלת ריבונות ,  היום אין הצבעות בכלל על חוקים ,  ואני מקווה שעד שבוע הבא הדיאלוג יתקיים ויבהיר להם שזה חוק ישראלי פנימי שבא לחזק את ירושלים בלי קשר למשימות מדיניות ".  

נתניהו התייחס לראשונה לחוק הצרפתי : " לא רוצה שום חוק שקשור לחקירות "
 ראש הממשלה דיבר בישיבת שרי הליכוד ברקע הסערה על החוק ,  שאוסר על חקירת ראש ממשלה מכהן ,  ולדברי גורם בקואליציה ,  הוא  " הבהיר שלא יתקיימו היום הצבעות על חקיקה ".  השרים אלקין ושטייניץ תקפו את יו"ר הקואליציה : " אתה מלבה את האש בקואליציה "
 
