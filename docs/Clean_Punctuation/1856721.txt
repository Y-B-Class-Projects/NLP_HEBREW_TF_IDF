נתניהו : " לפתור המחלוקת עם טורקיה ,  לא נתנצל "
 ירושלים מעוניינת בפתרון המשבר שהתגלע עם טורקיה נוכח פרסום דו"ח פאלמר שחקר את אירועי המשט לעזה .  רה"מ הביע צער על אובדן החיים אך הבהיר כי ישראל לא תתנצל על הרג פעילי ה-IHH
 ( צילום :  גדעון צנטנר ,  עריכת וידאו :  גדי וינסטוק ) 
ראש הממשלה ,  בנימין נתניהו ,  הבהיר כי ישראל מעוניינת בפתרון המשבר עם טורקיה נוכח פרסום דו"ח פאלמר שחקר את אירועי המשט לעזה ועם זאת הדגיש כי ישראל לא תתנצל על הרג פעילי ארגון ה-IHH במהלך ההשתלטות על ספינת ה"מרמרה "  בחודש מאי אשתקד .  בפתח ישיבת הממשלה הבוקר  ( ראשון )  אמר נתניהו כי הדו"ח ,  שפורסם בסוף השבוע האחרון קבע באופן חד משמעי שישראל פעלה בכפוף לדין הבינלאומי בהשתלטות על המשט וכי ועדת פאלמר  " קבעה את מה שידענו מהרגע הראשון  למדינת ישראל הזכות להגן על עצמה ".  עם זאת ,  ראש הממשלה אמר כי ישראל מביעה צער על אובדן החיים , " אני מקווה שתימצא דרך להתגבר על המחלוקת עם טורקיה ,  איננו מעוניינים בדרדור היחסים ". 
דו"ח פאלמר והשלכותיו - כותרות אחרונות:סגן שר החוץ :  הטורקים מאבדים כוח באזור ,  שינהגו בצניעותטורקיה : " נערער להאג על חוקיות המצור על עזה"טורקיה מימשה את איומה :  השגריר הישראלי יגורש
נתניהו דחה את הדרישה הטורקית להתנצלות ישראלית פומבית : " אנחנו לא צריכים להתנצל על כך שחיילי השייטת הגנו על עצמם מול מתקפה אלימה של פעילי ה-IHH ,  אנחנו לא צריכים להתנצל על כך שאנחנו פועלים להגן על הברחת נשק לחמאס ,  ואנחנו לא צריכים להתנצל על כך שאנחנו פועלים להגן על ילדינו ,  אזרחינו ויישובינו ",  אמר ראש הממשלה .  בהמשך ,  הבטיח ראש הממשלה ללוחמי הקומנדו הימי שהשתלטו על המשט ואשר התנצלות בפני טורקיה עלולה לחשוף אותם לתביעות אישיות כי המדינה תגן עליהם . " ללוחמי השייטת אני רוצה לומר :  כשם שאתם מגנים עלינו אנחנו נגן עליכם בכל פורום ובכל מקום ",  אמר .
 דו"ח פאלמר ,  שעיקריו הודלפו לעיתונות ביום חמישי שעבר מצא כי הסגר הימי הישראלי על עזה חוקי ,  לגיטימי וראוי ,  אך כי הדרך בה עצרו כוחות הביטחון הישראלים את המשט הטורקי הייתה מוגזמת ולא אחראית .  הדו"ח מצא עוד כי כוחות השייטת שעלו על סיפון ה"מרמרה "  נתקלו ב"התנגדות מאורגנת ואלימה מצד קבוצת נוסעים ",  ועל כן נאלצו להשתמש בכוח על מנת להגן על עצמם .  הדו"ח המליץ כי ישראל תוציא  " הצהרה בה תביע חרטה "  וכי תשלם פיצויים על הנזק לנפגעים .  אך טורקיה הצהירה כי לא תסתפק בהצהרת חרטה מצד ישראל וכי היא דורשת התנצלות מפורשת ,  פיצויים וסיום הסגר על עזה .
 בעקבות פרסום הממצאים החריף המשבר בין אנקרה לירושלים .  ביום שישי הודיעה אנקרה כי החליטה לגרש את השגריר הישראלי ובכך להוריד את דרג הייצוג בין ישראל לטורקיה ל"מזכיר שני ".  שר החוץ הטורקי אחמט דאווט אולו הוסיף כי ארצו החליטה להשעות את כל ההסכמים הביטחוניים עם ישראל ושהיא לא מכירה במצור של ישראל על עזה .  שר החוץ הטורקי גם אמר ש"ממשלת ישראל אחראית למצב ,  אין דרך חזרה אלא אם כן ,  ישראל תתאים את עצמה לדרישות טורקיה ". 
לפניות לכתב :  pinhas_wolf@walla.com

נתניהו : " לפתור המחלוקת עם טורקיה ,  לא נתנצל "
 ירושלים מעוניינת בפתרון המשבר שהתגלע עם טורקיה נוכח פרסום דו"ח פאלמר שחקר את אירועי המשט לעזה .  רה"מ הביע צער על אובדן החיים אך הבהיר כי ישראל לא תתנצל על הרג פעילי ה-IHH

