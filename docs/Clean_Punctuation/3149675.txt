נתניהו מקדם חוק עוקף בג"ץ אף שהצהיר ש"נוריד חוק שיפגע בביהמ"ש "
 תמיכת רה"מ בפסקת ההתגברות ,  אחרי שהתבטא בעבר כמה פעמים נגד פגיעה במערכת המשפט ,  עלולה להעמיד אותו במבוכה .  באופוזיציה אמרו שהחוק  " יחסל "  את מערכת המשפט ,  וגם בתוך הקואליציה צפויים קשיים
ראש הממשלה בנימין נתניהו הודיע אתמול  ( רביעי )  כי הוא תומך ומקדם חקיקה שתשלול מבג"ץ את האפשרות לפסול חוקים .  באופוזיציה אמרו בתגובה כי מדובר ב"פגיעה קשה "  ו"חיסולה "  של מערכת המשפט .  הצעת החוק שנתניהו מבקש לקדם עוד צפויה להיתקל בקשיים בתוך הקואליציה לאור התנגדותו הנחרצת של שר האוצר משה כחלון ,  אך גם עלולה להעמיד אותו במבוכה מול כמה אמירות שהשמיע בעבר נגד פגיעה בבית המשפט העליון .  
ב-2012 הגיע נתניהו אל בית המשפט העליון ,  על מנת להיפרד מנשיאת העליון היוצאת השופטת דורית ביניש .  בפגישה ,  שבה השתתפו כל שופטי העליון ,  הודיע נתניהו לשופטים כי הוא יגנוז כל הצעת חוק שמטרתה להחליש את בית המשפט העליון . " אני חושב שעצמאות בית המשפט היא דבר מובנה והכרחי ",  הוא אמר . " בישראל בית המשפט היה ,  הינו ויישאר עצמאי .  כל ניסיון להביא דברים שיפגעו בעצמאות בית המשפט נופל .  גנזתי כל הצעה שנועדה לפגוע או לקצץ בכל צורה שהיא בעצמאותו של בית המשפט ".  
באותה תקופה ,  באירוע אחר בבית הנשיא אמר נתניהו דברים דומים ,  ובהם כי הוא מאמין ש"מערכת משפט חזקה ועצמאית היא זו שמאפשרת את קיומם של כל המוסדות האחרים בדמוקרטיה .  בכל מקום שבו אין מערכת משפט חזקה ועצמאית הזכויות אינן יכולות להיות מוגנות .  אני עושה ואמשיך לעשות כל שביכולתי כדי לשמור על מערכת המשפט חזקה ועצמאית .  בחודשים האחרונים גנזתי כל חוק שאיים לפגוע בעצמאות המערכת ואמשיך לפעול כך ובכל פעם שיגיע לשולחני חוק שעלול לפגוע בעצמאות בתי המשפט בישראל - אנחנו נוריד אותו ".  נתניהו הרבה להתייחס לעצמאות בתי המשפט בישראל לאור גל חקיקה באותה תקופה בכנסת נגד מערכת המשפט .  בריאיון לערוץ הכנסת הוא מנה את מספר החוקים שגנז . " זה שאנשים מעלים הצעות - זה חלק מהדמוקרטיה ,  אבל המבחן האמיתי הוא מה עובר ומה לא עובר .  הן בקידומו של דבר נגנזות .  נראה לי שהיה פה עוד אחד מהשבועות האלה האופנתיים שעוברים .  אין סכנה לדמוקרטיה הישראלית ,  היא איתנה ואני ודאי מחויב לה ".  
בישיבת ראשי הקואליציה הנחה נתניהו לקדם חקיקה של פסקת התגברות לפי המודל הבריטי ,  הקובע שלבית המשפט אין סמכות לבטל חוק ,  אלא רק לקבוע כי הוא אינו תואם חוק יסוד .  לפי ההצעה שהציג השר יריב לוין ,  יתוקן חוק יסוד השפיטה כך שרק לכנסת תהיה סמכות לבטל חוקים ובית המשפט יוכל לפנות ליו"ר הכנסת בהמלצה לקיים דיון מחודש בחוק .  
זאת ,  למרות ששר האוצר משה כחלון מתנגד לכל פגיעה במעמד בית המשפט העליון ואף עיגן את התנגדותו לפסקת התגברות במסגרת ההסכם הקואליציוני .  כחלון לא הגיע לישיבת ראשי הקואליציה אך העביר מסר שלפיו הוא מוכן לתמוך בפסקת התגברות נקודתית ומצומצמת בלבד - שתביא פתרון לסוגיית מבקשי המקלט בלבד .  
יו"ר הבית היהודי נפתלי בנט דרש מנתניהו להביא לאישור הממשלה כבר ביום ראשון הצעת חוק שתכלול את פסקת ההתגברות . " אני מודיע בצורה ברורה :  אנחנו נתמוך בכל גרסה של פסקת ההתגברות שיביא ראש הממשלה ,  רק שיביא ",  אמר בנט . " יש לחוקק בטרם תחלוף ההזדמנות ,  אפשר מחר או ביום ראשון בישיבת הממשלה .  יש חוק שכבר מוכן להצבעה מידית ".  מוקדם יותר היום הציע בנט נוסח משלו לחקיקת פסקת ההתגברות .  הנוסח נפסל על ידי נתניהו שביקש לקדם נוסח שמבוסס על המודל הבריטי .  

נתניהו מקדם חוק עוקף בג"ץ אף שהצהיר ש"נוריד חוק שיפגע בביהמ"ש "
 תמיכת רה"מ בפסקת ההתגברות ,  אחרי שהתבטא בעבר כמה פעמים נגד פגיעה במערכת המשפט ,  עלולה להעמיד אותו במבוכה .  באופוזיציה אמרו שהחוק  " יחסל "  את מערכת המשפט ,  וגם בתוך הקואליציה צפויים קשיים

