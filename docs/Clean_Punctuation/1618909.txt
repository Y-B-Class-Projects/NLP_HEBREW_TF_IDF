בן סימון : " יש מגעים חשאיים בין סוריה לישראל "
 ח"כ דניאל בן סימון חשף כי להערכתו ,  מתנהל משא ומתן בין סוריה לישראל  " שעשוי להוביל להסכם ".  על עסקת שליט : " מרואן ברגותי נמצא ברשימה ,  ודנים אם להעבירו לרמאללה או לחו"ל "
" יש מגעים שלא מפרסמים אותם בין סוריה וישראל שעשויים להביא להסכם ",  כך התבטא היום  ( שבת )  ח"כ דניאל בן סימון  ( העבודה )  .  בן סימון ,  שנשא דברים במסגרת אירוע שבת תרבות בבאר שבע .  בן סימון הבהיר כי  " ההסדר עם סוריה הוא נמצא ,  צריך רק לחתום עליו .  אני חושב ,  בשיחות שלא מפרסמים אותן ,  שיש מגעים בין סוריה לישראל ,  שעשויים להביא להסכם ". 
בן סימון התייחס גם לעסקת שליט הנרקמת ואמר כי  " לא מספרים לכם הכל ,  עסקת שליט תצא לפועל תוך שבוע או שבועיים ".  בן סימון הסביר כי  " נתניהו הוא אדם שעשה ויעשה מה שאיש ממפלגת העבודה לא העז לעשות .  אני אומר לכם ,  בעניין הזה הם לא מספרים לציבור את הכל אבל עסקת שליט הייתה תקועה שלוש שנים כי אולמרט לא רצה לשלם את המחיר .  עלה נתניהו ,  העסקה תסתיים שבוע הבא או בעוד שבועיים .  זו החלטה מאוד משמעותית ". 
בן סימון שיבח את נתניהו ואמר כי  " אני חייב במקרה הזה לתת קרדיט לראש הממשלה בנימין נתניהו .  רק בימין מסוגלים לקבל החלטות ,  שבשמאל לא היו מסוגלים לקבל .  הימין מיישם רעיונות שהשמאל הוגה ".  
לדבריו ,  מרואן ברגותי נמצא אף הוא ברשימת האסירים הממתינים לשחרור והדיונים עתה בעניינו מתמקדים בשאלה אם להעביר אותו לרמאללה או להרחיקו לתקופת צינון בחוץ לארץ . " יכול להיות ,  שבעוד שנתיים ,  ישראל תשב איתו למשא ומתן ".  הוא הסביר .  בן סימון הוסיף שהסכם עם סוריה למעשה מגובש כבר וכל מה שנדרש לעשות זה לחתום עליו .
 בתגובה לדברים פירסמה לשכת ראש הממשל הודעה לפיה  " הדברים שמיוחסים בשעה האחרונה כביכול לראש הממשלה בכלי התקשורת בהקשר לגלעד שליט לא נאמרו על ידו מעולם ".  בן סימון עצמו חזר בו לאחר הדברים ואמר כי  " לא שוחחתי כלל עם ראש הממשלה ,  אלא הערכתי זאת על סמך שיחות עם גורמים מדיניים ". 
ח"כ מיכאל בן ארי  ( האיחוד הלאומי )  אמר בתגובה לדברים ,  כי  " כבר מזמן התברר שמי שבחר בנתניהו ,  קיבל ממשלה המונהגת על ידי בן סימונים למיניהם .  כשרוצים לדעת מה נתניהו מתכוון לעשות ,  צריך להקשיב לבן סימון .  השוליים של השמאל האנטי ציוני מנהיגים את ממשלת הליכוד ". 
בתוך כך דיווח הבוקר העיתון  " אל-קודס אל-ערבי "  הרואה אור בלונדון כי חמאס הסכים לוותר על התנאי לשחרר אסירים מקרב ערביי ישראל במסגרת העסקה לשחרור החייל החטוף גלעד שליט .  מקורות המוגדרים 'מהימנים מאד' מסרו לעיתון כי באחרונה הביעו אסירים מקרב ערביי ישראל מרמור ,  זאת לאחר שנודע להם כי שמותיהם הוסרו מרשימת האסירים שישוחררו בעסקת שליט .
 בכיר חמאס בדמשק וחבר הלשכה המדינית של הארגון ,  מוחמד נסר ,  מסר לעיתון כי ארגונו קיבל החלטה עקרונית שלא למסור פרטים על המשא ומתן המתנהל בנושא עסקת שליט . " אם עסקת שליט לא תצא לפועל בסופו של דבר ,  האחריות תוטל על ישראל ",  אמר .  על פי העיתון ,  ברשימה המקורית שהגיש חמאס נכללו שמותיהם של 20 אסירים עם תעודות זהות כחולות אולם כעת חזר בו חמאס מהתנאי .
 המקורות מסרו לעיתון כי תנאי זה הכשיל את המשא ומתן לגיבוש עסקה והם אמרו כי ישראל הבהירה שמדובר בטאבו ישראלי שהיא אינה מתכוונת להפר .  לטענת המקורות ,  אם אכן יוצאו האסירים הללו מרשימת האסירים שישוחררו בתמורה לשליט , " תהא זו הפעם הראשונה שעסקת חליפין בין ישראל לארגון פלסטיני אינה כוללת אסירים מקרב ערביי ישראל ".  המקורות הוסיפו כי ישראל עודנה מסרבת לשחרר את בכיר פתח מרוואן ברגותי ואת מזכ"ל החזית העממית אחמד סעדאת במסגרת העסקה .
  ( עדכון ראשון :  12:59 ) 

בן סימון : " יש מגעים חשאיים בין סוריה לישראל "
 ח"כ דניאל בן סימון חשף כי להערכתו ,  מתנהל משא ומתן בין סוריה לישראל  " שעשוי להוביל להסכם ".  על עסקת שליט : " מרואן ברגותי נמצא ברשימה ,  ודנים אם להעבירו לרמאללה או לחו"ל "
 
