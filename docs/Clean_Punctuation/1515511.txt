נתניהו : " לא יוטל מע"מ על הירקות והפירות "
 בתום יום רב טלטלות ,  ושעות מספר לאחר ששר האוצר הודיע כי המע"מ יוטל ,  רה"מ הודיע כי לא יהיה מע"מ על הפירות והירקות .  במקום זאת תוקטן ההפחתה במס הכנסה ב-2010
סאגת המע"מ על הפירות - כן או לא - נחתמה הערב ,  כאשר ראש הממשלה בנימין נתניהו הודיע ,  כי לא יוטל מע"מ על הפירות והירקות .
" חלק מתפקיד ראש הממשלה זה להיות קשוב לרחשי הלב של הציבור ",  אמר נתניהו . " בימים האחרונים אני שומע את אזרחי ישראל בעניין הטלת המע"מ על הפירות והירקות ,  והגעתי למסקנה שזו לא העת להטילו .  ביקשתי משר האוצר למצוא כיצד אפשר לאזן את אובדן ההכנסות ".  
שר והאוצר יובל שטייניץ שהתבטא מוקדם יותר כמי שאומר  " שהמע"מ יוטל עם או בלי ש"ס "   ( שהתנגדה נמרצות להטלת המע"מ )  אמר בתגובה להודעת רה"מ ,  כי  " אינני מאושר מההחלטה ,  אך אני מכבד את הכרעת ראש הממשלה ". 
שטייניץ הוסיף : " בעצה אחת החלטנו ,  כמו שהתחייבנו ,  לא להרחיב את מסגרת הגרעון ,  לשם כך החלטנו על שני צעדים :  נקטין את הפחתת מס ההכנסה ל-2010 במחצית ,  כאשר נרד מ-46% מס ל-45% .  בנוסף ,  אנחנו דוחים את הקדמת ההפחתה למס החברות שב-2010 יירד מ-26% ל-24% .  הצעדים הללו מקנים את אותם מקורות שהיו אמורים להגיע מהמע"מ על הפירות והירקות ". 
שטייניץ אמר לאחר ההודעה לעיתונאים כי  " הדיונים על ההחלטה התנהלו במשך השבועיים האחרונים .  לא הצלחתי לשכנע את ראש הממשלה ואני פועל לפי הכרעתו .  לעניות דעתי ,  מס ערך מוסף צריך להיות אחיד לכל המוצרים והפטור הוא טעות שהיה נכון לבטלה .  עם זאת עמדנו על עקרון ברזל שמסגרת הגרעון לא תיפגע .  אנחנו לא ממשלה לחיצה ,  ראש הממשלה קיבל את ההחלטה מטעמים של התחשבות ברחשי לב הציבור .  אני לא קורא לזה התקפלות ". 

נתניהו : " לא יוטל מע"מ על הירקות והפירות "
 בתום יום רב טלטלות ,  ושעות מספר לאחר ששר האוצר הודיע כי המע"מ יוטל ,  רה"מ הודיע כי לא יהיה מע"מ על הפירות והירקות .  במקום זאת תוקטן ההפחתה במס הכנסה ב-2010

