רה"מ בדרכו לארה"ב :  ילחץ לפעול בנושא אירן
רה"מ יבקר לראשונה בכהונתו בארה"ב וביום שני ייפגש עם אובמה .  לפי ההערכות נתניהו לא יכריז על הצורך בפיתרון 2 המדינות וייבקש מאובמה לפעול בנחרצות בנושא האירני
מטוסו של ראש הממשלה בנימין נתניהו המריא הלילה  ( שבת )  לארצות הברית .  זהו ביקורו הראשון של נתניהו כראש ממשלה בארצות הברית .  ביום שני ייפגש נתניהו עם נשיא ארה"ב ברק אובמה ,  וטרם ידוע מה יאמרו השניים בפגישתם .  ההערכה היא שנתניהו לא יתחייב באופן ברור לפתרון שתי המדינות לשני עמים ויתנה הצהרה שכזו בהצהרה מצד הרשות הפלסטינית כי היא מכירה בישראל כמדינה יהודית .  יש לציין ,  כי גם אם ירצה נתניהו לאמץ את פיתרון שתי המדינות ולהצהיר על כך ,  הוא יתקשה לעשות כן בשל התנגדות חריפה מבית .  כמו כן ,  נתניהו יתנער כנראה מסיכומי ועידת אנאפוליס .  
הערכה נוספת היא שנתניהו יסביר לאובמה כי הוא מתכוון לקדם את התהליך מול הפלסטינים בשלושה מסלולים מקבילים  כלכלי ,  מדיני וביטחוני .  בשבוע שעבר אמר נתניהו כי הוא מתכוון להסיר מחסומים  " בירוקרטים "  ביהודה ושומרון ולאפשר מעבר של פלסטינים ,  זאת כנראה כדי לרכך את הממשל האמריקאי לקראת הגעתו .  
נתניהו ידרוש מאובמה פעולות נחרצות יותר בנושא האירני ויבקש לקצוב בזמן את השיחות של ארה"ב עם טהרן .  יש לציין ,  כי למרות שהפגישה צפויה להיות לפי כל כללי הטקס וברוח טובה ,  היא עתידה לעצב את אופי היחסים בין ממשלת נתניהו לממשל אובמה בשנים הקרובות .
 שר החינוך גדעון סער ,  המקורב לראש הממשלה ,  אמר אמש כי ראש הממשלה מתכוון לקדם את התהליך עם הפלסטינים במסלול הכלכלי ,  המדיני והביטחוני . " צריך לזכור שההסכם האחרון שנחתם בינינו לבין הפלסטינים הוא הסכם וואי פלנטיישן מלפני 10 שנים ".  שר הביטחון אהוד ברק ,  אמר זמן קצר לפני צאתו של נתניהו לביקור בארצות הברית ,  כי  " בתוך שלוש שנים אפשר להשיג הסדר אזורי עם שכנינו ".  בראיון לתכנית  " פגוש את העיתונות "  בערוץ 2 אמר ברק ,  כי  " אנחנו צריכים לשכנע את האמריקאים ברצינות שלנו ללכת להסדר אזורי ".  הוא הוסיף כי לאחר שיושג , " ייתכן כי יידרשו חמש שנים נוספות כדי לבצע אותו ".  
" חיוני לגשת מהר לוושינגטון ,  לפני שהממשל יגבש את דפוס הפעולה שלו לגבי המזרח התיכון ",  אמר שר הביטחון . " אנחנו צריכים לגבש את עמדת הממשלה .  הדיונים בחדרים סגורים ענייניים ומעמיקים .  אני מאמין שמה שכתוב בקווי היסוד של הממשלה יקרה בפועל .  אני חושב ומאמין שנתניהו יוכל לומר לאובמה :  אנחנו מוכנים ללכת לתהליך מדיני ,  שבסופו יהיו שני עמים שישכנו בשלום ובכבוד זה לצד זה ". 

רה"מ בדרכו לארה"ב :  ילחץ לפעול בנושא אירן
רה"מ יבקר לראשונה בכהונתו בארה"ב וביום שני ייפגש עם אובמה .  לפי ההערכות נתניהו לא יכריז על הצורך בפיתרון 2 המדינות וייבקש מאובמה לפעול בנחרצות בנושא האירני

