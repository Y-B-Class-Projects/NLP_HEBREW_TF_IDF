 " נתניהו הורה למוסד לצמצם את פעולותיו באירן "
 השבועון טיים דיווח כי לפי מקורות ישראלים בטחוניים ,  בירושלים חוששים כי הפעולות החשאיות באירן ייחשפו בפני האירנים .  בין המבצעים שצומצמו - פעולות לחיסול מדעני גרעין
בתקופה האחרונה ,  צמצם המוסד במידה ניכרת את פעילותו החשאית באירן - כך דיווח אמש  ( שישי )  השבועון האמריקני טיים .  לפי כתב העיתון ,  המצטט דברים שמסרו לו מקורות ביטחוניים ישראליים ,  בירושלים חוששים כי פעולות המוסד באירן יתגלו וייחשפו בפני האירנים .  זאת ,  נוכח כמה טענות שהעלו בטהרן בגין הצלחתם ,  לכאורה ,  של שירותי הביטחון המקומיים ,  בחשיפת מרגלים זרים בשטחם .
 לפי השבועון ,  ראש הממשלה ,  בנימין נתניהו ,  הורה לאנשי המוסד להפחית בעשרות אחוזים את המבצעים שהם מקיימים באירן .  ככל הנראה ,  הוא חושש מכישלון של פעולה שתיחשף , " בסגנון פעולת חאלד משעל ".  ניסיון חיסולו של בכיר חמאס בעמאן ב-1997 אילץ את ישראל להבהיל אליו נסיוב לרעל שהוחדר לאוזנו ולהתנצל בפני הארמון בירדן . " ביבי בטראומה מתקרית משעל ",  אמר גורם רשמי , " הוא מפחד מכישלון נוסף ומדבר-מה שיתפוצץ לו בפנים ". 
גורם שצוטט בדיווח רומז כי במערכת הביטחון ,  ובעיקר במוסד ,  יש אי-שביעות רבה מההחלטה ,  המצרה את צעדי המוסד ופוגמת בכשירותו .  השבועון ציטט גם מקור ביטחוני בישראל שאמר כי המבצעים שצומצמו הם בין היתר פעולות לחיסול מדענים בתכנית הגרעין של אירן וחבלות שנועדו לפגוע בבסיסים צבאיים של משמרות המהפכה .  כמו כן ,  הופחתו פעולות איסוף המודיעין באירן ,  מחשש שיתגלו .  
בחודש שעבר אישרו גורמים בממשל האמריקאי כי סדרת פעולות ההתנקשות בשנים האחרונות ,  בה חוסלו מאז 2007 לפחות חמישה מדענים המעורבים בתוכנית הגרעין של אירן ,  נעשו על ידי ארגון הטרור המקומי  " מוג'הדין חאלק ",  שמקבל מימון ,  אימונים ונשק משירותי המודיעין של ישראל .  הדיווח הופיע בכתבה של רשת NBC בנושא בתוכנית  " רוק סנטר "  של בריאן וויליאמס .  לפי הדיווח ,  בממשל אובמה מודעים למסע החיסולים הישראלי ,  אולם לא מעורבים בו באופן פעיל .
 דברים דומים בעניין קשרי ישראל והמוג'הדין בהקשר לחיסול המדענים פורסמו בחודשים האחרונים על ידי הבלוגר היהודי-אמריקאי ריצ'רד סילברסטיין ,  המרבה לסקר את החזית הישראלית-אירנית ,  וגם שלטונות אירן טענו בעבר טענות כאלו - אולם זו הייתה הפעם הראשונה שניתן לכך אישור מגורם נוסף .  לאחר ההתנקשות האחרונה בשרשרת ,  במדען מוסטפא אחמדי רושאן בינואר האחרון ,  פורסמו מספר דיווחים כלליים יותר שקשרו בין החיסול לישראל ,  ובין היתר אף צוטטו במגזין  " טיים "  גורמים מערביים בכירים שטענו כי המוסד עומד מאחורי הפעולה .
 בכתבת NBC התראיינו גם העיתונאי הישראלי רונן ברגמן ,  ומוחמד ג'וואד לריג'אני ,  עוזרו הקרוב של המנהיג האירני העליון ,  עלי חמינאי  ( ואחיו הבכור של יו"ר הפרלמנט עלי לריג'אני )  - שפירט לגבי הידוע למשטר האירני על קשרי ישראל והמוג'אהדין . " מערכת היחסים מאוד מורכבת וקרובה ",  הסביר . " הישראלים משלמים להם ,  וכמה מפעילי הארגון מספקים לישראל מידע .  ישראל מספקת גם תמיכה לוגיסטית ". 
עוד באותו נושא"ישראל השתמשה בארגון טרור לחיסול מדענים באירן"גורמי מודיעין מערביים :  המוסד חיסל את המדען האירנימי מחסל את מדעני הגרעין האירנים ?   

" נתניהו הורה למוסד לצמצם את פעולותיו באירן "
 השבועון טיים דיווח כי לפי מקורות ישראלים בטחוניים ,  בירושלים חוששים כי הפעולות החשאיות באירן ייחשפו בפני האירנים .  בין המבצעים שצומצמו - פעולות לחיסול מדעני גרעין

