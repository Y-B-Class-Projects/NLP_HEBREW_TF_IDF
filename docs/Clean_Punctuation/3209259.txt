נתניהו בטקס מינוי הנגיד :  בטוח שנצלח את הסערה בשוק ההון
הנשיא ריבלין ,  ראש הממשלה ושר האוצר כחלון השתתפו בטקס מינוי הנגיד אמיר ירון שיחליף את קרנית פלוג ששימשה בתפקיד בחמש השנים האחרונות . " המשק איתן ומייצר תחרות ",  אמר נתניהו על רקע ירידות השערים בבורסה . " אמיר ,  אנחנו מאמינים בך להצליח במשימה ",  אמר ריבלין
- פרופ' אמיר ירון קיבל את כתב המינוי ויחליף את ד"ר קרנית פלוג- נתניהו על רקע הירידות בבורסה : " המשק איתן ומייצר תחרות "-  כחלון : " עובדים בצמוד לבנק ישראל כדי לצמצם פערים "-  הנגיד הנכנס : " בנק ישראל צריך לפעול בעצמאות מוחלטת "-  הבוקר נפתח בהתייצבות בבורסה לאחר הירידות של אתמול 
ראש הממשלה בנימין נתניהו אמר היום  ( שני )  כי  " אני בטוח שנצלח את הסערה בשוק ההון .  המשק איתן ומייצר תחרות ".  ראש הממשלה אמר את הדברים על רקע ירידות השערים החדות בבורסה ,  בטקס חילופי נגיד בנק ישראל .  פרופ' אמיר ירון נכנס לתפקידו ויחליף את ד"ר קרנית פלוג שמשמשת בתפקיד מאז שנת מאז שנת 2013 .  
נתניהו הוסיף כי  " על פי נתוני הלמ"ס ,  המעמד הנמוך קיבל את העלייה הגדולה ביותר וזה צימצום הפערים שיש עוד דרך אבל אם נמשיך יהיה צמצום גדול ".  נתניהו בירך את הנגיד הנכנס ואמר כי  " כשאתה מעמיד מישהו בעמדה עוצמתית ,  אתה רוצה שהוא ידע לשקול את הדברים העניינים ולסמוך על עמוד השדרה של אותו אדם וכך החלטנו כאן ". 
עוד בוואלה !  NEWS:הערכה בצה"ל :  החמושים שהתקרבו לגבול בגולן - כוח סורי שתעה בדרךחתונת הטרור :  תושבי מזרח י-ם נאשמים שהשמיעו שירי הלל לחמאסברקע ההערכה כי הממשלה תתפרק :  ראשי הקואליציה ידונו בחוק הגיוס  
" אני מודה לאמיר על כך שלקח את התפקיד ואני רוצה לומר לך ביום הזה עם כניסתך לתפקיד שאנחנו צריכים להציב אנשים במקום שתפור למידותיהם ,  וכאן לקחנו אותך מחוץ לארץ בשביל לבצע את התפקיד ",  אמר ראש הממשלה והוסיף כי  " בעשור האחרון אנחנו משקיעים מאמצים בלתי פוסקים להעמיד את הכלכלה על רגליה האחוריות .  ישראל ריכוזית מאוד אבל בכל זאת צמחה בזכות היצירה ". 
נתניהו התייחס לרפורמות הכלכליות ולשוק החופשי שקידם בתקופתו ואמר כי  " שחררנו את הכלכלה הישראלית והפכנו אותה לכלכלה חופשית ,  הפרטנו מסים מעודדים שוק חופשי תוך התייעצות מתמדת עם בנק ישראל והאוצר- כל אלה יצרו מקומות עבודה ובעקבות התחרות בשוק השכר עולה .  אני מדבר על האוכלוסיה החרדית והערבית שהרפורמות הכריחו אותם להיכנס לשוק העבודה ".  
בפתח הטקס אמר הנשיא ריבלין לירון כי הוא  " האדם הנכון ,  בתפקיד הנכון ובזמן הנכון ,  ברוך הבא .  אנחנו נפגשים בבוקר ואולי בפתחה של תקופה מבחינה כלכלית ופיננסית ".  
" לאורך השנים מנהיגי הכלכלה הישראלית ניווטו אותה בקרו רוח ובתבונה באתגרים כלכליים וגרמו ליציבות המשק הכלכלית .  אני בטוח שאלו ימשיכו לנווט אותנו במים הסוערים ",  הוסיף ריבלין .  הנשיא הוסיף כי  " בישראל שבה יוקר המחיה גבוה ,  והפריון והשכר נמוכים האנשים עובדים קשה ונשאר להם מעט בין השכר למחיה .  לאחרונה הצטמצם הפער ,  אך עם זאת יש אזרחים שנשארו מאחור ".  
" כשהפריון נמוך ומעמד הביניים לא יכול לסגור את החודש יהיה לנו קשה לטפל בנושא .  המשימה הגדולה שלנו היא לוודא שאף ישראלי לא נשאר מאחור .  אמיר ,  אנחנו מאמינים בך להצליח ".  
הנגיד הנכנס ירון אמר כי  " בנק ישראל צריך לפעול בעצמאות מוחלטת ,  שמאפשרת עבודה מיטבית של הבנק וזה יבטיח שהסביבה העסקית תמשיך לראות בבנק שגורם אמין ומקצועי ".  ירון הוסיף כי  " בנק ישראל יוביל את יציבות המערכת הפיננסית בישראל .  חשוב ליישם תקציב רב תקופתי בתוואי תקציבי אמין .  הממשלה מחליטה על חלוקת העוגה אך רצוי ואפשר לבדוק את סדרי העדיפויות ,  הבנק יסייע בכך ".  
" ההחלטות משליכות אחת על השנייה .  היחסים בין הבנק לממשלה צריכים להיות פתוחים וכנים ,  יש בי אופטימיות כזאת ",  אמר ירון .  שר האוצר משה כחלון אמר בטקס כי  " עוצמה של מדינה נמדדת בכלכלה שלה .  עלינו מוטלת האחריות להמשיך במצב הטוב ,  הוא חזק מאי פעם .  צמיחה ראלית של מעל 10% בשנים האחרונות ,  שכר ממוצע גבוה ,  העלאת שכר המינימום ".  

לדברי שר האוצר , " זאת משימה מאוד קשה לצמצם פערים אבל הם הצטמצמו בגלל כמה סיבות .  שכר המינימום שעלה צמצם פערים .  קלטנו הרבה עובדי קבלן שתורמים הרבה .  בתקופה האחרונה עבדנו בצורה הדוקה עם בנק ישראל ,  ויש מטרה אחת משותפת כיצד לצמצם פערים .  לפעולות אלו יש חלק מכריע לבנק ישראל .  המטרה שלנו היא להרחיב את המשק והכלכלה ולהכניס עוד אוכלוסיות למעגל העבודה .  34 מיליארד שקלים הושקעו במקומות בהם הפערים היו גדולים ". 
המסחר בבורסה בתל אביב נפתח היום במגמת עלייה ,  וזאת לאחר ההתרסקות אתמול ,  כשהמדדים המובילים עולים בפתיחה במחזור נמוך .  מדד ת"א 35 עולה 0.7% ,  מדד ת"א 90 ללא שינוי ומדד הבנקים עולה 0.5% .  המסחר בתל אביב צפוי להיפתח היום בירידות ,  לאחר שאתמול ננעל בירידות חדות ,  במחזור מסחר חריג יחסית לימי ראשון שהסתכם ב-1.6 מיליארד שקל .  מדד ת"א-35 צנח אתמול בסיום המסחר ב-5.1% ,  לאחר שבמהלך היום צלל 6.2% .  
הירידות החדות נרשמו בהובלת פריגו שצללה 28% - ומה שסימן את הירידה החדה ביותר מאז שנת 2011 ;  טבע צנחה ב-8% ,  מדד ת"א-90 איבד 4.2% ,  מדד הבנקים צנח 4.1% ,  מדד ת"א ביומד התרסק ב-7.85% ,  ומדד ת"א גלובל בלוטק נפל 5.66% .  

נתניהו בטקס מינוי הנגיד :  בטוח שנצלח את הסערה בשוק ההון
הנשיא ריבלין ,  ראש הממשלה ושר האוצר כחלון השתתפו בטקס מינוי הנגיד אמיר ירון שיחליף את קרנית פלוג ששימשה בתפקיד בחמש השנים האחרונות . " המשק איתן ומייצר תחרות ",  אמר נתניהו על רקע ירידות השערים בבורסה . " אמיר ,  אנחנו מאמינים בך להצליח במשימה ",  אמר ריבלין

