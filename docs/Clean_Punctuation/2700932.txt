נתניהו לסוכנות מוסד : " אתן וונדר-וומן אמיתיות "
 12 אנשי מוסד ,  בהם 4 נשים ,  קיבלו תעודות הצטיינות  " על התייצבותם בחזית סיכול איום הנשק הבלתי קונבנציונאלי ".  הנשיא פרס : " מלא גאווה מלוחמות המוסד שהן אמהות לילדים "
 נשיא המדינה ,  ראש הממשלה וראש המוסד העניקו הערב  ( חמישי )  בבית הנשיא תעודות הצטיינות ל-12 סוכני מוסד מצטיינים ,  בהם ארבע נשים . " כשאני מאשר את המבצעים שלכם אני נפעם מהתעוזה ומהדמיון שלכם שלא יודע גבולות ",  אמר ראש הממשלה בנימין נתניהו ,  ופנה לסוכנות המוסד המצטיינות : " את מה שגל גדות תעשה בסרט כוונדר-וומן ,  אתן עושות בחיים האמתיים ".  נשיא המדינה ,  שמעון פרס ,  אמר במהלך הטקס : " אני מלא גאווה מלוחמות המוסד המצטיינות שהן אמהות לילדים המגינות על בני עמן ".  12 הסוכנים המצטיינים קיבלו את האות ההצטיינות מהנשיא על  " התייצבותם בחזית סיכול איום הנשק הבלתי קונבנציונאלי ,  המאבק בטרור ומניעת איומים אחרים על מדינת ישראל ". 
עוד בוואלה !  חדשות:לקראת משבר ?  הפלסטינים דחו את הסדרי הביטחון של קריפריז :  בשר עטלפים וקיפודים - ללא ידיעת הלקוחותמה עושים כשמאבדים שליטה על המכונית בנהיגה ?  
המצטיינים והמצטיינות הם סוכני מוסד צעירים וותיקים ,  שעוסקים בתחומי עשייה מגוונים של הארגון ,  בפעילות מבצעית ,  באיסוף וניתוח מודיעין ,  בטכנולוגיה ותפקידי מטה .  בהודעת בית הנשיא נכתב כי בין המצטיינים  " בלטו שתי לוחמות נועזות ,  על עבודתן בזירות מאיימות ,  תוך סיכון חייהן ותוך הפגנת תעוזה וקור רוח .  האחת ,  אשת מבצעים שנטשה קריירה מבטיחה ונרתמה לעבודה בזירות המאיימות ביותר לישראל ,  תוך התמודדות עם יריבינו העוינים ביותר ".  לוחמת נוספת ,  לפי ההודעה , " הגיעה להישגים יוצאי דופן בתחומי העשייה והביצוע ובכך סייעה רבות לקידום יעדי המוסד .  בנוסף ,  תרמה רבות לפיתוח תחום ייחודי אשר תרם להרחבת מעטפת הביצועים .  המשותף לשתיהן הוא שבמקביל להיותן לוחמות נועזות ,  הן אימהות ומתחזקות קן משפחתי למופת ". 
בנוסף לסוכנות המוסד ,  קצין איסוף בארגון זכה לקבל תעודת הוקרה והצטיינות  " על חשיבתו פורצת הדרך ,  ביצועיו יוצאי הדופן ויכולותיו הייחודיות ,  שהביאו להשגת יעדי המוסד לשמירת האינטרסים הביטחוניים של מדינת ישראל ".  מצטיין נוסף מגיע מהתחום הטכנולוגי - תחום בעל חשיבות רבה במוסד . " בזכות יכולתו לזהות את הפוטנציאל שבטכנולוגיה ולהביאה לכדי מערכת מבצעית המניבה מודיעין ,  הוא הפך לעמוד תווך בארגון .  חבריו מספרים כי על אף שחברות היי-טק רבות מחזרות אחריו ,  הוא בחר להישאר במקום בו יכול לתרום למדינה ולמצות את יכולותיו יוצאות הדופן ",  נכתב בהודעה .  
הנשיא פרס ,  שבפתח דבריו הצדיע לסוכני ארגון הביון של ישראל ,  אמר : " נפגשתי עם אנשי מודיעין מכל העולם ,  ואני יכול להגיד מניסיון - המוסד הוא ארגון הביון הטוב בעולם .  סוכני המוסד נדרשים להפגין חוכמה ,  שליטה עצמית ,  אומץ לב מדהים ,  תחבולה ,  אימפרוביזציה ,  זהירות וזריזות .  השירות שאתם עושים למען המדינה לא יסולא בפז .  אתם ארגון קטן הפועל בעולם גדול ,  ישראל מוקפת בכל כך הרבה אויבים ובכל כך מעט ידידים .  עבורכם ,  כל יום הוא בלתי צפוי ובלתי ידוע ". 
ראש הממשלה נתניהו אמר כי  " אזרחי ישראל לא יודעים מה אתם עושים ,  אבל אני יודע איזה דברים עצומים אתם עושים למען ביטחונה של המדינה .  כשאני מאשר את המבצעים שלכם אני נפעם מהתעוזה ומהדמיון שלכם שלא יודע גבולות ".  הוא הוסיף : " שמעתי את הסיפורים של 12 המצטיינים והמצטיינות ,  ואני רוצה להגיד לכם שאף על פי ששמכם הפרטי אינו ידוע ,  בזכותכם שמו של המוסד הולך לפניו .  תודה לכם בשם אזרחי מדינת ישראל ". 
ראש המוסד תמיר פרדו ,  אמר במהלך הטקס : " עוצמתו של המוסד באנשיו ,  במשרתים בו בתושייה ,  בדבקות במשימה בחשיבה יוצרת מחוץ לקופסה ,  לצד צניעות ויושרה ,  באמצעותם ניתן להכריע מערכות ,  גם אלו הנראות בלתי אפשריות ואף בלתי הגיוניות ".  

נתניהו לסוכנות מוסד : " אתן וונדר-וומן אמיתיות "
 12 אנשי מוסד ,  בהם 4 נשים ,  קיבלו תעודות הצטיינות  " על התייצבותם בחזית סיכול איום הנשק הבלתי קונבנציונאלי ".  הנשיא פרס : " מלא גאווה מלוחמות המוסד שהן אמהות לילדים "
 
