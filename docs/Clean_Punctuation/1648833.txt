נתניהו ללבני :  מסתפקת בניירות נגד טילים
חילופי דברים חריפים בין רה"מ ויו"ר האופוזיציה בוועדת חוץ וביטחון .  נתניהו פנה ללבני ואמר כי  " ניירות בלבד לא יעצרו את הטילים ".  לבני השיבה לרה"מ  " גרמת לחוסר אמון בישראל ".  בנושא האירני אמר נתניהו כי העולם מתנהל באיטיות אל מול סכנת הגרעין האירני
 ( צילום:גדעון צנטנר .  עריכה:גדי וינסטוק ) 
ראש הממשלה בנימין נתניהו ויו"ר האופוזיציה ציפי לבני ניהלו היום  ( שלישי )  ויכוח חריף בוועדת חוץ והביטחון של הכנסת .  הוויכוח עסק בנושא הצבת חיילים ישראלים בצד המזרחי של הגדה במסגרת הסדרי הקבע .  
נתניהו תקף את לבני ואמר : " אני מבין שבשביל יו"ר האופוזיציה מספיק נייר כדי להבטיח שלא ייכנסו טילים .  נוכחות ישראלית היא תנאי הכרחי להבטחת הביטחון של אזרחי ישראל ולכך שהשלום יחזיק מעמד .  יש לכך הסכמה בציבור הישראלי ,  שדורש גיבוי ביטחוני חזק לכל הסדר שלום .  כך אני מבין את המנדט שלי מהציבור ,  זה בדיוק ההבדל בינינו וזו הסיבה שהציבור בחר בי ". 
מנגד השיבה לבני : " אתה לא רואה את ההידרדרות החמורה שחלה במעמדה של ישראל בעולם כולו ,  בין היתר כתוצאה מהמדיניות שלך .  גרמת לחוסר אמון בישראל .  אתה צריך להבין באופן אישי את ההכרעה הנדרשת .  לבני המשיכה וטענה בפני ראש הממשלה כי  " מרוב שאתה מדבר על טנגו בשלושה או בשניים ,  נראה שאתה יותר עסוק בריקוד מאשר בתוצאה .  אני מציעה לך  תמשיך את המו"מ מהמקום בו אבו עלא ואני הפסקנו ,  ללא הצעות אולמרט ". 
לבני המשיכה וטענה : " ניהלתי את המו"מ באופן שקט ,  תוך עמידה על כל צרכי הביטחון ,  כפי שאתה בעצמך יודע מהחומר .  ההבדל בינינו הוא שאני עומדת על הדברים באופן תקיף בחדר הדיונים ,  ואתה צועק אותם בחוץ ,  אולי כדי להיראות יותר חזק ,  אולי כדי ליצור בידול מאיתנו ,  אולי כדי ליצור מכשול נוסף .  אתה פוגע בביטחון ,  אתה מרחיק את ההסדר ובמקום מו"מ - יש צעקות הדדיות ". 
נתניהו השיב לה בנושא וטען כי ישראל אינה מחוייבת לוויתורים שהציעו לבני ואולמרט . " לא ייתכן שכל פעם דורשים ממדינת ישראל להיכנס למו"מ עם הפלסטינים ,  אשר מגיעים אליו עם תביעות כמעט סופיות ",  אמר נתניהו .  הוא הפציר בלבני : " בואי וספרי על מה ויתרתם .  בכל פעם ,  אתם על סף הגעה להסכם ,  ואולם ,  אף פעם לא הגעתם להסכם ". 
נתניהו התייחס בוועדה גם לסוגיית הגרעין האירני ולהתנהלות הקהילה הבינלאומית בנושא . " מרוץ החימוש של 'הרכבת' האירנית מתקדם בקצב מהיר יותר ביחס להתקדמות הקהילה הבינלאומית ,  שפועלת יותר כמו מכונית מקרטעת ".  ראש הממשלה הרחיב וטען כי הסנקציות המתגבשות בעולם מעידות על התקדמות פוליטית ,  אך לדבריו ,  בשלב זה הן אינן אפקטיביות . " בלי סנקציות - זה לא יהיה אפקטיבי ". 
לגבי המשלחת בראשות המשנה לראש הממשלה והשר לנושאים אסטרטגיים ,  משה  ( בוגי )  יעלון ,  שיצאה לסין ,  אמר נתניהו כי  " לסין יש עניין לחזק את שיתוף הפעולה עם ישראל בקשת רחבה של נושאים ".  נתניהו הוסיף כי שיתוף הפעולה בין המדינות הוא חשוב במאבק בזירה האירנית .  
ביחס להתבטאויות האחרונות של נשיא רוסיה ,  דימיטרי מדבדב ,  שטען כי הוא מוכן לשקול סקנציות  " חכמות "  כנגד אירן ,  אמר נתניהו : " לא קיבלתי הבטחה שרוסיה תצטרף לחבילת הסנקציות ,  אבל ראיתי בביקורי כי ברוסיה גם מתגבשת ההבנה של סכנות תוכנית הגרעין האירנית ,  איומה על יציבות האזור ושלום העולם ". 
נתניהו גם התייחס לעסקת שליט ואמר כי ישראל מוכנה לשחרר אסירים פלסטינים במסגרת עסקת שליט ,  כל עוד ניתן יהיה להבטיח שאותם אסירים לא יצליחו לפגוע בשנית בישראל . " ישראל אמרה למתווך הגרמני כי היא מוכנה לשחרר אסירים כדי להביא את גלעד הביתה בריא ושלם ",  אמר .  נתניהו הוסיף כי  " ישראל ממתינה מזה שלושה חודשים לתשובת חמאס ,  ובחמאס לא ענו ". 

נתניהו ללבני :  מסתפקת בניירות נגד טילים
חילופי דברים חריפים בין רה"מ ויו"ר האופוזיציה בוועדת חוץ וביטחון .  נתניהו פנה ללבני ואמר כי  " ניירות בלבד לא יעצרו את הטילים ".  לבני השיבה לרה"מ  " גרמת לחוסר אמון בישראל ".  בנושא האירני אמר נתניהו כי העולם מתנהל באיטיות אל מול סכנת הגרעין האירני

