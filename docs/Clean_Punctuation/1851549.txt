טורקיה : " לא נשקם היחסים עם ישראל ללא התנצלות "
 לאחר סירובו של ראש הממשלה נתניהו לבקשת ארה"ב להתנצל בפני טורקיה על אירועי המשט ,  הודיע ראש ממשלת טורקיה ארדואן כי לא יחול שיפור ביחסים בין המדינות ללא התנצלות ופיצוי להרוגים
 ( צילום :  רויטרס ,  עריכת וידאו :  טל רזניק ) 
ראש ממשלת טורקיה ,  רג'פ טייפ ארדואן ,  אמר בצהריים  ( רביעי )  כי לא יחול כל שיפור ביחסים בין ישראל למדינתו ,  עד שירושלים תתנצל על אירועי המשט לעזה ותפצה את משפחות ההרוגים .  בשיחה עם כתבים ,  הוסיף ארדואן כי תנאי נוסף לחידוש היחסים הדיפלומטיים במלואם הוא שישראל תסיר את  " המצור מעל הפלסטינים ".  ארדואן הוסיף כי  " מעכשיו ,  יש לנו מספר אפשרויות לעתיד .  משפחות הקורבנות ינקטו בצעדים בנושא זה ,  וגם אנחנו ננקוט בצעדים ".  
קודם לכן פורסם כי ראש הממשלה ,  בנימין נתניהו ,  הצהיר בפני ארצות הברית שישראל אינה מוכנה ,  בשלב זה ,  להתנצל על הריגת תשעה מנוסעי ספינת המרמרה ,  ועל עצירתה בכוח בלב ים בשנה שעברה .
 למרות בקשתה של מזכירת המדינה האמריקאית ,  הילרי קלינטון ,  נתניהו אמר כי לפי שעה אין בכוונת ישראל להתנצל ,  וכי הוא ממתין לפרסום דו"ח ועדת פאלמר החוקרת את אירועי המשט ,  או לדו"ח של מזכ"ל האו"ם ,  באן קי מון ,  בעניין .
 עוד על משבר היחסים עם טורקיה:קלינטון ביקשה התנצלות בפני טורקיה - נתניהו סירב"נתניהו חזר בו מהסכם פיוס עם טורקיה"השר יעלון : " הדרישה הטורקית להתנצלות - חצופה"ברק : " נשקול התנצלות לטורקיה בשל 'בעיות' במרמרה "
 לדברי הגורם ,  בשיחה שקיימו השניים אתמול ,  ביקשה קלינטון בשנית מראש הממשלה שישראל תתנצל על הפעולות שביצעו חיילי צה"ל על סיפון המרמרה ,  שכתוצאה מהן נהרגו תשעה בני אדם .  על פי ההערכות ,  דו"ח פאלמר צפוי למתוח ביקורת חריפה על פעולות ישראל במשט ,  אך יקבע כי הסגר על עזה הוא חוקי ,  כמו גם ההחלטה לעצור את המשט .
 בשבוע שעבר חזר בו נתניהו ממתווה שגובש להסכם פיוס עם טורקיה .  ישראל וטורקיה הסכימו לפני כשלושה שבועות ,  בתיווך אמריקאי ,  כי ישראל תתנצל על  " טעויות טקטיות "  שבוצעו במהלך ההשתלטות על הספינה  " מאווי מרמרה "  במאי 2010 ותעביר כספים לקרן למען הנפגעים בפעולה ,  בעוד טורקיה תתחייב לא לתבוע את ישראל או את החיילים שנטלו חלק בהשתלטות על הספינה .  עם זאת ,  מלשכת ראש הממשלה נמסר היום בתגובה כי  " לא נתקבלה כל החלטה בנושא ". 

טורקיה : " לא נשקם היחסים עם ישראל ללא התנצלות "
 לאחר סירובו של ראש הממשלה נתניהו לבקשת ארה"ב להתנצל בפני טורקיה על אירועי המשט ,  הודיע ראש ממשלת טורקיה ארדואן כי לא יחול שיפור ביחסים בין המדינות ללא התנצלות ופיצוי להרוגים

