משלושה יוצאת הכחשה
הבהרה חריגה מופיעה הבוקר בסוף טורו של בן כספית במעריב ,  באשר לסיפור שפרסם בשבוע שעבר על פגישה משולשת של איילה חסון עם רה"מ ויצחק תשובה .  אז איך שזה שכספית עדיין עומד מאחורי הסיפור וחסון עדיין לא מרוצה ? 

את טורו של העיתונאי בן כספית המתפרסם הבוקר  ( ו' )  במעריב ,  חותמים  " תיקון והכחשה ":   " איילה חסון מבקשת להבהיר ,  כי בניגוד לפרסום של בן כספית מהשבוע שעבר ,  לא הייתה שיחה משולשת בין בנימין נתניהו ,  יצחק תשובה ואיילה חסון .  הפרסום חסר שחר ". 
ההכחשה פורסמה בעקבות הדברים שכתב כספית בטורו בסוף השבוע שעבר .  כספית תיאר את ביקורם של נתניהו ,  תשובה ומנהלת חטיבת החדשות בערוץ הראשון - חסון ,  במימונה שנערכה בביתו של לאון אדרי בקיסריה .  הוא התייחס לפרסום של חסון בערוץ 1 ,  לאחר המימונה ,  לפיו התקיימה פגישה החשאית בין הרצוג לנתניהו ,  והוסיף : " הקונצנזוס בקרב הפרשנים ,  נכון לעכשיו ,  הוא שלא הייתה פגישה כזו מעולם ".  בהמשך הטור שוב התייחס כספית לפרסום של חסון ,  אותו הגדיר כ"הסקופ  ( שכנראה לא היה )  ".  
כספית מציין בטור כי אורחים שהיו במימונה העבירו לידיעתו שנתניהו ,  תשובה וחסון ישבו ביחידות וניהלו שיחה אינטימית ,  ומוסיף כי לאחר אותה המימונה ,  האוצר ביטל את ההגבלות שהוטלו על תשובה במאגר הגז שבו הוא שותף .  יחד עם זאת ,  גם בתחילת הטור וכן בסופו ,  מציין כספית כי מי שקושר בין הדברים עושה זאת על אחריותו בלבד .  בכל זאת ,  מעריב נטל את אחריות .  לוואלה ברנז'ה נודע כי בעקבות הדברים שכתב כספית ,  נאלץ העיתון לפרסם הבוקר תיקון והכחשה שנכפו עליו ,  על אף התנגדותו .
 כספית עצמו אמר הבוקר לוואלה ברנז'ה שלא מדובר בהתנצלות או בהכחשה שלו ומטעמו ,  אלא בהכחשה של חסון הטוענת שלא פנה אליה לצורך קבלת תגובה .  כספית הוסיף : " איילה קיבלה זכות תגובה והכחישה .  אני עומד מאחורי הסיפור ".  
מלבד ההכחשה ,  מתייחס כספית בטור שהמתפרסם היום לאותה פגישה במימונה ,  הפעם בנוסח קצת אחר מזה שהוא עצמו כתב בשבוע שעבר :  הוא לא מציין שהשלושה ישבו ביחידות וניהלו שיחה אינטימית ,  אלא שחסון הגיעה לאירוע ושוחחה גם עם נתניהו וגם עם תשובה . " איילה חסון ששמה הוזכר בפרסום הזה כעסה עליי ",  כותב כספית , " קשה לי להבין למה בדיוק .  כפי שהובהר כאן בשבוע שעבר ,  העובדה שחסון הייתה באירוע הזה ושוחחה בו גם עם ראש הממשלה נתניהו וגם עם איש העסקים יצחק תשובה ,  תיאמר לזכותה ולא לגנותה ".  
איילה חסון ,  אמרה בתגובה לוואלה !  ברנז'ה : " העיתון מעריב פרסם לפי בקשתי תיקון והכחשה לידיעה השקרית של בן כספית ,  על פגישה משולשת שלא הייתה ולא נבראה .  לראייה ,  היום בטורו נסוג כספית מתיאור השיחה המשולשת שכאמור לא הייתה ".  

משלושה יוצאת הכחשה
הבהרה חריגה מופיעה הבוקר בסוף טורו של בן כספית במעריב ,  באשר לסיפור שפרסם בשבוע שעבר על פגישה משולשת של איילה חסון עם רה"מ ויצחק תשובה .  אז איך שזה שכספית עדיין עומד מאחורי הסיפור וחסון עדיין לא מרוצה ? 

