בכיר בליכוד המקורב לנתניהו :  לא מבינים על מה ריבלין מתבכיין
בעקבות הראיונות של נשיא המדינה בכלי התקשורת ,  גורמים בסביבת ראש הממשלה הביעו תמיהה על דבריו של ריבלין ,  שציפה מנתניהו לגנות את מסע ההסתה נגדו : " לא שמענו אותו מגנה את התמונות שבהן הוצג נתניהו במדי נאצים "
  ( ריאיון של ראובן ריבלין לוואלה !  NEWS )  
בסביבת ראש הממשלה בנימין נתניהו הביעו היום  ( שישי )  תמיהה על דבריו של נשיא המדינה ראובן ריבלין שאמר כי ציפה מנתניהו לגנות את ההשמצות והאיומים נגדו השבוע ברשתות החברתיות לאחר שדיבר בגנות רצח הפעוט עלי דוואבשה . " לא שמענו את ריבלין מגנה את התמונות שבהן הוצג נתניהו במדי נאצים ",  אמר מקורב לראש הממשלה .
 ריבלין הביע את עמדתו בנושא בראיונות לכלי תקשורת שונים בימים האחרונים . " אם היו אומרים על כל אחד משרי הממשלה את הדברים שאמרו על נשיא המדינה ,  הייתי קם ואומר חד-משמעית את דבריי ",  אמר לאחר שנשאל אם היה מצפה שנתניהו יצא נגד ההסתה . " אם היו אומרים על מישהו שהוא שונא ישראל ,  והייתי חושב שחשוב להגיב ,  הייתי קם ואומר זאת ". 
עוד על ההסתה נגד ריבלין:ריבלין :  רגע לפני שקוראים  " נאצי "  - לזכור שבצד השני יש בן אדםריבלין : " לא לחכות לרגע האמת כדי להילחם בהסתה"דעה | סימנתם את האיש הלא נכון 
בעקבות הדברים של ריבלין מלשכת ראש הממשלה נמסר : " כל מסעי השיסוי וההשמצות נגד אנשי ציבור ונשות ציבור ,  לרבות התמונות שבהן הוצגו הנשיא וראש הממשלה במדי נאצים ,  ראויים לגינוי מצד בכירי המדינה .  ראש הממשלה בנימין נתניהו קורא לכל חלקי העם להתלכד בשעה זו נגד הקנאות ,  האלימות והטרור ".  
בכיר בליכוד המקורב לראש הממשלה התייחס הבוקר לדברי ריבלין . " קשה להבין על מה רובי ריבלין מתבכיין ",  אמר הבכיר . " לא שמענו ממנו אף מילה על מסע השיסוי נגד ראש הממשלה .  לא שמענו אותו מגנה את התמונות שבהן הוצג נתניהו במדי נאצים ".  
בריאיון לוואלה !  NEWS דיבר ריבלין על יחסיו עם ראש הממשלה ואמר : " הוא ראש הממשלה ואני נשיא המדינה .  אלה יחסים שהיו בעבר באמת בין דוד בכור לילד קטן .  ראה ,  אני הייתי בן עשר כשהוא נולד ,  הייתי אפילו בברית שלו ".  ריבלין ציין כי נתניהו הוא  " אדם מאוד קר ויודע להתאפק ,  אז שום דבר לא מרגש אותו .  וזה טוב ,  ראש ממשלה צריך לא להתרגש ",  הוסיף .
 על מסע ההסתה ברשת ועל פרסום תמונתו בכאפייה בתחילת השבוע אמר ריבלין : " אלה דברים שברמה האישית יכולים להיות מעליבים או מכעיסים .  אני יודע מה הן העשיות שלי וההשתדלויות שלי למען עמי וארצי ,  ואני יודע גם מי אלה המשמיצים .  הקנאים ,  החדורים בהחלטה נחושה שכל מי שלא מסכים איתם הוא אויב העם .  ברמה האישית אני מוכרח לומר שאיני כזה שיבטל אחת מתכניותיי בגלל חשש אישי .  כי אני באמת לא מפחד ".  

בכיר בליכוד המקורב לנתניהו :  לא מבינים על מה ריבלין מתבכיין
בעקבות הראיונות של נשיא המדינה בכלי התקשורת ,  גורמים בסביבת ראש הממשלה הביעו תמיהה על דבריו של ריבלין ,  שציפה מנתניהו לגנות את מסע ההסתה נגדו : " לא שמענו אותו מגנה את התמונות שבהן הוצג נתניהו במדי נאצים "
 
