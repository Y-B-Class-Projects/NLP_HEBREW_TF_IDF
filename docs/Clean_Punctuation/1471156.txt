נתניהו :  לא אוותר על הדרישה להכרה בישראל
לאחר הפרסומים לפיהם נסוג רה"מ מדרישתו להכרה במדינת ישראל כיהודית כתנאי למו"מ עם הפלסטינים פירסמה לשכתו הכחשה
לשכת ראש הממשלה פרסמה הבוקר  ( שני )  הבהרה לפיה  " בניגוד לפרסומים אתמול בחלק מכלי התקשורת לפיהם ראש הממשלה בנימין נתניהו נוטה לוותר על דרישתו שהפלסטינים יכירו בישראל כמדינה יהודית כתנאי לשיחות ,  ראש הממשלה נותר עקבי בדרישתו .  עם זאת ,  ראש הממשלה מעולם לא הציב זאת כתנאי מוקדם לפתיחת משא ומתן ולדיאלוג עם הפלסטינים ".  על פי ההבהרה , " דרישת ראש הממשלה להכיר בישראל כמדינת הלאום היהודי היא עניין עקרוני ומהותי הזוכה להסכמה רחבה בארץ ובעולם ,  שבלעדיו לא ניתן להתקדם בתהליך המדיני ".  חבר הכנסת נחמן שי  ( קדימה )  אמר בתגובה לדיווחים הקודמים כי  " מדיניות החוץ של ממשלת נתניהו מתמוטטת כמו מגדל קלפים .  רק בשבוע שעבר בפגישה עם שליח הממשל האמריקאי למזרח התיכון ,  ג'ורג' מיטשל ,  דרש ראש הממשלה כי הערבים יכירו כתנאי מוקדם במדינת ישראל כמדינה יהודית .  הבוקר כבר שינה ראש הממשלה את דעתו והסיר את תנאי זה ".  לדברי שי , " מדיניות חוץ חייבת להיות עקבית .  מוטב כי ממשלת נתניהו שזה עתה הוקמה תחדל מלזגזג ותאמץ במהירות את הפתרון המדיני היחיד המקובל על הקהילה הבינלאומית ועל מרבית הציבור הפלסטיני - שתי מדינות לאום לשני עמים ". 

נתניהו :  לא אוותר על הדרישה להכרה בישראל
לאחר הפרסומים לפיהם נסוג רה"מ מדרישתו להכרה במדינת ישראל כיהודית כתנאי למו"מ עם הפלסטינים פירסמה לשכתו הכחשה

