בעקבות חשיפת ארכיון הגרעין :  משלחות מודיעין מאירופה ביקרו בישראל
פרסום ראשון :  צוותים מטעם שרותי המודיעין של בריטניה ,  גרמניה וצרפת קיימו פגישות עם מקביליהם הישראלים ,  שבהן הוצגו עיקרי החומרים .  זאת ,  בהמשך לרצף שיחות מדיניות שנתניהו קיים השבוע עם מנהיגים בעולם .  גורם מדיני : " המשלחות הגדירו את החומר כמשמעותי ביותר "
 בהמשך לחשיפת ארכיון הגרעין האיראני ,  משלחות מטעם שירותי המודיעין והביון של בריטניה ,  גרמניה וצרפת ביקרו בארץ ביומיים האחרונים וקיימו פגישות עם מקביליהם הישראליים - כך נודע לוואלה !  NEWS .  זאת ,  בהמשך לשיחות שקיים ראש הממשלה בנימין נתניהו עם מנהיגי המדינות האירופיות בימים האחרונים - תרזה מיי ,  אנגלה מרקל ועמנואל מקרון - שבהן הוא עדכן אותם על החשיפה הישראלית והזמין את אנשי המקצוע לישראל על מנת לעיין בחומרים .
 בפגישות הוצגו עיקרי המסמכים שנחשפו בשבוע שעבר אחרי שנתפסו באיראן והובאו לישראל ,  המעידים על מאמציה של טהראן להשגת נשק גרעיני .  לדברי גורם מדיני ,  המשלחות הביעו  " התפעלות והערכה רבה "  למבצע והגדירו את החומר שאליו נחשפו כ"משמעותי ביותר ". 
עוד בוואלה !  NEWS:לפיד מתח ביקורת על נתניהו : " חשיפת מסמכי איראן - טעות מזיקה"הלוויין חשף :  פעילות חריגה באתר העשרת האורניום באיראןמבצע גבנ"צ :  האם הפשיטה על ארכיון הגרעין האיראני באמת הייתה מושלמת ?  
בנאומו ,  שהתקיים ביום שני השבוע בבסיס הקריה שבתל אביב ,  חשף נתניהו ארונות קלסרים שלדבריו מכילים מאה אלף מסמכים שהושגו במבצע חשאי .  הוא הציג במהלך נאומו מצגות המפרטות את רכיביו של פרויקט  " עמאד "  האיראני ,  שלטענתו חושפות כי טהראן  " שיקרה במצח נחושה כשאמרה שאין לה תכנית נשק גרעינית ". 
מאז חשיפתם ,  נתניהו קיים רצף של שיחות מדיניות עם מנהיגי העולם בנושא המסמכים מארכיון הגרעין האיראני והבהיר את המשמעויות שלו מבחינתה של ישראל ,  על רקע איומי ארצות הברית לפרוש מהסכם הגרעין .  בשבוע האחרון הוא שוחח עם כל מנהיגי המדינות החתומות על הסכם הגרעין ,  פרט לסין שאיתה הוא אמור לשוחח בימים הקרובים .  בנוסף למנהיגי בריטניה ,  גרמניה וצרפת ,  הוא דן בנושא גם עם נשיא ארצות הברית דונלד טראמפ ועם נשיא רוסיה ולדימיר פוטין .  אתמול הוא שוחח גם עם ראש ממשלת הודו ,  נרנדרה מודי ,  וכן עם ראש ממשלת אוסטרליה מלקולם טרנבול .  
בנוסף לכך ,  הארכיון האיראני היה נושא מרכזי גם בפגישתו של נתניהו עם ראש ממשלת יפן שינזו אבה שהתקיימה השבוע .  בהמשך ישראל מתכוונת להעביר את החומרים לסוכנות הבינלאומית לאנרגיה אטומית  ( סבא"א )  ,  האמונה על הפיקוח על תכנית הגרעין ,  ולדרוש החמרה משמעותית של הפיקוח מטעמה .  

בעקבות חשיפת ארכיון הגרעין :  משלחות מודיעין מאירופה ביקרו בישראל
פרסום ראשון :  צוותים מטעם שרותי המודיעין של בריטניה ,  גרמניה וצרפת קיימו פגישות עם מקביליהם הישראלים ,  שבהן הוצגו עיקרי החומרים .  זאת ,  בהמשך לרצף שיחות מדיניות שנתניהו קיים השבוע עם מנהיגים בעולם .  גורם מדיני : " המשלחות הגדירו את החומר כמשמעותי ביותר "
 
