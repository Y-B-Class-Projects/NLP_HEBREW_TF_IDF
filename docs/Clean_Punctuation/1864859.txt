מרקל לנתניהו : " הבנייה בגילה מעלה ספקות לגבי רצון ישראל במשא ומתן "
 קנצלרית גרמניה צלצלה לראש הממשלה ואמרה כי עליו לפזר במהרה את הספקות הללו ולפתוח במשא ומתן  " בהקדם האפשרי ".  מרקל הוסיפה כי על הצדדים להימנע מ"צעדים פרובוקטיביים "
 בשיחת טלפון לראש הממשלה בנימין נתניהו אמרה היום  ( שישי )  קנצלרית גרמניה אנגלה מרקל ,  כי ההחלטה לאשר את בנייתן של 1,100 יחידות דיור בשכונת גילה במזרח ירושלים  " העלתה ספקות רבים לגבי העניין של ישראל בפתיחת משא ומתן ישיר "  עם הפלסטינים .  כך אמר היום דוברה של מרקל בהודעה מטעמה .
 על פי ההודעה ,  מרקל צלצלה לנתניהו על מנת להבהיר לו כי  " בשלב זה ,  פיזור הספקות הללו הוא הכרחי ".  בהודעה נמסר עוד כי מרקל הדגישה בפני נתניהו את החשיבות של פתיחת המשא ומתן  " בהקדם האפשרי "  וכי על הצדדים להימנע מ"צעדים פרובוקטיביים ". 
הוועדה המחוזית לתכנון ובנייה בירושלים אישרה לפני שלושה ימים את הקמתן של 1,100 יחידות דיור במורדות הדרומיים בשכונת גילה בירושלים ,  שמעבר לקו הירוק .  התוכנית ,  שיזמה הרשות לפיתוח ירושלים ,  תועבר להצגה ובחינת התנגדויות הציבור למשך 60 יום ,  ולאחר מכן יוחלט אם ייעשו בה שינויים .  התוכנית כוללת בנייה של 20% יחידות דיור קטנות ,  בהתאם להנחיית שר הפנים ,  אלי ישי ,  ובנוסף בניית טיילת ,  שטחים פתוחים ,  מבני ציבור ,  בית ספר ואזור מסחרי .
 מלשכת נתניהו נמסר בנוגע להמשך הבנייה בגילה ,  כי  " גילה איננה התנחלות .  היא שכונה ירושלמית הממוקמת 5 דקות ממרכז העיר וכל ממשלות ישראל בנו בה ". 

מרקל לנתניהו : " הבנייה בגילה מעלה ספקות לגבי רצון ישראל במשא ומתן "
 קנצלרית גרמניה צלצלה לראש הממשלה ואמרה כי עליו לפזר במהרה את הספקות הללו ולפתוח במשא ומתן  " בהקדם האפשרי ".  מרקל הוסיפה כי על הצדדים להימנע מ"צעדים פרובוקטיביים "
 
