המחבל שאבו מאזן טען כי  " הוצא להורג "  תועד בהכרה בבית החולים
יו"ר הרשות הפלסטינית גינה אתמול את הירי באחמד מונאסרה בן ה-13 ,  שפצע שני בני אדם בפסגת זאב השבוע ,  אולם הנער תועד חי ומתקשר בהדסה עין כרם ,  ולשכת נתניהו אף הפיצה את תמונותיו ממיטתו .  סגן מנהל בית החולים : " ישוחרר בימים הקרובים "
 לאחר שיו"ר הרשות הפלסטיני גינה את  " הוצאתו להורג "  של אחמד מנסארה ,  המחבל בן ה-13 מפסגת זאב שפצע באורח קשה יהודי בן גילו ,  היום  ( חמישי )  פרסמה לשכת ראש הממשלה תיעוד שבו נראה מנאסרה בבית החולים הדסה עין כרם ,  כשהוא יושב ,  בהכרה ,  ומתקשר עם הסביבה .  ד"ר אשר שלמון ,  סגן מנהל בית החולים ,  סיפר כי הוא  " מאושפז במצב בינוני עד קל באחת המחלקות ,  מטופל היטב ".  הוא הוסיף : " מאמין שנוכל לשחרר אותו בימים הקרובים ".  בצעד חריג ,  לשכתו של ראש הממשלה בנימין נתניהו אף הפיצה את תמונותיו של אחמד ממיטת אשפוזו בתקשורת הישראלית והבינלאומית ,  על מנת להוכיח כי הוא חי .
 אתמול הזכיר אבו מאזן כמה מקרים לפני גל האלימות הנוכחי ובמהלכו ,  שבהם נהרגו קטינים מירי של כוחות ישראליים ,  כמו גם שריפתם למוות של הנער מוחמד אבו חדיר והפעוט עלי דוואבשה ,  וטען כי  " דמם של ההרוגים על ידיה של הממשלה הישראלית ושל מתנחליה ".  בין היתר ,  הציג את תמונתו של אחמד מנאסרה בן ה-13 ,  שנורה בפסגת זאב ביום שני האחרון ,  וטען כי הוא נהרג .  
מלשכת נתניהו נמסר אתמול בתגובה לנאום אבו מאזן כי דבריו של יו"ר הרשות הפלסטינית הם  " דברי הסתה ושקר ".   " הנער עליו הוא מדבר - חי ומאושפז בהדסה ,  לאחר שדקר ילד ישראלי שרכב על אופניו ". 
בפיגוע נפצע גם צעיר בן 25 ,  לאחר שהמחבל  יחד עם בן דודו בן ה-17  דקר אותו .  אזרח שהבחין בנעשה רץ לעבר החשודים ,  ואלה החלו לברוח לכיוון הרחוב המרכזי של פסגת זאב - שדרות משה דיין - שבו גם עוברת הרכבת הקלה .  ניידת משטרה ובה קצין ושוטר מג"ב הבחינו במחבל רץ לכיוונם עם סכין בידו .  הם קראו לו לעצור ,  ומשהוא לא עצר - הם ביצעו ירי לעברו ונטרלו אותו .
  ( עדכון ראשון :  12:32 )  

המחבל שאבו מאזן טען כי  " הוצא להורג "  תועד בהכרה בבית החולים
יו"ר הרשות הפלסטינית גינה אתמול את הירי באחמד מונאסרה בן ה-13 ,  שפצע שני בני אדם בפסגת זאב השבוע ,  אולם הנער תועד חי ומתקשר בהדסה עין כרם ,  ולשכת נתניהו אף הפיצה את תמונותיו ממיטתו .  סגן מנהל בית החולים : " ישוחרר בימים הקרובים "
 
