קאמבק :  הממשלה אישרה חוק שישיב את ליצמן למשרד הבריאות
ועדת השרים אישרה תיקון לחוק יסוד שיאפשר לסגן שר לכהן במעמד שר  אם ראש הממשלה עומד בראש אותו המשרד .  ליצמן הודיע בעבר כי לא יסכים לשינוי במעמדו עד לאישור חוק המרכולים ושעות עבודה ומנוחה שעבר השבוע בכנסת ,  וחוק המרכולים שיאושר בתחילת השבוע
ועדת השרים לחקיקה אישרה היום  ( ראשון )  את החוק שסולל את חזרתו של ח"כ יעקב ליצמן  ( יהדות התורה )  למשרד הבריאות .  החוק מאפשר להאציל סמכויות סטטוטריות הנתונות לשר ,  לידי סגן שר שמונה במשרד שראש הממשלה מכהן בו כשר .  מדובר בשינוי חוק יסוד שיאפשר לליצמן לכהן כסגן שר במעמד שר .  
משרד המשפטים ניסח את תזכיר החוק מיד עם ההתפטרות של ליצמן מתפקיד שר הבריאות בעקבות עבודות רכבת ישראל שבוצעו בשבת .  היות ומדובר בשינוי חוק יסוד הוא דורש רוב של 61 חברי כנסת והוא יעלה קודם להצבעה בממשלה כדי שהכנסת תוכל לאשר אותו בקריאה ראשונה ביום שני הקרוב .  
בדברי ההסבר לתזכיר החוק נכתב כי  " הממשלה מבקשת כעת לאפשר במשרד שראש הממשלה מכהן בו כשר ,  הפעלת סמכויות סטטוטוריות הנתונות לשר בידי סגן שר שמונה באותו משרד .  לפיכך ,  מוצע לתקן את סעיף 33 לחוק היסוד ,  על דרך של הוספת סעיף כך שייקבע כי כאשר ראש הממשלה מכהן כשר הממונה על משרד ,  יהיה רשאי הוא לאצול את סמכותו ,  בהתאם להוראות סעיפים קטנים גם לסגן שר באותו משרד ".  כך יווצר מצב שבו ליצמן יקבל את ההחלטות במשרד ,  אך ראש הממשלה יישא באחראיות .
 עוד בוואלה !  NEWS:תושבים דרשו להסיר פרסומות בערבית לסדרה פאודה : " מפחידות אותנו"בפעם החמישית :  אלפים השתתפו בהפגנות נגד השחיתות בת"אשוברים ימינה :  מרכז הליכוד מתכנס לאשר הצעה לסיפוח יהודה ושומרון 
ליצמן הצהיר מיד לאחר התפטרותו כשר כי לא יסכים  " לדון בשום חוק בנושא סגן שר ,  כל עוד לא יאושרו חוקי השבת :  המרכולים ושעות עבודה ומנוחה ,  כפי דרישת ראשי הסיעות החרדיות ".  חוק המרכולים צפוי לעבור סופית ביום שני הקרוב ,  ולאחר אישורו יובא לאישור חוק סגן שר .  חוק שעות עבודה ומנוחה המכונה  " מסורת ישראל "  אושר ביום שני שעבר בכנסת .  
במשך שנים נמנעו ביהדות התורה להתמנות לשרים בממשלה .  התפקיד נכפה על ליצמן אחרי פסיקת בג"ץ בעקבות עתירה של יש עתיד ,  לפיה לא ניתן יהיה למנות סגן שר במעמד של שר .  הסיבה להימנעות מתפקיד שר היא הלכתית-פורמלית :  שר נושא באחראיות לכל פעולותיה של הממשלה ,  וחלקן מנוגדות להלכה .  כך ,  ליצמן התפטר מתפקידו בעקבות הוראת האדמו"ר מגור ,  רבי יעקב אריה אלתר על רקע עבודות רכבת ישראל בשבת בשנה האחרונה .
  ( עדכון ראשון :  22:30 )  

קאמבק :  הממשלה אישרה חוק שישיב את ליצמן למשרד הבריאות
ועדת השרים אישרה תיקון לחוק יסוד שיאפשר לסגן שר לכהן במעמד שר  אם ראש הממשלה עומד בראש אותו המשרד .  ליצמן הודיע בעבר כי לא יסכים לשינוי במעמדו עד לאישור חוק המרכולים ושעות עבודה ומנוחה שעבר השבוע בכנסת ,  וחוק המרכולים שיאושר בתחילת השבוע

