התגובה של כץ לחרדים :  נזף במנכ"ל הרכבת על צילום הרחפן בשבת
שר התחבורה הבהיר לבועז צפריר כי חרג מהסיכום עם החרדים ,  לפיו בשבת יתבצעו רק עבודות שדחייתן כרוכה בסיכון חיים .  יו"ר הקואליציה באולפן וואלה !  NEWS : " החרדים לא יקבעו מי יהיו שרי הליכוד "
 שר התחבורה ישראל כץ נזף הבוקר  ( ראשון )  במנכ"ל רכבת ישראל בועז צפריר על שהפעיל צוותי צילום ורחפנים במהלך העבודות על תחנת השלום בתל אביב בשבת .  בפעילות זו חרג צפריר מהסיכומים בין ראש הממשלה בנימין נתניהו והמפלגות החרדיות ,  שקבעו כי במהלך השבת יתבצעו אך ורק עבודות שדחייתן מהווה סיכון חיים ,  וכי היתר ייעשה בימי חול .  לפי גורמים המעורים בפרטים , " צפריר התחייב כי הדבר לא יחזור על עצמו ". 
יו"ר הקואליציה ,  חבר הכנסת דוד ביטן מהליכוד ,  התייחס היום לסערה הקואליציונית סביב עבודות הרכבת . " אין פה מרקחת פוליטית .  הכוונה היא ליצור כללים לעתיד ,  על זה המשבר ,  ואני מאמין שראש הממשלה יצליח להגיע בעניין הזה לסיכום ",  אמר בריאיון לאולפן וואלה !  NEWS .
 לקריאה נוספת:בשירות נתניהו :  החרדים עולים על הרכבת ומחפשים את הראש של כץהחרדים רוצים פגישה דחופה עם נתניהו : " נדרוש את פיטורי כץ "" עבודות הרכבת בתל אביב בשבת בוצעו בהתאם לסטטוס קוו "  
לדבריו ,  לעתים יש מקרי קיצון שמצדיקים אישור לעבודה בשבת . " אנחנו הסכמנו על סטטוס קוו ,  אבל תמיד היו עבודות חריגות בשבת .  זה לא דבר חדש ,  צריך לנהל את המדינה ולפעמים יש מצבים כמו שהיה פעם ,  שאי אפשר לסגור את איילון במשך יומיים באמצע שבוע כי היה נוצר כאוס גדול .  המשטרה נתנה את חוות דעתה כפי שנתנה ,  והיינו צריכים לעמוד בזה .  זאת הייתה הבעיה ,  גם הם מבינים שיש חריגים ". 
ח"כ ביטן התייחס למתיחות בין נתניהו לכץ . " משרד התחבורה מטפל בנושאים המקצועיים באופן קבוע .  כל הגופים ,  כמו נת"ע ורכבת ישראל ,  מטפלים בעניינים האלה באופן קבוע מול אנשי מקצוע .  זו לא החלטה שלו ",  אמר .  
על המגעים הקואליציוניים אמר : " אני לא חושב שיש מצב שמפלגת העבודה תיכנס לקואליציה .  אין שום סיכוי .  יש אנשים שחושבים שזה אפשרי אבל זה בלתי אפשרי ,  כי הרצוג לא מסוגל להביא את מפלגת העבודה לקואליציה .  כמו שאני מכיר את המצב במפלגה הזו ,  גם חלק ממנה לא יכול להיכנס והרצוג אינו בנוי לפרישה כזאת .
" הנושא של הליכוד הוא סגור ,  הדברים הובהרו ואין בעיה בין ראש הממשלה לכץ ,  לא צריך לחשוש מפיטורים .  עם כל הכבוד לגפני והחרדים ,  הם לא יקבעו מי יהיו שרי הליכוד כמו שאנחנו לא קובעים להם מי יהיו הנציגים שלהם בוועדות הכנסת והממשלה .  דווקא זה יכול להפיל את הקואליציה ".  

התגובה של כץ לחרדים :  נזף במנכ"ל הרכבת על צילום הרחפן בשבת
שר התחבורה הבהיר לבועז צפריר כי חרג מהסיכום עם החרדים ,  לפיו בשבת יתבצעו רק עבודות שדחייתן כרוכה בסיכון חיים .  יו"ר הקואליציה באולפן וואלה !  NEWS : " החרדים לא יקבעו מי יהיו שרי הליכוד "
 
