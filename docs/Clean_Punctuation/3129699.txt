האיום האיראני וקידום המו"מ :  טראמפ ונתניהו ייפגשו בדאבוס
במהלך התדרוך היומי לעיתונאים אמר היועץ לביטחון לאומי הרברט מקמאסטר כי טראמפ ייפגש ביום חמישי עם ראש הממשלה בשולי הכנס ,  לצד מנהיגים נוספים .  השניים ייפגשו לראשונה מאז הכריז טראמפ על ההכרה בירושלים כבירת ישראל
נשיא ארצות הברית דונלד טראמפ ,  וראש הממשלה בנימין נתניהו ,  ייפגשו ביום חמישי בשולי הפורום הכלכלי של דאבוס שבשוויץ - כך הודיע הלילה  ( שלישי )  הבית הלבן .  במהלך התדרוך היומי לעיתונאים אמר היועץ לביטחון לאומי הרברט מקמאסטר ,  כי טראמפ יפגוש כמה מנהיגים ,  בהם גם ראש הממשלה נתניהו .  
לדברי מקמאסטר ,  בפגישה ידונו השניים באיום האיראני וכן בדרכים לקידום השלום במזרח התיכון . " נשיא ייפגש עם ראש הממשלה נתניהו כדי להדגיש את המחויבות החזקה של ארצות הברית כלפי ישראל ", אמר היועץ . " הם ידונו במאמצים להפחית את ההשפעה של איראן במזרח התיכון ,  ובדרכים להשגת שלום בר קיימא ". 
עוד בוואלה !  NEWS:מצפים ללבן :  מזג אוויר חורפי בסוף השבוע ,  סיכוי לשלג בירושלים"חציית קווים ":  רימון הלם הושלך לעבר תחנת משטרה בתל אביבהיועמ"ש נגד ליברמן בסערת גלי צה"ל :  הנחייתי בעניין גפן - מחייבת 
זו תהיה הפעם הרביעית בה שני המנהיגים נפגשים מאז נכנס טראמפ לתפקידו לפני כשנה ,  והפעם הראשונה בה השניים ייפגשו מאז הצהרתו של נשיא ארצות הברית על הכרה בירושלים כבירת ישראל .
" כפי שהנשיא הבהיר בעבר ,  ביטחון כלכלי הוא ביטחון לאומי ",  הוסיף מקמאסטר . " הנשיא ינצל את ביקורו בדאבוס כדי לדון בנושאי ביטחון כמו הדרכים לפרז את חצי האי הקוריאני מנשק גרעיני ,  הקואליציה נגד דאעש ,  המאמצים להתמודד עם השאיפות ההרסניות של איראן לזרוע אלימות במזרח התיכון ,  כמו גם תכנית הטילים הבליסטיים של איראן ,  והפגמים בהסכם הגרעין ". 
היועץ אף ציין כי  " ביום חמישי ייפגש הנשיא עם ראשת הממשלה תרזה מיי ,  כדי לדון במצב בסוריה ,  ההתנהגות האיראנית ,  הדרכים לטפל בהסכם הגרעין וכן פירוז חצי האי הקוריאני מנשק גרעיני .  ביום שישי הוא ייפגש עם נשיא רואנדה שמכהן כרגע כיו"ר האיחוד האפריקני כדי לאשרר את היחסים בין ארצות הברית ואפריקה וכדי לדון בסוגיות סחר וביטחון ".  
נתניהו אמר היום טרם המראתו כי יפציר במנהיגי צרפת וגרמניה להכניס שינויים משמעותיים בהסכם הגרעין עם איראן . " אומר לאנגלה מרקל ולעמנואל מקרון כי השבועות הקרובים הם ההזדמנות האחרונה להכניס תיקונים בהסכם הגרעין המסוכן ,  תיקונים אמתיים ולא קוסמטיים בלבד ",  אמר . " בכל מקרה ,  עם הסכם או בלעדיו ,  המדיניות שלנו היא למנוע את התחמשותה של איראן ",  הוסיף .
 נתניהו אמר כי בביקורו בדאבוס יקדם את מעמדה של ישראל  " כמעצמה טכנולוגית עולמית ,  כמו שבא לידי ביטוי בביקורי בשבוע שעבר בהודו ".  לדבריו , " זה מסייע לנו להרחיב את המרחב הדיפלומטי שלנו לטובת כלכלת ישראל אזרחי ישראלי וביטחון ישראל ".  
נתניהו נסע לכינוס המתקיים באלפים השווייצרים עם רעייתו שרה למשך שלושה ימים .  בוועידה ,  שאליה הגיע נתניהו כמעט בכל שנה בשנים האחרונות ,  מתקבצים רבים ממנהיגי העולם ובכירי עולם הכלכלה והעסקים .
 מלבד טראמפ ומיי ,  לכינוס צפויים להגיע גם נשיא צרפת עמנואל מקרון ,  קנצלרית גרמניה אנגלה מרקל ומלך ירדן עבדאללה .  בלשכת ראש הממשלה טרם אישרו סופית את לוח הזמנים של הפגישות ,  אך בימים האחרונים נעשים מאמצים אינטנסיביים לתיאום פגישות מדיניות עם ראשי המדינות הגדולות שיגיעו לעיירת הסקי המושלגת .  

האיום האיראני וקידום המו"מ :  טראמפ ונתניהו ייפגשו בדאבוס
במהלך התדרוך היומי לעיתונאים אמר היועץ לביטחון לאומי הרברט מקמאסטר כי טראמפ ייפגש ביום חמישי עם ראש הממשלה בשולי הכנס ,  לצד מנהיגים נוספים .  השניים ייפגשו לראשונה מאז הכריז טראמפ על ההכרה בירושלים כבירת ישראל

