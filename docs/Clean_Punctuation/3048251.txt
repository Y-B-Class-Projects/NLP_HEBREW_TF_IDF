נתניהו נפגש עם שליחו של טראמפ : " מקווה שנעשה דברים טובים יחד "
 ראש הממשלה נועד בלשכתו בירושלים עם ג'ייסון גרינבלט ,  נציג הממשל האמריקני הראשון שמבקר בישראל ,  שאמון על הניסיון  " להשיג עסקה "  בין ישראל והפלסטינים .  גרינבלט ייפגש גם עם הנשיא ריבלין ועם אבו מאזן
ראש הממשלה בנימין נתניהו נועד הערב  ( שני )  עם ג'ייסון גרינבלט ,  השליח המיוחד של נשיא ארצות הברית דונלד טראמפ לענייני המו"מ עם הפלסטינים בלשכתו בירושלים .  גרינבלט הגיע היום בצהריים לישראל והוא צפוי להיפגש עם נשיא המדינה ראובן ריבלין ועם יו"ר הרשות הפלסטינית אבו מאזן . " מקווה שנעשה דברים טובים יחד ",  אמר נתניהו לעמיתו האמריקני בפתח הפגישה .
 גרינבלט הוא לנציג הרשמי הראשון של הממשל האמריקני שמבקר בישראל ויחד עם חתנו של טראמפ ג'ארד קושנר ,  אמור לנהל את הניסיון  " להשיג עסקה ",  כלשונו של טראמפ ,  בין ישראל והפלסטינים .  ממשל טראמפ עדיין נמצא בשלבים הראשוניים בלבד של גיבוש המדיניות בשני הנושאים המרכזיים שעל השולחן :  איראן והפלסטינים .  הוא גם עדיין לא אייש חלק גדול מבעלי התפקידים המרכזיים ולכן ,  לא ברור שיש בשביל מה לקיים עוד פגישה בשלב זה .
 עם זאת ,  בסוף השבוע האחרון הכיר טראמפ לראשונה בקיומו של המנהיג הפלסטיני ,  שוחח עמו בטלפון והזמין אותו לביקור בבית הלבן .  בהודעת הבית הלבן אחר השיחה הודגש כי טראמפ  " מאמין אישית שהשלום הוא אפשרי ושהגיע הזמן לסגור עסקה ",  וקרא לחידוש המשא ומתן הישיר בין הצדדים .  בשיחות בירושלים וברמאללה צפוי גרינבלט לדון עם בכירים ישראלים ואמריקנים בדרכים להניע מחדש את התהליך המדיני ,  ומה יביא את נתניהו ואבו מאזן חזרה לשולחן המשא ומתן .
 עוד בוואלה !  NEWS:נשיא הפיליפינים השנוי במחלוקת יבקר בישראל בחודשים הקרוביםבליץ חקיקה פרו-ישראלי בארה"ב :  עשר מדינות יאמצו  " חוקי חרם"גורמים פלסטיניים אופטימיים אחרי השיחה : " טראמפ נחוש להגיע להסכם "  
מבחינת ישראל ,  במוקד הפגישה של גרינבלט עם נתניהו ,  יעמוד נושא הבנייה בהתנחלויות .  גרינבלט הוא הנציג האמריקני במנגנון התיאום שנתניהו הקים עם הממשל בנושא ,  כשאת הצד הישראלי מייצג שגריר ישראל בארצות הברית ,  רון דרמר ,  שמשתתף גם הוא בפגישה .  למרות הציפיות הגבוהות בימין מכניסתו של טראמפ לתפקידו ,  בשבועות האחרונים הולך ומתברר כי בנושא ההתנחלויות הוא מאמץ במידה רבה את עמדת קודמיו ודורש מישראל  " לרסן "  את הבנייה בהתנחלויות .
 כדי להיחלץ מהלחץ הפוליטי שדרישה זו מייצרת ,  לנוכח התחייבותו של נתניהו להקים התנחלות חדשה לתושבי עמונה ולאור חבילת חוקי החלת ריבונות שיושבת ומחכה על שולחן הכנסת ,  הוחלט לייסד  " צוות תיאום ".  נתניהו צפוי לנסות בפגישה עם גרינבלט להבין את גבולות הגזרה שהממשל מוכן לאפשר לו לבנות בתוכם ,  ולנסות לשחרר חלק מהלחץ הפוליטי הגובר מימין .  

נתניהו נפגש עם שליחו של טראמפ : " מקווה שנעשה דברים טובים יחד "
 ראש הממשלה נועד בלשכתו בירושלים עם ג'ייסון גרינבלט ,  נציג הממשל האמריקני הראשון שמבקר בישראל ,  שאמון על הניסיון  " להשיג עסקה "  בין ישראל והפלסטינים .  גרינבלט ייפגש גם עם הנשיא ריבלין ועם אבו מאזן

