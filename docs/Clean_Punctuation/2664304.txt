לבני ,  אהרונוביץ' ויעלון בצוות שידון בשחרור האסירים
בנוסף לראש הממשלה ,  בנימין נתניהו ,  שלושת השרים הבכירים יהיו חברי הפורום המצומצם שיוסמך בשבוע הבא לדון בשחרור אסירים פלסטינים במסגרת המשא ומתן המדיני
ממשלת ישראל ממשיכה בהכנות לקראת חידוש המשא ומתן עם הפלסטינים ,  וביום ראשון הקרוב יוסמך במהלך ישיבת הממשלה פורום מצומצם אשר ידון בסוגיית שחרור האסירים הפלסטינים .  לוואלה !  חדשות נודע אמש  ( חמישי )  כי הפורום יכלול את ראש הממשלה בנימין נתניהו ,  את שרת המשפטים ציפי לבני אשר ממונה על המשא ומתן עם הפלסטינים ,  את השר לביטחון יצחק אהרונוביץ' וכן את שר הביטחון משה יעלון .  ייתכן כי שרים נוספים יצטרפו לדיוני הרביעייה ,  אך לא כחברים קבועים בפורום .  
אתמול בבוקר פורסם בוואלה !  חדשות על הקמתו של הצוות ,  שידון בשחרורם הצפוי של כ-80 אסירים פלסטינים ותיקים ,  הכלואים בבתי הכלא בישראל יותר מ-20 שנים .  השחרור אמור להתבצע בכמה פעימות  במקביל להתקדמות בשיחות בין נציגי ישראל לפלסטינים .  גורמים בירושלים הדגישו כי ישראל לא תשחרר אסירים לפני שיהיה ברור שפני הפלסטינים למשא ומתן ממושך וכי הם לא מתכוונים לנקוט צעדים חד-צדדיים במוסדות האו"ם .
 במהלך מסע הדילוגים שערך בתקופה האחרונה שר החוץ האמריקני ,  ג'ון קרי ,  בין ישראל לבין הפלסטינים ,  דרש יו"ר הרשות הפלסטינית ,  אבו מאזן ,  כי ישראל תשחרר בנוסף ל-80 האסירים הפלסטינים ,  24 אסירים ערבים-ישראלים .  המחלוקת בנושא גרמה לעיכוב בן כמה שבועות בהכרזתו של שר החוץ האמריקני על חידוש המשא ומתן בין הצדדים .  אתמול דווח כי ברמאללה עדיין מתעקשים על כך שישראל תשחרר את האסירים הערבים-ישראלים ,  אך לפי שעה המחלוקת בנושא לא תמנע מהצדדים לפתוח בשיחות הישירות בשבוע הבא .  
במהלך ישיבת הממשלה השבועית שצפויה להתקיים בתחילת שבוע הבא ,  יציג ראש הממשלה לשריו טיוטה להצעת חוק יסוד :  משאל עם .  ההצעה ,  תהפוך את החוק הקיים בנושא לחוק יסוד ,  ומשמעותה היא שבמסגרת הסדרים מדיניים עתידיים ,  כל העברה של שטחים מריבונותה של מדינת ישראל למדינה אחרת תחייב קיום משאל עם .
 ההצעה מתייחסת באופן ישיר למזרח ירושלים ולרמת הגולן - שטחים שנכבשו במלחמת ששת הימים ב-1967 ,  אך נמצאים תחת ריבונות ישראלית .  בעקיפין ,  יש להצעה השלכות גם על שטחי הגדה המערבית ,  שכן על מנת לספח לישראל גושי התיישבות גדולים בגדה ,  תיאלץ ישראל לבצע חילופי שטחים עם הרשות הפלסטינית - צעד שכאמור ,  יצריך משאל עם במסגרת חוק היסוד החדש שמקדם ראש הממשלה .  
לקריאה נוספת:נתניהו יציג טיוטת חוק יסוד :  העברת שטחים במשאל עםהשר שלום : " מוכנים לחידוש השיחות כבר ביום שלישי"מכשול למו"מ ?  מכרז לבניית 30 דירות בבית-אל 

לבני ,  אהרונוביץ' ויעלון בצוות שידון בשחרור האסירים
בנוסף לראש הממשלה ,  בנימין נתניהו ,  שלושת השרים הבכירים יהיו חברי הפורום המצומצם שיוסמך בשבוע הבא לדון בשחרור אסירים פלסטינים במסגרת המשא ומתן המדיני

