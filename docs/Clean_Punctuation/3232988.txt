מנדלבליט מבהיר לפרקליטי נתניהו :  השימוע לא יידחה ויתקיים ביולי
לאחר שביקשו להימנע ממסירת חומרי החקירה עד הבחירות ,  סנגורי ראש הממשלה טרם הגיעו לאסוף אותם ממשרדי הפרקליטות בטענה כי שכר טרחתם לא הוסדר .  בעקבות זאת ,  שיגר היועמ"ש מכתב בו הדגיש כי העיכוב לא יוביל לדחיית השימוע ,  וכי עליהם לתאם מועד לקיומו עד 10 במאי
העיכוב באיסוף חומרי החקירה לא דוחה את השימועאם ברצונם לקיים הליך שימוע ,  יש לתאם זאת עד 10 במאיהשימוע אמור להתקיים עד ל-10 ביוליהסנגורים :  החומרים לא נאספו כי שכר הטרחה לא הוסדרהיועמ"ש : " אין בסוגיית שכר הטרחה כדי להצדיק כל עיכוב "  
היועץ המשפטי לממשלה ,  אביחי מנדלבליט ,  הבהיר הערב  ( ראשון )  כי העיכוב של סנגורי ראש הממשלה בנימין נתניהו לאסוף את חומרי חקירתו לא יוביל לדחיית השימוע בעניינו .  בהודעה נמסר כי אם ברצונם של באי כוחו של נתניהו לקיים הליך שימוע ,  עליהם לתאם מועד עד ל-10 במאי .  השימוע אמור להתקיים עד ל-10 ביולי .
 עורכי הדין של ראש הממשלה ,  נבות תל צור ,  טל שפירא ועמית חדד ,  ביקשו לפני כחודשיים להימנע ממסירתם של חומרי החקירה לידי החשודים בתיקים אלו ,  עד לאחר מועד הבחירות .  זאת ,  בשל חשש מפני הדלפות של חומרים לאמצעי התקשורת ,  שישפיעו לטענתם על ציבור הבוחרים .  בפנייתם אז הדגישו הסנגורים כי מדובר ב"דחיה קצרה של כ-40 יום בלבד במסירת החומרים ".  מנדלבליט אישר את בקשתם .  
לקריאה נוספת בנושא"לחצים פוליטיים ":  יו"ר ועדת ההיתרים שפסל את מימון נתניהו התפטרנתניהו עתר לבג"ץ כדי לאפשר את קבלת מימון מקורביו להגנה משפטיתעם הפנים לבג"ץ :  המהלך הבא שעשוי לקבוע את גורל נתניהו 
לסנגורים נמסר כי חומרי החקירה עומדים לרשותם במשרדי פרקליטות מיסוי וכלכלה בתל אביב החל מיום לאחר הבחירות ,  אולם עד כה לא הגיעו לאסוף אותם .  לאחרונה פנו מטעם היועמ"ש לפרקליטי נתניהו ,  שמסרו כי אין בכוונתם לאסוף את החומרים כל עוד לא הוסדר נושא שכר הטרחה שלהם .
 במכתב ששוגר לסנגורים באמצעות עוזרו הבכיר של היועץ המשפטי לממשלה ,  ד"ר גיל לימון ,  הובהר כי  " סוגיית הסדרת שכר הטרחה אינה עומדת לפתחנו .  על כן ,  אין בה כדי להצדיק כל עיכוב בהעברת ליבת חומרי החקירה לרשות ראש הממשלה או לידי באי כוחו ,  וממילא אין בדבר כדי להשפיע על מועד קיום השימוע ".  עוד הובהר במכתב ,  כי ככל שראש הממשלה יבחר שלא לקיים את הליך השימוע ,  יקבל היועץ המשפטי לממשלה החלטה סופית בעניינו על סמך חומרי הראיות שבפניו .  
בתוך כך ,  בחודש שעבר יו"ר הוועדה למתן היתרים ,  השופט בדימוס עוני חבש ,  הגיש מכתב התפטרות .  חבש עמד בראש הוועדה שמנעה מנתניהו לקבל כספים מאנשי עסקים למימון הגנתו .  במכתב ההתפטרות כתב חבש כי הסיבה היא פרסומים שונים שגרמו לתחושה שמופעלים על הוועדה לחצים פוליטיים .  חמישה ימים לפני כן נתניהו עתר לבג"ץ בדרישה להפוך את החלטת הוועדה ולאפשר לו לקבל כספים ממקורביו לצורך מימון הגנתו המשפטית .  
נתניהו ,  שעומד בפני הגשת כתב אישום כפוף לשימוע בשלושה תיקים בגין שוחד ,  מרמה והפרת אמונים ,  ביקש לקבל עד שני מיליון דולר מבן דודו נתן מיליקובסקי ומאיש העסקים ספנסר פרטרידג' .  ראש הממשלה נדרש להיתר מיוחד ,  שכן על פי כללי ועדת אשר למניעת ניגוד עניינים של חברי ממשלה ,  אסור לשר לקבל כל שכר או טובת הנאה מלבד משכורתו מהמדינה .
 ועדת ההיתרים דחתה את בקשתו וקבעה כי מימון הוצאות משפט הנובעות מחקירה פלילית ,  הכוללת חשש למעשים פליליים בקשר עם בעלי הון שונים ,  לא ראוי שייעשה בידי בעלי הון . " מימון זה עלול לפגוע באמון הציבור בשלטון בהקשר של טוהר המידות ",  נכתב .  עוד נקבע כי על נתניהו להחזיר למיליקובסקי 300 אלף דולר שכבר קיבל למטרה זו .  
לאחר החלטתו מנדלבליט להגיש כתבי אישום בכפוף לשימוע נגד ראש הממשלה ,  השלב הראשון הוא העברת עיקר חומרי החקירה לסנגורים ,  כדי שיוכלו להיערך לשימוע .  בעבר היה מדובר בתהליך ארוך של סינון החומרים שיש להעביר לכל חשוד ,  ואז צילומם ושליחתם בארגזים .  כיום מדובר בתהליך פשוט יותר ,  שכן החומרים מועברים על הארדיסק .
 לפני פרסום החלטת היועמ"ש ביקשו סנגוריו של ראש הממשלה לעכב את העברת חומרי החקירה עד לאחר הבחירות .  זאת ,  בשל החשש שמרגע שהחומרים יצאו מידי הפרקליטות ,  גדל החשש כי יודלפו לתקשורת ,  מה שעשוי לראייתם לפגוע בבחירות .  

מנדלבליט מבהיר לפרקליטי נתניהו :  השימוע לא יידחה ויתקיים ביולי
לאחר שביקשו להימנע ממסירת חומרי החקירה עד הבחירות ,  סנגורי ראש הממשלה טרם הגיעו לאסוף אותם ממשרדי הפרקליטות בטענה כי שכר טרחתם לא הוסדר .  בעקבות זאת ,  שיגר היועמ"ש מכתב בו הדגיש כי העיכוב לא יוביל לדחיית השימוע ,  וכי עליהם לתאם מועד לקיומו עד 10 במאי

