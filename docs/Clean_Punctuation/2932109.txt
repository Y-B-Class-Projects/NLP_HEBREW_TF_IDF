ח"כים נפגשו עם משפחות מחבלים ;  נתניהו : " לא ראויים להיות בכנסת "
 גטאס ,  זחלאקה וזועבי מהרשימה המשותפת הבטיחו למשפחות כי יפעילו להחזרת גופותיהם של המחבלים לקבורה והוסיפו כי  " חשוב להיות מאוחדים נגד ההתקפות על העם הפלסטיני ".  בנט : " אין אחדות עם ח"כים שהולכים ופוגשים את אויבינו ".  יו"ר ועדת הכנסת : " נבדוק פנייה ליועמ"ש "
 חברי הכנסת באסל גטאס ,  ג'מאל זחאלקה וחנין זועבי מהרשימה המשותפת נפגשו שלשום  ( שלישי )  עם משפחות מחבלים שגופותיהם מוחזקות בידי ישראל  כך דווח בסוכנות הידיעות הפלסטינית  " מען ".  על פי הדיווח ,  חברי הכנסת נפגשו בין היתר עם אביו של בהא עליהן ,  שביצע את פיגוע הדקירה והירי בארמון הנציב בחודש אוקטובר האחרון ,  שהביא למותם של שלושה בני אדם ,  ועם מחבלים נוספים ממזרח ירושלים .
 הפגישה ,  שמיקומה לא נודע ,  נפתחה בדקת דומייה ותפילה לעילוי נשמתם של המחבלים .  המשפחות סיפרו על הסבל שבאובדן יקיריהם והדגישו את החשיבות שבהבאת גופותיהם לקבורה ,  וכן מחו על האופן שבו קרוביהם  " הוצאו להורג ".  חברי הכנסת מצדם הבטיחו כי יפעילו את כל הלחצים האפשריים על מנת להביא את הגופות לקבורה בהקדם האפשרי ,  והדגישו כי אי החזרתן היא  " חטא ".  
עוד בוואלה !  NEWS:עליית מדרגה ברמת הפיגועים : " כבר לא מפגע בודד ,  אלא התארגנות"סגר מלא הוטל על קבטיה ;  תושבים נעצרו בחשד לסיוע לשלושת מחבליםראש המנהל האזרחי היוצא : " המענה לפלסטינים השתנה עקב גל טרור "  
חברי הכנסת בירכו על עמידתם האיתנה של המשפחות . " חשוב להיות מאוחדים נגד ההתקפות על העם הפלסטיני ",  אמרו .  מסיעת בל"ד נמסר כי חברי הכנסת של הסיעה נפגשו עם המשפחות שביקשו לשחרר לקבורה את גופות בניהם ,  והבקשה הועברה לשר לביטחון הפנים גלעד ארדן .  
ראש הממשלה בנימין נתניהו תקף את הביקור . " חברי כנסת שהולכים לנחם משפחות של מחבלים רוצחי ישראלים אינם ראויים לכהן בכנסת ישראל ",  אמר . " פניתי הערב ליו"ר הכנסת בכדי לבחון אילו צעדים ניתן להפעיל נגדם ".  מהמחנה הציוני נמסר : " ביקור חברי הכנסת של בל"ד אצל משפחות המחבלים הוא עידוד להמשך הטרור ולרצח חפים מפשע ".  
יו"ר ועדת הכנסת דוד ביטן הודיע היום כי בכוונתו לכנס את הועדה ביום שני הקרוב על מנת שתקבל החלטה כוועדה להגיש קובלנה לוועדת האתיקה קובלנה נגד חברי הכנסת מהרשימה המשותפת .  לדבריו ,  חברי הוועדה צפויים לפנות ליועץ המשפטי לממשלה כדי שיפתח נגדם בחקירה פלילית . " הנושא הזה חייב להיפסק .  מדובר ברשימה הקיצונית ביותר שמקבלת הוראות מבשארה שיושב בקטאר ",  אמר .  
השר ארדן אמר היום בכנס של המכון למדיניות נגד טרור במרכז הבינתחומי בהרצליה כי התעקשותו שלא להחזיר את גופות המחבלים לא מבוססת על חשיבה שזהו צעד מרתיע ,  אלא במטרה למנוע מסע הלוויה ממלכתי ,  שמאדיר ומפאר לטענתו את המחבל ,  ומייצר רצון לחקיינות וקבלת כבוד דומה אצל מפגעים פוטנציאליים נוספים .
 ארדן הוסיף : " לצערי ,  למרות שניסיתי לקדם זאת לא יהיה גירוש של משפחות מחבלים מיהודה ושומרון לעזה'' .  ארדן אמר כי ניסה לקדם את ההצעה הזאת כצעד מרתיע ,  אך נתקל בהתנגדות נחרצת הן מצד היועץ המשפטי לממשלה היוצא יהודה וינשטיין והנוכחי אביחי מנדלבליט ,  בטענה כי צעד זה אינו חוקי .  
שר החינוך נפתלי בנט התייחס גם הוא לביקור .  בפתח נאומו באוניברסיטת בר אילן אמר כי  " מאז כניסתי לתפקידי הקודם כשר כלכלה הצבתי כאחת ממשימות העל שלי את שילוב ערביי ישראל בחברה הישראלית ,  ואני מאמין בזה עד היום .  חברי כנסת שהולכים לבקר ולעודד משפחות מרצחים שרצחו ישראלים בימים האחרונים זה כתם שחור שיירשם בדברי הימים של המדינה ,  ואני קורא לציבור הערבי - אתם יותר טובים מזה ,  תוקיעו את האנשים האלה כי אנחנו צריכים להיות מדינה אחת ,  מאוחדת ,  ואין אחדות עם ח"כים שהולכים ופוגשים את אויבינו ואת מרצחינו ".  
סגנית שר החוץ ציפי חוטובלי הוסיפה כי  " הח"כים הערבים לא מחמיצים שום הזדמנות לתמוך בטרור .  הם פוגעים קודם כל בציבור שלהם ,  הם לא מייצגים כלום ולא מקדמים כלום ,  חוץ מתמיכה בטרור ופעילות אקטיבית נגד מדינת ישראל .  הציבור הערבי הוא הראשון שצריך לצאת נגד נציגיו שפועלים כסוכני טרור ולא כנציגיו שלו בכנסת ". 
יו"ר ישראל ביתנו אביגדור ליברמן טען כי  " אין עוד צורך בשום הוכחה לכך שחברי הכנסת של הרשימה המשותפת בכלל וסיעת בל"ד בפרט הם נציגי ארגוני הטרור בכנסת .  פגישתם של חברי הכנסת של בל"ד עם משפחות המחבלים שרצחו יהודים היא רק תזכורת למי שעוד צריך ,  בממשלה ובמערכת אכיפת החוק ,  שיש לסלק כמה שיותר מהר את המחבלים הללו מכנסת ישראל ורצוי גם ממדינת ישראל ". 
 ( עדכון ראשון :  19:15 )  

ח"כים נפגשו עם משפחות מחבלים ;  נתניהו : " לא ראויים להיות בכנסת "
 גטאס ,  זחלאקה וזועבי מהרשימה המשותפת הבטיחו למשפחות כי יפעילו להחזרת גופותיהם של המחבלים לקבורה והוסיפו כי  " חשוב להיות מאוחדים נגד ההתקפות על העם הפלסטיני ".  בנט : " אין אחדות עם ח"כים שהולכים ופוגשים את אויבינו ".  יו"ר ועדת הכנסת : " נבדוק פנייה ליועמ"ש "
 
