קדימה על הפחתת מס הדלק : " זהו לעג לרש "
 חברי כנסת תקפו הערב את נתניהו בעקבות הודעתו על הפחתת מס הדלק וטענו כי מדובר במהלך פופוליסטי . " כמו סוחר המציג את מרכולתו עם סיומת 99 אגורות ",  אמרה יו"ר מפלגת העבודה
גורמים שונים במערכת הפוליטית התייחסו הערב  ( חמישי )  להודעתו של ראש הממשלה ,  בנימין נתניהו ,  על הפחתה של עשר אגורות מהמס שיוטל על הדלק בישראל ,  זאת נוכח עלייה במחירי הדלק הצפויה להיכנס לתקפה הלילה בחצות .  במפלגת קדימה אמרו כי  " נתניהו נכנע ללחץ אך הוא לא יוכל לקנות את הציבור ב-10 אגורות .  מדובר במצג שווא ולא יותר מלעג לרש אשר מוכיח עד כמה נתניהו אטום למצוקת הציבור ".  
החל מהיום בלילה מחיר ליטר אוקטן 95 אמור היה לטפס ב-38 אגורות ולהתייצב על תעריף של 7.84 שקלים בתדלוק עצמי .  במקום זאת ,  בעקבות החלטת נתניהו ,  אמור לעלות המחיר ב-28 אגורות ולעמוד על תעריף של 7.74 שקלים  ( בתדלוק עצמי )  .  למרות שההודעה יצאה בשעות הערב לכלי התקשורת התברר כי משרדי האוצר והאנרגיה לא עודכנו במהלך בזמן ,  מה שמעמיד בספק את ההצהרה כי השינוי ייכנס לתוקפו כבר הלילה .  
בקדימה אמרו עוד כי  " לאחר שדאג היום להפיל את הצעת החוק של קדימה להגבלת המיסוי על הדלק הוא מנסה לקנות את הציבור באגורות .  במדינה שבה אין תחבורה ציבורית נגישה ,  הדלק איננו מותרות .  יש להביא לפיתרון אמיתי אשר יגביל את המיסוי שלוקחת המדינה מהאזרחים ויביא להוזלה משמעותית במחירי הדלק ".  חבר הכנסת מהמפלגה ,  נחמן שי ,  אמר כי  " ביבי הוכיח מחדש כי אין לממשלתו מדיניות והיא נוהגת כמו שבשבת ,  פעם מורידה ופעם מעלה ". 
גם יו"ר מפלגת העבודה ,  שלי יחימוביץ' ,  הגיבה להחלטה ואמרה כי  " נתניהו אמנם נכנע ללחץ ,  אבל הוא מטעה את הציבור באופן שקוף ומביך ,  כמו סוחר המציג את מרכולתו עם סיומת של 99 אגורות .  מחירו המופקע של הדלק נובע בעיקר ממסים כפולים ,  עקיפים ובלתי שוויוניים ,  ההופכים את מעמד הביניים למחלבת מסים ".  
מנגד ,  חברי כנסת מסיעתו של ראש הממשלה בירכו על החלטתו להוריד את המס על הדלק . " הממשלה הוכיחה שוב שהיא קשובה לרחשי לב הציבור .  מנהיגות אמיתית נבחנת במצבים כאלה ",  ציין יו"ר צוות התגובות של הליכוד ,  ח"כ אופיר אקוניס .  יו"ר ועדת הכלכלה ,  ח"כ כרמל שאמה-הכהן ,  הוסיף כי  " נתניהו שוב נטל אחריות והכריע נכון ,  תוך שהוא מוכיח רגישות ומאכזב את האופוזיציה .  מסתבר שהרגליים האחוריות של האוצר לא מספיק חזקות כדי לעמוד בפני לחץ פרלמנטרי-ציבורי-תקשורתי משולב .  עדיין נדרש פתרון עמוק יותר ,  ובכוונתי להמשיך להוביל את הנושא ". 
עד כה לא התערב נתניהו בהחלטות האוצר ,  ובכך נתן אור-ירוק להעלאת מחירי הדלק גם בחודש מרץ .  זאת בניגוד לחודש אוגוסט הקודם ,  אז בחר לקחת חלק בהחלטות על הפרשי המיסוי ,  ומנע את עליית המחירים .  מחיר ליטר אוקטן בישראל מושפע ישירות מעליות במחירי הנפט באירופה ,  שלאחרונה נרשם בהם זינוק של 10% .  
עוד באותו נושאנתניהו הורה על הפחתת המס על הדלק ב-10 אגורות לליטרהיום בלילה :  8 שקלים לליטר בנזיןסופית :  הדלק יתייקר ב-38 אגורות
לפניות לכתב :  pinhas_wolf@walla.com 
 

קדימה על הפחתת מס הדלק : " זהו לעג לרש "
 חברי כנסת תקפו הערב את נתניהו בעקבות הודעתו על הפחתת מס הדלק וטענו כי מדובר במהלך פופוליסטי . " כמו סוחר המציג את מרכולתו עם סיומת 99 אגורות ",  אמרה יו"ר מפלגת העבודה

