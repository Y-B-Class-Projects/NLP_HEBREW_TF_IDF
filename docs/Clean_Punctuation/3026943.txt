במגרש המשחקים של ישראל וארה"ב :  קרי לא רלוונטי וטראמפ הבריון
שר החוץ האמריקני הרבה בנאומים שבהם התריע מהקיפאון המדיני ,  רבים מהם בקושי זכו לתהודה .  ייתכן שהוא רווח נחת מהתגובות לנאומו ,  אבל בשורה התחתונה ,  בשלושה ציוצים תוקפניים הזכיר טראמפ לכולם מי הבחור החזק בשכונה
אם הנשיא הנבחר דונלד טראמפ ושר החוץ ג'ון קרי היו לומדים יחד בתיכון ,  קל לשער מי מהם היה הבריון ומי מהם היה חוטף את הכאפות .  אם ראש הממשלה בנימין נתניהו היה במקרה גם הוא תלמיד באותו בית ספר ,  די ברור באיזה צד של התגרה הוא היה בוחר .  או לפחות זו הייתה התחושה ,  שעות ספורות בלבד לפני נאומו המסכם של קרי בנושא הסכסוך הישראלי-פלסטיני ,  לאחר שטראמפ הרס לו את החגיגה בשלושה ציוצים שהזכירו לכולם שלא משנה מה הוא יגיד - הוא כבר לא ממש רלוונטי .
 כל הנפשות הפועלות כבר עברו מזמן את גיל הנעורים ,  אך בימים האחרונים ההתנהלות בין ישראל וארצות הברית חרגה לחלוטין מהמגרש המדיני ועברה למגרש המשחקים .  ממשל אובמה נקם בראש הממשלה הישראלי ,  שארגן מתקפות תגובה מתוזמרות של שרים וחברי כנסת ,  כולל שלל כינויים מעליבים ,  גייס לעזרה את החברים בקונגרס והפעיל מרחוק את הנשיא הנבחר ,  שמקפיד לעשות שרירים מפעם לפעם ולהבהיר שהוא מלך הכיתה החדש .  

במגרש המשחקים של ישראל וארה"ב :  קרי לא רלוונטי וטראמפ הבריון
שר החוץ האמריקני הרבה בנאומים שבהם התריע מהקיפאון המדיני ,  רבים מהם בקושי זכו לתהודה .  ייתכן שהוא רווח נחת מהתגובות לנאומו ,  אבל בשורה התחתונה ,  בשלושה ציוצים תוקפניים הזכיר טראמפ לכולם מי הבחור החזק בשכונה

