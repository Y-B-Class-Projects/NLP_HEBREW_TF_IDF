נתניהו : " הנשיא יתן לגנץ להרכיב ממשלה ";  ריבלין : " לא נפחד ממתקפות "
 בחדשות 12 פורסמו הקלטות שבהן נשמע ראש הממשלה אומר בשיחה סגורה כי  " ריבלין רק מחפש תירוץ לתת את הרכבת הממשלה לגנץ ".  מלשכת הנשיא נמסר כי : " זהו ניסיון בזוי נוסף ,  לפגוע באמון הציבור בהחלטתו הממלכתית של הנשיא לאחר הבחירות "
 נשיא המדינה ראובן ריבלין תקף היום  ( שלישי )  את ראש הממשלה בנימין נתניהו על רקע פרסום הקלטותיו של נתניהו בחדשות 12 שבו מזהיר את אנשי הליכוד כי ריבלין יטיל את הרכבת הממשלה על גנץ .  מלשכתו של הנשיא השוהה בביקור ממלכתי בקנדה נמסר : " זהו ניסיון נוסף להטיל דופי בשיקול הדעת של נשיא המדינה באשר למימוש סמכותו החוקית .  גם הפעם ,  נשוב ונבהיר כי הנשיא יקבל את החלטתו כלשון החוק וכרוחו ,  כפי שעשו כל נשיאי ישראל בעבר .  זהו ניסיון בזוי נוסף ,  לפגוע באמון הציבור בהחלטתו הממלכתית של הנשיא לאחר הבחירות ".  
מלשכת ריבלין הוסיפו כי  " נשיא המדינה לא יתפתה לדברי חנופה ,  ולא ירא ממתקפות שכאלה ,  החוזרות ונשנות באופן חסר אחריות ומונעות משיקולים פוליטיים ציניים ".  מאז החלה מערכת הבחירות ריבלין הבהיר יותר מפעם אחת כי הוא ילך לפי לשון החוק ויטיל את הרכבת הממשלה על המועמד שיגבש את המספר הגבוה ביותר של הממליצים ,  כלשון החוק ,  אך בסביבת נתניהו חוששים כי אם כחול לבן יסיימו בפער גדול על פני הליכוד הנשיא ריבלין יטיל על גנץ את הרכבת הממשלה .  המטרה בהדגשת השאננות היא ניסיון להעלות את אחוזי ההצבעה בימין מחשש שהלהט להחליף את השלטון ימריץ את בוחרי כחול לבן .  
בהקלטות נתניהו מתוך ישיבה סגורה נשמע ראש המשלה אומר כי  " הייתי אתמול בישיבה עד שלוש לפנות בוקר .  ישיבה מדאיגה .  יש לנו היפוך ממה שהיה ב-2015 .  אז השמאל היה שאנן והימין היה להוט .  היום הימין שאנן והשמאל להוט .  ריבלין רק מחפש תירוץ לתת את הרכבת הממשלה לגנץ .  שניים ,  שלושה מנדטים והוא ייתן לו .  הליכודניקים שאננים והם מתכוונים לבוא לקלפי באחוזים נמוכים בהרבה ממצביעי גנץ .  תתעוררו או שנפסיד ". 
נתניהו הוסיף כי  " כשאנחנו מסתכלים על שיעורי האנשים שבאמת יגיעו לקלפי ,  אנחנו מגלים פער בין הליכוד לבין לפיד וגנץ .  הפער הזה הוא משמעותי כי אנשים אומרים :  'מה הבעיה ?  ביבי ינצח ,  הליכוד ינצח' .  הם חושבים שאפשר ביום הבחירות לקחת יום חופש ,  אפשר ללכת לים .  אנחנו ננצח את הבחירות רק אם נצא מהשאננות הזאת .  היא קטלנית .  כולם יודעים את זה .  הסתירו את זה עד היום ,  אז אני חושף :  אנחנו נפסיד את הבחירות אם לא נצא בהמונינו לקלפיות ".  

נתניהו : " הנשיא יתן לגנץ להרכיב ממשלה ";  ריבלין : " לא נפחד ממתקפות "
 בחדשות 12 פורסמו הקלטות שבהן נשמע ראש הממשלה אומר בשיחה סגורה כי  " ריבלין רק מחפש תירוץ לתת את הרכבת הממשלה לגנץ ".  מלשכת הנשיא נמסר כי : " זהו ניסיון בזוי נוסף ,  לפגוע באמון הציבור בהחלטתו הממלכתית של הנשיא לאחר הבחירות "
 
