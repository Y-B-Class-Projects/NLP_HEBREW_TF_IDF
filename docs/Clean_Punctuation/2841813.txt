שר לשעבר ברשות : " על ארצות הברית לשנות גישה כלפי ישראל "
 בריאיון לאולפן וואלה חדשות התייחס אשרף אל-עג'רמי ,  לשעבר השר לעניני אסירים ברשות ,  להתבטאויותיו האחרונות של נתניהו .  על העברת כספי המסים לרשות : " מקווה שזו גישה חדשה ולא היענות ללחץ בינלאומי "
" בישראל עדיין לא בשלים למדינה פלסטינית על בסיס גבולות 67 ",  כך אומר אשרף אל עג'רמי ,  לשעבר השר לענייני אסירים ברשות בריאיון לאולפן וואלה חדשות .  בסוף השבוע אישר נתניהו את העברת כספי המסים שנצברו בשלושת החודשים האחרונים אל הרשות הפלסטינית ,  אבל אל ע'גרמי חושב שזה לא מספיק : " אנחנו מחכים לראות אם זה שינוי או רק היענות ללחצים בינלאומיים ושל גורמי הביטחון הישראליים ,  שמהרגע הראשון התנגדו למהלך ההקפאה ".  
בסוף השבוע אבו מאזן התייחס לתוצאות הבחירות בישראל כשאמר במהלך הפסגה הערבית במצרים שמדובר בהפניית עורף לתהליך השלום . " אנחנו מחכים שנתניהו יגיד שוב שהוא מוכן באמת להסכם מדיני על בסיס גבולות 67' או על בסיס עיקרון שתי מדינות לשני עמים ",  אומר אל עג'רמי . " אני חושב שהפלסטינים יהיו מוכנים ללכת מיד על דבר כזה .  ההנהגה הפלסטינית ,  כפי ששמעתי ממחמוד עבאס ,  מוכנה מיד לשבת ולעשות הסדר כזה .  אבל אנחנו לא מוכנים בשום פנים ואופן לחזור למתכונת הקודמת של המו"מ - כלומר שאנחנו נלך למו"מ ארוך בלי ההכרה שהתוצאה של המו"מ היא הקמת מדינה פלסטינית בגבולות 67' .  אין דבר כזה עכשיו ". 
לשאלה האם הצעד הבא הוא פנייה למועצת הביטחון בבקשה שתכיר בהקמת מדינה פלסטינית ,  בתקווה ללא וטו אמריקני ,  ענה אל עג'רמי : " אנחנו מקווים שהאמריקנים ,  אחרי מה ששמעו מראש הממשלה ,  יתנהגו בצורה אחרת .  אנחנו יודעים שהם לא יכולים להתנגד למדיניות הישראלית באופן נחרץ אבל אמריקה חייבת לעשות משהו ,  גם אם זה אומר לשבת בשקט ולאפשר לאנשים אחרים - לאיחוד האירופי ,  לאו"ם ,  למועצת הביטחון - לטפל בעניין הזה .  בסופו של דבר כולם רוצים שהמו"מ יצליח ".  

שר לשעבר ברשות : " על ארצות הברית לשנות גישה כלפי ישראל "
 בריאיון לאולפן וואלה חדשות התייחס אשרף אל-עג'רמי ,  לשעבר השר לעניני אסירים ברשות ,  להתבטאויותיו האחרונות של נתניהו .  על העברת כספי המסים לרשות : " מקווה שזו גישה חדשה ולא היענות ללחץ בינלאומי "
 
