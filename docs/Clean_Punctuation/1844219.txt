מחאת הדיור מחריפה :  צפו במפגינים ברחבי הארץ
לא רק הטמפרטורות הגיעו לשיאן אתמול ,  גם המאבק החברתי במסגרת מחאת הדיור התלהט לשיאים חדשים .  הפגנות וצעדות מרובות משתתפים התקיימו ברחבי הארץ ,  האם ראש הממשלה יציג פתרונות ? 
פעילים במחאה על מחירי הדיור הגבוהים קיימו אתמול  ( שני )  שורה של הפגנות ברחבי הארץ .  בבאר שבע קיימו עשרות פעילים הפגנה מול משרדי הממשלה בעיר ,  בקריית שמונה חסמו הפעילים את רחוב תל חי בעיר ,  בתל אביב יצאו הפעילים לצעדה שמטרתה משרד הביטחון בעיר ובירושלים צעדו הפעילים לכיוון מעונו של ראש הממשלה .  לכולם צעקה אחת :  הורידו את מחירי הדיור .
 כ-500 פעילים צעדו מהמאהל ברחוב רוטשילד לכיוון הקרייה בתל אביב .  במקביל ,  הגיעו עשרות פעילים לגינת לוינסקי שבדרום העיר ,  כדי להקים בה מחדש את האוהלים שפונו לפנות בוקר על ידי פקחי  " הסיירת הירוקה "  של העירייה .  הפקחים שבו מאוחר יותר אל המקום ,  והודיעו לפעילים כי העירייה מתירה לקיים הפגנות רק בשדרות רוטשילד ובשכונת התקווה .  שולה קשת ,  ממארגני המאהל ,  אמרה כי מאות בני אדם הביעו תמיכה בהקמת המאהל מחדש ,  מאז שפורסם בתקשורת כי העירייה פינתה אותו . " המאהל יוקם שנית - ולא יפונה עוד ",  הצהירה .
 גם בצהריים חסמו ,  באישור המשטרה ,  פעילי מחאת האוהלים כבישים למשך כ-20 דקות בכל רחבי הארץ ,  החל מהשעה 14:00 .  בין היתר ,  חסמו המפגינים את צומת קפלן-אבן גבירול בתל אביב ,  כיכר פריז בירושלים ,  ציר מוריה בחיפה ,  צומת גולני בצפון ,  הצמתים מסמיה וקסטינה בדרום ,  כביש הכניסה הצפוני לבאר שבע ,  אזור הרחובות הרצל ורוטשילד בראשון לציון ,  צומת גן הוורדים בנס ציונה ,  הצומת הראשית בנהריה ,  וצומת הכפר הירוק ברמת השרון .  בירושלים עוכבו לחקירה שמונה מפגינים .  
עוד על האירועים אתמול:פעילים חסמו כבישים בכל רחבי הארץפעילים צעדו לבית ראש הממשלהעימותים בין פעילים למשטרה מחוץ לכנסת

מחאת הדיור מחריפה :  צפו במפגינים ברחבי הארץ
לא רק הטמפרטורות הגיעו לשיאן אתמול ,  גם המאבק החברתי במסגרת מחאת הדיור התלהט לשיאים חדשים .  הפגנות וצעדות מרובות משתתפים התקיימו ברחבי הארץ ,  האם ראש הממשלה יציג פתרונות ? 

