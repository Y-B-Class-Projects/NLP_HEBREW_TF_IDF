נתניהו תיווך ,  השביתה בוטלה
בתום ישיבה לילית של ארבע וחצי שעות עם ראשי השלטון המקומי ,  לשכת רה"מ הודיעה כי הושגו הבנות בכל הסעיפים .  הסיכום :  העלאת מענקי האיזון והקמת צוות בדיקה לתאגידי המים
בוטלה השביתה הכללית שהייתה אמורה להתחיל היום  ( ראשון )  ברשויות המקומיות .  כך הוחלט בתום פגישה לילית אותה זימן ראש הממשלה בנימין נתניהו בלשכתו ובה השתתפו נציגי השלטון המקומי .  מחר צפוי ראש מרכז השלטון המקומי ,  שלמה בוחבוט ,  לכנס אספה של המרכז בה יאושרר ההסכם סופית .  בפגישה ,  שנמשכה כארבע שעות וחצי ,  השתתפו גם שר הפנים אלי ישי ,  שיזם את הפנייה לנתניהו ,  וכן שר האוצר יובל שטייניץ .  
בפגישה סוכם כי מענק האיזון הניתן לרשויות לשנת 2011 יעלה ל-2.775 מיליארד שקלים ובשנת 2012 יעמוד המענק על 2.8 מיליארד .  בנוסף סוכם על הקמת צוות בדיקה שימליץ בתוך 45 ימים על ההתאמות הנדרשות ביחסי תאגידי המים והשלטון המקומי ,  מתוך מגמה להוריד את המע"מ על המים ולהוזילם .  כמו כן ,  לדברי השלטון המקומי יוקפאו הסנקציות נגד רשויות שלא הקימו תאגיד מים .  מלשכת ראש הממשלה נמסר כי נתניהו הודה לראשי השלטון המקומי ולשרי האוצר והפנים על שיתוף הפעולה ו"הנכונות להגיע להסכם שתחסוך מהציבור סבל מיותר ".  
מהמרכז לשלטון מקומי נמסר ,  כי תתקבל תוספת תקציבית של 900 מיליון ש"ח לתקציבי הרשויות  ( חובה וחינוך )  ושיפוי על הסכמי השכר .  כמו כן ציינו במרכז כי  " תוקם וועדה המשותפת לבחינת נושא המים ,  שמטרתה להפחית את מחירי המים ולהוריד את המע"מ על המים .  הוועדה תגיש מסקנותיה תוך 45 יום תדון גם בהפיכת תאגידי המים לתאגידים עירוניים ,  לכל דבר ועניין ".  
לדברי ראשי המאבק ,  היועץ המשפטי לממשלה יתבקש לאשר לרשות שעדיין לא הקימה תאגיד - שלא להקים תאגיד מים וכן יבוטלו הסנקציות שהופעלו כנגד רשויות מקומיות שטרם הקימו תאגיד מים .   עוד הודיעו במרכז לשלטון מקומי כי סוכם על הקמת שולחן עגול קבוע בין בכירי השלטון המקומי ובין בכירי הממשלה  " שיתכנס אחת לחודשיים במטרה להסיר חסמים שונים - בירוקרטים וכלליים - בכל הקשור לשלטון המקומי בישראל ".  
יו"ר מרכז השלטון המקומי ,  שלמה בוחבוט מסר כי יכנס מחר את האסיפה הכללית לאישור מתווה ההסכם ,  וציין כי פורום ה-15 אישר כי יתמוך בהסכם  . " השלטון המקומי מודה לראש הממשלה ושרי האוצר הפנים על נכונותם לפתור את המשבר ",  נמסר .  
הפגישה התקיימה לאחר שיו"ר ש"ס ושר הפנים ,  אלי ישי ,  שוחח אמש עם נתניהו ,  וביקש ממנו להתערב באופן מיידי בשביתת הרשויות .  ישי אמר הבוקר כי  " כאשר פניתי לראש הממשלה שיתערב ,  סברתי שיש בכוחו למנוע את שביתה תוך מתן מענה לדרישות הצודקות של הרשויות .  אני שמח שצדקתי ". 
שר הרווחה ,  יצחק הרצוג ,  התייחס אמש לשביתה הצפויה ואמר : " התרבות הקיימת בישראל לפיה מתעלמים מאיומי שביתה היא טעות .  אני קורא לראש הממשלה ולשר האוצר לעשות עוד הערב ,  כל מאמץ ,  ולמנוע את השביתה הצפויה מחר .  כדאי שיתעשתו מהר ,  ילמדו הלקח משביתת הפרקליטים ויביאו לפתרון המשבר מבעוד מועד ". 

נתניהו תיווך ,  השביתה בוטלה
בתום ישיבה לילית של ארבע וחצי שעות עם ראשי השלטון המקומי ,  לשכת רה"מ הודיעה כי הושגו הבנות בכל הסעיפים .  הסיכום :  העלאת מענקי האיזון והקמת צוות בדיקה לתאגידי המים

