השר ברק : " רק אנחנו נכריע על גורלנו "
 שר הביטחון אהוד ברק התייחס למשבר עם ארצות הברית על רקע הפגישה עם הנשיא אובמה .  שר הביטחון אמר כי  " רק לנו יש אחריות בלעדית על ביטחונה של מדינת ישראל ,  אך אסור לאבד קשר עין עם ארה"ב ויש לפעול בתיאום ובהבנה "
  (  צילום :  עוז מרון ,  עריכת וידאו :  עידן גוראל ) 
שר הביטחון אהוד ברק התייחס היום  ( ראשון )  בשיחה עם כתבים צבאיים למשבר ביחסים עם ארצות הברית .  לדברי ברק  " הקשר בין ישראל וארה"ב הוא עמוד תווך ואבן יסוד בביטחון המדינה .  רק לנו יש אחריות בלעדית על ביטחונה של מדינת ישראל .  רק אנחנו נכריע בעניינים הגורליים והלאומיים הקשורים לישראל ,  אך אסור לאבד קשר עין עם ארה"ב ויש לפעול בתיאום ובהבנה "
 ברק התייחס במרומז ליחס שקיבלה המשלחת הישראלית במהלך ביקורה לארצות הברית . " הממשל האמריקאי ובראשו הנשיא אובמה נותנים גיבוי רחב לביטחונה של ישראל .  ארה"ב היא מקור מרכזי לעליונות של ישראל ,  בסיוע כספי בגובה של 3 מיליארד דולר ,  במערכות נשק מתקדמות ,  בתחמושת בחלקי חילוף שמאוחסנים במחסנים אמריקאים בישראל .  גם כשיש מחלוקת בין ידידים ,  אנו חייבים לזכור שארה"ב היא ידידותית לישראל ואליה אנו פונים כשנדרשת התערבות ,  ואנו מקבלים גיבוי ותמיכה בכל משבר מאז מלחמת העצמאות ועד היום ". 
ברק הוסיף ואמר כי  " הממשל האמריקאי מחפש היום תשובה לשאלה :  'האם ישראל הולכת ברצינות על הבנות רחבות בתהליך המדיני ? ' .  המצב המדיני הוא עדין וטעון ודורש יוזמה ,  כושר החלטה ופעולה .  ההכרעות הנדרשות משני הצדדים הן קשות אך מחובתנו לחתור להסדר שמעביר גבול ברור על בסיס שיקולים ביטחוניים ודמוגרפיים עם מדינה פלסטינית לצד ישראל .  סוגיה זו תדרוש הכרעה בשבועות הקרובים .  בעיית ההתנחלויות תיפתר במשא ומתן ,  ועניין ירושלים יעלה על השולחן כמו יתר נושאי הליבה .  על ההסכם לקבוע את סיום הסכסוך בגישה אחראית .  ניתן להתקדם עם ממשל אובמה ולא להיגרר לפינות מזיקות ". 
מסר מרגיע מגיע אחר הצהריים גם מיועצו של הנשיא אובמה .  דייוויד אקסלרוד ,  יועצו הבכיר של אובמה ,  אמר בראיון לרשת CNN ,  כי נשיא ארצות הברית לא הפגין יחס צונן כלפי ראש הממשלה הישראלי בעת הפגישה בין השניים בבית הלבן בשבוע שעבר .
" זאת היתה פגישת עבודה של חברים .  אז לא היתה שום כוונה לנפנף אותו ",  אמר אקסלרוד .  היועץ ציין כי שני המנהיגים נועדו למשך שעתיים ,  והיו להם דברים חשובים יותר מאשר לדאוג לגינוני פרוטוקול .  לדברי אקסלרוד , " הפגישה לא היתה סביב עניינים של פורמליות .  זאת לא היתה פגישה טקסית .  יש לנו אינטרס עמוק ומחייב לביטחון ישראל ,  ואנו מאמינים שתהליך השלום חיוני לכך .  אנו עושים הכל כדי לקדם את התהליך הזה ". 
ראש הממשלה בנימין נתניהו התייחס הבוקר בפתח ישיבת הממשלה השבועית לביקורו בארצות הברית .  נתניהו אמר כי  " בפגישותיי במהלך ביקורי בארה"ב היתה תמיכה איתנה בעמדותיה של ישראל וביטוי לכך שהיחסים יישארו ,  כך שגם חילוקי דעות יוסדרו כיאה ליחסים בין ידידים .  בפגישתי עם הנשיא ברק אובמה ,  דנו בשורת נושאים ובראשם השאיפה המשותפת לחדש את תהליך השלום .  אמרתי לנשיא אובמה כי אנחנו מייצגים אינטרסים רבי שנים של מדינת ישראל בנושאים שעלו על הפרק ". 
נתניהו הוסיף כי  " היו תחומים שבהם היתה הסכמה מלאה ותחומים אחרים שלא היתה הסכמה לגביהם .  ניסינו לעשות צעדים לצמצם פערים .  בימים האחרונים שמעתי התבטאויות אנונימיות ביחס לממשל האמריקאי .  אני רוצה להבהיר בצורה חד משמעית :  האמירות הללו אינן מקובלות עליי ולא באות מאיש מטעמי .  זו מערכת יחסים בין בעלות ברית וידידות המבוססת על מסורת רבת שנים ,  כך שגם כשיש חילוקי דעות ,  הם חילוקי דעות בין ידידים "
 
השר ברק : " רק אנחנו נכריע על גורלנו "
 שר הביטחון אהוד ברק התייחס למשבר עם ארצות הברית על רקע הפגישה עם הנשיא אובמה .  שר הביטחון אמר כי  " רק לנו יש אחריות בלעדית על ביטחונה של מדינת ישראל ,  אך אסור לאבד קשר עין עם ארה"ב ויש לפעול בתיאום ובהבנה "
 
