לזרז את העסקה :  נתניהו שוקל להקדים את ישיבת הממשלה
במזכירות הממשלה בודקים אפשרות לקיים את הישיבה עוד השבוע - במקום ביום ראשון .  זאת ,  לאחר שהושגה הסכמה עם ארה"ב לגבי הארכת המשא ומתן ושחרור פולארד תמורת שחרור אסירים
השרים מתלבטים ,  נתניהו רוצה החלטה מהירה :  לאחר שהושגה הסכמה בין ישראל לבין ארצות הברית על עסקה להארכת השיחות ,  במזכירות הממשלה בודקים כעת אפשרות להקדים את ישיבת הממשלה ,  שאמורה להתקיים ביום ראשון ,  כדי שהשרים יצביעו על העסקה .  טרם התקבלה החלטה בנושא ,  אך השרים עודכנו שייתכן שהישיבה תתקיים עוד לפני סוף השבוע .  מחר  ( רביעי )  צפוי שר החוץ האמריקני ,  ג'ון קרי ,  לשוב לאזור לצורך פגישה עם יו"ר הרשות הפלסטינית ,  אבו מאזן .  
תהליך השלום - כותרות אחרונות:תרגיל פולארד :  כך דוחק נתניהו את בנט לפינהנתניהו עדכן השרים :  הקפאה ושחרור אסירים תמורת פולארדשחרור פולארד  רק במסגרת  " עסקת חבילה גדולה "
 הבוקר עדכן נתניהו את שריו הבכירים על פרטי העסקה המסתמנת ,  וזאת לאחר שנועד הבוקר פעם נוספת בירושלים עם שר החוץ של ארצות הברית ,  ג'ון קרי .  השניים ניסו  " ללטש "  את הפרטים האחרונים של הסכם להארכת המשא ומתן הישראלי-פלסטיני ,  וזאת בהמשך לשיחה בת כשלוש שעות אמש ,  שבמהלכה הוצגה העסקה .  
על פי גורמים ששוחחו עם ראש הממשלה ,  העסקה תכלול את שחרורו של פולארד עוד לפני ליל הסדר ואת המשך המשא ומתן בין ישראל לפלסטינים עד 2015 .  בתמורה לכך ,  ישראל תסכים לשחרר את מחבלי  " הפעימה הרביעית "  וכן 400 אסירים נוספים ללא דם על הידיים ,  רובם צעירים וחלקם נשים ,  שהיא תקבע את זהותם - כפי שפורסם לראשונה בוואלה !  חדשות .  כמו כן ,  במסגרת העסקה ישראל תסכים להקפאת בנייה  " שקטה "  בהתנחלויות .
 רובם המכריע של שרי הימין ,  מהליכוד-ביתנו ומהבית היהודי ,  העדיפו היום שלא להתייחס לאופן הצבעתם הצפוי על העסקה ,  אם זו תובא לאישור הממשלה .  לפי שיקבלו החלטה בנושא ,  ממתינים שרי הימין לראות אם הפלסטינים מקבלים את ההסכם ,  ואם נשיא ארצות הברית ברק אובמה יאשר את דבר השחרור בקולו ,  לפני שיגיבו .  לעומתם ,  שרי יש עתיד והתנועה צפויים לתמוך בעסקה ,  כמו גם השרים משה יעלון ויובל שטייניץ מהליכוד .
 לפניות לכתב אמיר תיבון :  amir.tibon@walla.co.il 

לזרז את העסקה :  נתניהו שוקל להקדים את ישיבת הממשלה
במזכירות הממשלה בודקים אפשרות לקיים את הישיבה עוד השבוע - במקום ביום ראשון .  זאת ,  לאחר שהושגה הסכמה עם ארה"ב לגבי הארכת המשא ומתן ושחרור פולארד תמורת שחרור אסירים

