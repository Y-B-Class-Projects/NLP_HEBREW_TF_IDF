הממשלה אישרה ברוב גדול את המלצות דו"ח טרכטנברג
בצל המפלה לראש הממשלה בניסיון הקודם ,  אישרה היום הממשלה ברוב של 21 תומכים מול 8 מתנגדים את דו"ח הוועדה לשינוי חברתי-כלכלי .  ש"ס התנגדה ,  ישראל ביתנו תמכה לאחר הסדר עם האוצר
 ( צילום :  מערכת וואלה !  ,  עריכת וידאו :  טל רזניק ,  קריינות :  אביב אברמוביץ ) 
זה לקח שבוע ,  אבל בסופו של דבר ראש הממשלה גבר על המתנגדים :  הממשלה אישרה היום  ( ראשון )  את עיקרי המלצות ועדת טרכטנברג לגיבוש סדר יום כלכלי חברתי חדש .  אישור הצעת ההחלטה התאפשר בעקבות הסכם שנחתם בין שרי ישראל ביתנו לבין אגף התקציבים של האוצר ,  שהביא לתמיכתה של ישראל ביתנו בדו"ח בגרסתו המעודכנת .  21 שרים תמכו במתווה הדו"ח המעודכן ,  לעומת שמונה מתנגדים :  ארבעת שרי ש"ס ,  שניים משרי העצמאות  אהוד ברק ומתן וילנאי ,  המשנה לראש הממשלה ,  סילבן שלום ,  והשר יוסי פלד .  שרי ש"ס אף נעדרו מהדיון .  לעומתם ,  תמכו בהצעה שאר שרי הליכוד ,  שרי ישראל ביתנו ,  השר דניאל הרשקוביץ' ושניים משרי העצמאות .
 אישור הדו"ח - הישג לרה"מ או למחאה ?  בואו לדבר על זה בפייסבוק
דו"ח טרכטנברג - כותרות אחרונותדוח ועדת טרכטנברג :  המסקנות העיקריותמכה לנתניהו :  דחה הצבעת הממשלה על מתווה טרכטנברגליברמן :  סביר להניח שדוח טרכטנברג יאושר בממשלה
בעבור תמיכתה ,  הצליחה ישראל ביתנו להשיג שינוי בקריטריונים לזכאות לדיור ציבורי ,  ובמקום שהזכאות לדיור המדובר תתבסס על כמות הילדים במשפחה - היא תתבסס על כך ששני בני הזוג המבקשים את הדירה ,  יהיו חלק משוק העבודה .  כמו כן ,  התחייבה הממשלה לתמיכה בהצעת החוק של ח"כ משה  ( מוץ )  מטלון ,  לפיו כל חייל משוחרר מהמערך הלוחם יזכה לאחר שחרורו למשכורת בגובה השכר הממוצע במשק ,  למשך שלושה חודשים .  בישראל ביתנו התייחסו לתוספות לדו"ח ואמרו כי מדובר ב"הישג אדיר "  למפלגה .
 בשבוע שעבר כשל ראש הממשלה בניסיונו הראשון להעביר את עיקרי דו"ח טרכטנברג בממשלה ,  בעקבות התנגדותן של סיעות ישראל ביתנו והעצמאות ,  וכן של שרי הליכוד שלום ,  פלד ושר הרווחה ,  משה כחלון .  האחרון ,  שהתנגד בשבוע שעבר להבאת הדו"ח להצבעה ,  הצביע היום בעד עיקרי הדו"ח בממשלה ,  בעקבות פגישה שקיים בסוף השבוע עם ראש הממשלה במעונו בקיסריה ,  בה הובטח לו שיינתן משקל גדול יותר לנושאי רווחה ביישום המלצות הדו"ח .
" הבטחתי וקיימתי ",  אמר ראש הממשלה בנימין נתניהו לאחר ההצבעה , " דו"ח טרכטנברג טוב לאזרחי ישראל ,  הוא מוריד את יוקר המחייה ,  מפחית במסים ,  מגדיל את ההכנסה הפנויה ,  משתתף באופן משמעותי במימון החינוך לגיל הרך והופך את הדיון לזמין יותר ".  לעומתו ,  אמר שר הביטחון ברק ,  שתקציב משרדו צפוי להיות מקוצץ בכשלושה מיליארד שקלים כדי לממן את המלצות הוועדה ,  אמר כי  " צריך פיתרון סביר ,  מי שלא רוצה לחזור על 73 או אפילו על 2006 חייב שיהיה לו זיכרון ,  מי שלא רואה את הדבר הזה לוקח על עצמו אשליה ועיוורון עצמי ".  בסיעת העצמאות החליטו הבוקר כי בשל המצב הבעייתי בו נתונים שריה - הרצון לתמוך בעיקרי הדו"ח לעומת אחריות שריה על משרד הביטחון ,  יוענק לשריה חופש הצבעה :  בשל אחריותם המיניסטריאלית ,  התנגדו כאמור ברק ושרו וילנאי ,  ומנגד תמכו בדו"ח שרי העצמאות האחרים - אורית נוקד ושלום שמחון .
 המשנה לראש הממשלה ,  סילבן שלום ,  שהצביע נגד אימוץ עיקרי הדו"ח ,  אמר כי למרות שיש כמה דברים חיוביים בדו"ח ,  הוא התנגד לו כי כי הוגש כולו כמקשה אחת . " אין דבר שלא ניתן לשנות חוץ מאשר את התנ"ך ",  אמר השר שלום , " ויש צורך לתת דגש חזק יותר על הצרכים בתחומי חינוך ,  דיור ,  בריאות ,  תעסוקה ותחבורה בפריפריה ".  שלום הוסיף כי  " לכל אלו ולנושאים נוספים הדוח אינו נותן מענה מספק ". 
במהלך ישיבת הממשלה ניסו הסיעות המתנגדות השונות להפעיל אמצעי לחץ כאלה ואחרים על מנת להגביר את הדי התנגדותם ;  בין היתר ,  הופיע לישיבת הממשלה הרמטכ"ל ,  רב אלוף בני גנץ ,  שהדגיש בפני השרים את האיומים האסטרטגיים העומדים בפני ישראל ואת הפגיעה הצפויה בהיערכות אליהם והיה ותקציב הביטחון יקוצץ .  שר הפנים ,  אלי ישי ,  יצא במהלך ישיבת הממשלה לפגישה עם נציגי מחאת האוהלים ,  בסופה אמרה עליו ליף כי הוא  " יצא גבר ". 
לפניות לכתבת :  tal_sh@walla.net.il

הממשלה אישרה ברוב גדול את המלצות דו"ח טרכטנברג
בצל המפלה לראש הממשלה בניסיון הקודם ,  אישרה היום הממשלה ברוב של 21 תומכים מול 8 מתנגדים את דו"ח הוועדה לשינוי חברתי-כלכלי .  ש"ס התנגדה ,  ישראל ביתנו תמכה לאחר הסדר עם האוצר

