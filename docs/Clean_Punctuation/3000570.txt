אביו של אזריה בכה ,  נתניהו הבטיח משפט הוגן :  האזינו לשיחה המלאה
בהקלטת השיחה בין ראש הממשלה לאביו של החייל שהואשם בהריגת מחבל מנוטרל ,  נשמע האב צ'ארלי אומר : " יש דברים שכנראה שאתה לא יודע ,  שישנו את הכול ".  נתניהו השיב : " תציגו את כל מה שיש לכם .  הבדיקה תהיה הוגנת ומקצועית "
 ראש הממשלה בנימין נתניהו אמר לצ'ארלי אזריה ,  אביו של החייל אלאור אזריה שהואשם בהריגת מחבל מנוטרל ,  כי  " ייתנו לו את כל הזכות להגן על עצמו ".  בשיחת טלפון שערך נתניהו עם אזריה בסוף חודש מרץ האחרון ופורסמה היום  ( ראשון )  בתכנית  " לפני כולם "  עם שרון גל בערוץ 20 ,  הוסיף ראש הממשלה : " אני רוצה שתאמין בזה ,  ואני רוצה שתפעלו גם בהתאם לזה .  תציגו את כל מה שיש לכם להציג במסגרת הבדיקה ,  היא תהיה הוגנת ומקצועית .  בזה אני בטוח ".  הוא הבהיר : " הבדיקה היא בדיקה אמיתית ".   
" אני שמעתי את הדברים שאתה אמרת ",  הבהיר ראש הממשלה . " אני אבא לחייל ,  אני מבין את המצוקה שאתם מצויים בה .  החיילים שלנו בחודשים האחרונים עובדים באומץ לב ,  בנחישות מול מתקפות טרור ,  מול מרצחים שבאים להרוג אותם .  הם נדרשים לקבל החלטות בזמן אמת ,  בתנאי שטח ,  בלחץ ,  באי ודאות .  זאת ודאי מציאות לא פשוטה ". 
עוד בוואלה !  NEWS:החייל שנפצע בפיגוע מעיד במשפט אזריה : " גם אני רציתי לוודא הריגה"קצין ההנדסה של חטיבת יהודה במשפט אזריה : " הגזרה רוויה במטענים"סגן הרמטכ"ל לשעבר העיד לטובת אזריה : " דינם של מחבלים למות "  
בהקלטת השיחה ,  נשמע אזריה פונה לנתניהו ואומר בבכי : " כל חיי נתתי למדינה ,  אדוני ראש הממשלה .  אני נכה משרד הביטחון ,  אני איש משטרה מעל 30 שנה .  חקרתי עבריינים ,  הכנסתי עבריינים לבתי סוהר והובלתי אותם עם אזיקים בידיים .  כשאני רואה שבאולם מכניסים את הבן שלי עם אזיקים ..  ."  .
" המשפחה מבקשים רק משפט צדק ",  הוסיף האב . " לא יכול להיות שישפטו את הילד בשטח ,  בלי ממצאים ,  בלי שום דבר .  אדוני ראש הממשלה ,  יש דברים שכנראה שאתה לא יודע שאנחנו יודעים ,  שאם אדוני ישמע את זה אני חושב שהכול יסתובב והכול ישתנה ".  
מוקדם יותר היום התנצל נתניהו על ההשוואה שערך לכאורה בין אזריה לבין משפחות שכולות . " אני מצטער אם דבריי הובנו שלא כהלכה ",  כתב בעמוד הפייסבוק שלו ,  בתגובה לביקורת שעוררו דבריו בריאיון לחדשות 2 שבו הסביר את שיחת הטלפון עם צ'ארלי .  לדברי נתניהו בריאיון , " התקשרתי להרבה הורים במצוקה על כך שבניהם נפלו או נעדרו או נפלו ונעדרו ,  וכאן יש מצוקה גדולה של אזרחי ישראל ". 
בעקבות הדברים ,  קרא אמש שר הביטחון לשעבר אהוד ברק לנתניהו לחזור בו . " מי שמשווה את אלאור אזריה לגיבורי ישראל וללוחמים נעדרים הוא אדם מבוהל ומבולבל שאיבד את שאריות שיפוטו או שחלילה החליט לנסות ולרסק את ערכי צה"ל ",  אמר . " אסור לאפשר זאת .  ראש ממשלה מכהן שלא יחזור בו מדבר ההבל המופקר הזה - יישא עמו לתמיד את אות הקלון של מי ששכח מה זה להיות לוחם בצה"ל ".  
לשכת ראש הממשלה התייחסה לתגובתו של ברק וטענה כי נתניהו לא השווה בין אזריה לבין חיילים שנפלו בקרב . " זהו ניסיון שפל ,  מעוות ושקרי להציג כך את דבריו .  ראש הממשלה נתניהו מכבד את המשפחות השכולות ומשפחות הנעדרים ,  ומודע היטב לכאבן הבלתי אפשרי ",  נמסר .
 בריאיון לחדשות 2 טען נתניהו כי מדובר בסוגיה נרחבת : " יש אינספור הורים שרואים את הילדים שלהם ,  חיילים וחיילות ,  נמצאים במצב כמעט בלתי אפשרי .  הם צריכים מצד אחד להגן על עצמם ,  ומצד שני - בעיה לא פשוטה - לא להיות קלים מדי על ההדק ,  וזה לא קל ".  לדבריו , " אני הייתי במצב הזה - עמדתי בלא מעט מקרים בהיתקלות או כמעט היתקלות עם אויב שהייתי צריך להחליט מתי אני יורה ומתי אני לא יורה - לקצין בסיירת מטכ"ל זה לא היה קל ואני חושב שלכל חייל זה לא היה קל ".  

אביו של אזריה בכה ,  נתניהו הבטיח משפט הוגן :  האזינו לשיחה המלאה
בהקלטת השיחה בין ראש הממשלה לאביו של החייל שהואשם בהריגת מחבל מנוטרל ,  נשמע האב צ'ארלי אומר : " יש דברים שכנראה שאתה לא יודע ,  שישנו את הכול ".  נתניהו השיב : " תציגו את כל מה שיש לכם .  הבדיקה תהיה הוגנת ומקצועית "
 
