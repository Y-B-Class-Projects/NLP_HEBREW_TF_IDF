ליברמן :
 בתוך כך ,  ליברמן וראש הממשלה בנימין נתניהו צפויים לערוך הערב פגישת פיוס בניסיון ליישר את ההדורים ביניהם .  בפגישה ידונו השניים בנושא אישור תקציב המדינה בממשלה ובהצעת חוק הגיור ,  כפי שהוגשה בידי ח"כ דוד רותם מטעם מפלגתו של ליברמן .  מקורבים לראש הממשלה אמרו כי ניתן להגיע להסכם בעניין התקציב ,  אולם הוסיפו כי נתניהו לא יתפשר בסוגיית חוק הגיור ,  לפיו יעבור הגיור לידי הרבנות הראשית בלבד .
 המתיחות בין נתניהו לליברמן החריפה באחרונה ,  מאז פגישת שר התשתיות בנימין בן אליעזר ,  עם שר החוץ הטורקי ללא ידיעת ליברמן .  בנוסף ,  נתניהו וליברמן אינם רואים עין בעין בשורה של מינויים במשרד החוץ ,  הבכיר ביניהם - שגריר ישראל באו"ם .  בנוסף ,  השניים חלוקים ביניהם לגבי חוק הגיור ודרישות תקציביות של ישראל ביתנו .
 נתניהו אמר אתמול בישיבת הממשלה כי יתנגד לחקיקת הגיור המוצעת שלדבריו ,  עלולה ליצור קרע בעם היהודי . " ייעשו מאמצים להסיר בהסכמה את הצעת החוק אך אם לא תוסר אבקש מחברי הליכוד ומשאר סיעות הקואליציה להתנגד להצעה ",  אמר נתניהו .  
בכל הנוגע לסוגיית תקציב המדינה ,  האשימו גורמים במפלגת  " ישראל ביתנו "  את נתניהו ואת שר האוצר יובל שטייניץ כי הם אינם עומדים בסיכומים עם המפלגה .  לדבריהם ,  לא נוהל עם  " ישראל ביתנו "  משא ומתן הוגן על דרישות התקציב שלה ,  וניתנה עדיפות לסיומם של המגעים עם מפלגת העבודה וש"ס .
 
ליברמן :
 nan
