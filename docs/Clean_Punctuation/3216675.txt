 " לקראת החיבורים הצפויים בשמאל ":  נתניהו מבקש עוד שריונים
במקביל לפריימריז ,  מתפקדי הליכוד יצביעו ביום שלישי על הצעה לשילוב שלושה שריונים ברשימה במקומות 21 ,  28 ,  ו-36 .  לפי ההערכה :  נתניהו עשוי להשתמש במקומות כדי לשלב את אחת ממפלגות הימין במקרה של איחוד מרכז-שמאל .  עם זאת ,  מדובר בשריונים במקום נמוך ולא מאוד אטרקטיבי
- נתניהו יבקש לשריין את מקומות 21 ,  28 ו-36 ברשימת הליכוד
- ההערכות :  נועד לשריין מקום למפלגות ימין במקרה של מיזוג בשמאל
- השריונים לא במקומות גבוהים - לא ברור מה מידת האטרקטיביות שלהם
- הערכה נוספת - השיריון מיועד  " לתקן "  את תוצאות הפריימריז 
ראש הממשלה בנימין נתניהו יגדיל את מספר השריונים שלו ברשימת הליכוד לכנסת הבאה וביום שלישי הקרוב ,  במקביל לפריימריז ,  מתפקדי הליכוד יצביעו גם על הצעה להוספת שלושה שריונים ברשימה - במקומות 21 ,  28 ו-36 .  
נתניהו ביקש תחילה לשריין את המקום ה-21 בלבד ,  אך שמר לעצמו את הזכות להוסיף עוד שריונים בהמשך .  כעת הוא מסביר לחברי הליכוד שהמטרה היא  " להיערך לקראת החיבורים הצפויים בשמאל ".  נתניהו פנה הערב במכתב למתפקדי הליכוד : " אני משוכנע שהדבר הכרחי כדי להגדיל את סיכויינו לנצח בבחירות ". 
לפי ההערכה בליכוד ,  נתניהו עשוי להשתמש במקומות המשוריינים כדי לשמור את האפשרות לשלב מפלגות ימין כמו הבית היהודי ,  כולנו או ישראל ביתנו ,  במקרה ויהיה איחוד מפלגת גדול בין יש עתיד וחוסן לישראל .  
בחירות 2019 - סיקור מיוחד בוואלה !  NEWS:לקראת חיבור עם גנץ ?  בכירים ביש עתיד : " על לפיד להוביל את המחנה"נתניהו מאשים את מנדלבליט : " נכנע לשמאל ומקבל החלטות בחיפזון"בלון תבערה :  אפקט גנץ-מנדלבליט מצית שדה קוצים פוליטי מבנט ועד מרצ 
השריונים אותם ביקש נתניהו הם במקום נמוך ברשימה ,  כך שלא ברור מה מידת האטרקטיביות שלהם בחיבורים ומיזוגים ,  ובגלל מיקומם ,  קשה לראות את ראשי מפלגות הימין - כחלון ,  ליברמן ,  בנט או שקד - חוברים לנתניהו תמורתם .  עם זאת ,  אומרים גורמים בליכוד כי מפלגת הבית היהודי  ( המקורית ,  זו שבנט ושקד עזבו )  עשויה להיות אופציה לחיבור או שילוב .  
בכל מקרה ,  אם נתניהו ירצה להתאחד עם אחת המפלגות הגדולות יותר הוא יצטרך להעניק שיבוצים יותר אטרקטיביים ולעשות הסכם של איחוד מפלגות - שאותו יצטרך להעביר במרכז הליכוד - מהמורה לא פשוטה בכלל .  
מכיוון שמדובר במקומות נמוכים יחסית ברשימה ,  ייתכן שנתניהו מתכוון להשתמש בשריונים כדי לעשות  " תיקונים "  בתוצאות הפריימריז ,  במידה שרשימת הליכוד לא תכלול מספיק נשים ,  לדוגמה ,  או לגיוס  " כוכבים "  שיקרצו לבוחרי הימין .
 בעקבות הפרסומים ,  מנכ"ל הבית היהודי ניר אורבך ציין בתגובה כי  " מפלגת הבית היהודי מקיימת בחודש האחרון הליך מורכב ומעמיק לבחירת יו"ר ורשימה כדי להיות מפלגה חזקה ומשפיעה ולא מפלגת בת של הליכוד ". 
 ( עדכון ראשון :  21:06 )   

" לקראת החיבורים הצפויים בשמאל ":  נתניהו מבקש עוד שריונים
במקביל לפריימריז ,  מתפקדי הליכוד יצביעו ביום שלישי על הצעה לשילוב שלושה שריונים ברשימה במקומות 21 ,  28 ,  ו-36 .  לפי ההערכה :  נתניהו עשוי להשתמש במקומות כדי לשלב את אחת ממפלגות הימין במקרה של איחוד מרכז-שמאל .  עם זאת ,  מדובר בשריונים במקום נמוך ולא מאוד אטרקטיבי

