יוזמי מחאת הקוטג' יפגינו מול בית נוחי דנקנר
המחאה מגיעה לבתי הטייקונים ?  במחאה נגד רשתות השיווק בעקבות עליית מחירי מוצרי החלב בכ-8% בממוצע ,  תתקיים הערב הפגנה מול ביתו של נוחי דנקנר ,  בעל השליטה בשופרסל
על רקע המשך עליית מחירי מוצרי החלב ,  מגבירים יוזמי מחאת הקוטג' את המחאה ולראשונה יוצאים המוחים ישירות נגד בעלי רשתות השיווק .  הערב  ( חמישי )  צפויים המוחים לערוך הפגנה מול ביתו של נוחי דנקנר שבשליטתו נמצאת רשת המזון שופרסל בהרצליה פיתוח .  השבוע נודע כי למרות המחאה מחירי מוצרי החלב ממשיכים לעלות ומחירם הממוצע גבוה ב-8% מבחודש שעבר .
 גם אתם חושבים שהטייקונים אשמים ביוקר המחיה ?  דברו על זה בפייסבוק
המאבק על שוק החלב - כותרות אחרונות :
 החקלאים : " ייבוא שוק החלב - גזר דין מוות לחקלאות"מחאת הרפתנים בתל אביב : " לחלוב את הטייקונים"שמחון ושטייניץ הכריעו :  שוק החלב ייפתח לייבוא
בעקבות מחאת הקוטג' הציג ראש הממשלה בנימין נתניהו מתווה לרפורמה בשוק החלב שאמורה ,  לדבריו ,  להביא להוזלה במחירי מוצרי החלב .  אך הצעותיו של נתניהו זוכות להתנגדות מצד הרפתנים הטוענים כי הם נפגעים כלכלית מהרפורמה ,  וגם מצד יוזמי המחאה .
" זה הרי מגוחך ",  אמר יוזם המחאה ,  איציק אלרוב ,  לאחר הצגת המתווה . " מהורדת מחיר המטרה  ( המחיר שבו מוכרות הרפתות את החלב הגולמי למחלבות ,  עד"מ )  עולה שאם תהיה הוזלה לציבור ,  היא תהיה ממש בשוליים .  הרי לא בשביל זה נאבקנו ולא את זה רצינו .  במקום שיוזילו בעשרות אחוזים את מחיריהם של עשרות רבות של מוצרים ,  לא רק מתחום החלב ,  פשוט מנסים למרוח את הציבור ".  
לדברי אלרוב ,  ההחלטות מלמדות שהממשלה מעדיפה שוב להילחם בחלשים ופוחדת מהחזקים : " משום מה הממשלה פוחדת מהיצרנים ומרשתות השיווק ,  ולא הטילה סנקציות עליהן ,  אלא על הרפתנים .  נראה שהממשלה מפחדת מהטייקונים יותר מאשר מהציבור .  הציבור חייב לשאת את עיניו לוועדת הריכוזיות ולקוות שמשם תצא בשורה .  חשוב שהממשלה תתחיל להתמודד עם האנשים החזקים שעושקים אותנו ולא עם החלשים ".  
בתוך כך הודיעה היום הממשלה כי לא תדון בישיבתה השבועית ביום ראשון הקרוב ברפורמות בשוק החלב ,  בהן פתיחת משק החלב לייבוא .  יהיה זה השבוע השני בו נדחית ההכרעה בנושא לאחר שביום ראשון האחרון החל דיון בממשלה אך הוחלט לא לקיים הצבעה בעקבות העובדה שלא היה רוב מקרב השרים ובעקבות העובדה שקיימת התנגדות רחבה מצד יועצים משפטיים .  במהלך השבועיים האחרונים פעלה שרת החקלאות ,  אורית נוקד  ( העצמאות )  ,  לשכנוע שרים להתנגד להצעה .  בישיבת הממשלה תוצג סקירה של שר האוצר יובל שטייניץ ,  ושל נגיד בנק ישראל סטנלי פישר על השפעת התמורות בכלכלה העולמית על המשק הישראלי .
 השתתף בהכנת הכתבה :  פנחס וולף

יוזמי מחאת הקוטג' יפגינו מול בית נוחי דנקנר
המחאה מגיעה לבתי הטייקונים ?  במחאה נגד רשתות השיווק בעקבות עליית מחירי מוצרי החלב בכ-8% בממוצע ,  תתקיים הערב הפגנה מול ביתו של נוחי דנקנר ,  בעל השליטה בשופרסל

