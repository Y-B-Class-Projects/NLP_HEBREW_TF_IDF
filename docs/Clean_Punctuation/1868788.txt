מידן עדכן את נתניהו :  נסגרו הפרטים האחרונים לעסקה
ראש הממשלה אמר לשליחו לצורך המשא ומתן להשבת גלעד שליט כי  " המשימה תושלם כאשר החייל יחזור למשפחתו חי ,  בריא ושלם ".  העברת האסירים הפלסטינים לכלא קציעות הושלמה
 ( צילום :  לע"מ ,  שי מכלוף ,  עריכה :  יותם בן-דוד ,  קריינות :  אביב אברמוביץ' ) 
ראש הממשלה ,  בנימין נתניהו ,  נפגש בצהריים  ( ראשון )  עם שליחו המיוחד לענייני המשא ומתן להשבת שליט ,  דוד מידן ,  שחזר מקהיר ועדכן את ראש הממשלה בהסכמות שהושגו בשיחות שקיים בסוף השבוע במצרים ,  בעניין הפרטים האחרונים לקראת שובו של גלעד שליט ארצה .  בפגישה השתתף גם מזכירו הצבאי של ראש הממשלה ,  אלוף יוחנן לוקר ,  שהיה גם שותף למשא ומתן . " המשימה תושלם כאשר גלעד שליט יחזור למשפחתו ,  חי ,  בריא ושלם ",  אמר נתניהו למידן .
 עסקת שליט - כותרות אחרונותחמאס טוען :  החתימה על העסקה לא בוצעה מול ישראלהאסירים שישוחררו בעסקת שליט הועברו לכלא קציעותמשפחת שליט לבגץ :  לא לעכב את שחרורו של גלעד
מוקדם יותר השלים שירות בתי הסוהר את העברתם של 450 האסירים הפלסטינים הצפויים להשתחרר בעסקה ,  לכלא קציעות שבנגב .  האסירים ייבדקו על ידי אנשי הצלב האדום טרם שחרורם ביום שלישי .  מפקד גוש דרום בשירות בתי הסוהר ,  גונדר נזים זביתי ,  אמר כי  " המבצע נעשה כמעט ללא תקלות .  בכלא יקבלו האסירים את האמצעים לשהות של 48 שעות ,  עד להעברתם ליעד שנקבע להם .  לא הייתה אפילו תקלה אחת ".  עוד עדכן זביתי כי  " ראינו גילויי כעס בבתי הכלא כשנודעה רשימת האסירים ,  בקרב אלה שלא ישתחררו ,  אבל מדובר בגילויים מצומצמים ביותר ,  מאוד מינוריים ,  והתייחסנו אליהם בהבנה ". 
בשעות הצהריים הסתיימה במשרד הביטחון ישיבה שבמהלכה הוצגה לשר הביטחון ,  אהוד ברק ,  על ידי הרמטכ"ל ,  רב-אלוף בני גנץ ,  ראש אגף מבצעים ,  אלוף יעקב אייש ,  ראש אכ"א ,  אלוף אורנה ברביבאי וגורמים נוספים ,  התוכנית להעברת גלעד שליט ביום שלישי לשטח ישראל .  שר הביטחון ברק אישר את הצעדים שהוצגו כדי להבטיח העברה מתואמת של האסירים לידי הפלסטינים במקומות הפיזור השונים ואת העברת החייל גלעד שליט לידינו .  כמו כן נדונו התפתחויות אפשרויות והיערכות לקראתן וכן סידורי אבטחה להתארגנות .  שר הביטחון ברק אמר בישיבה : " גלעד שליט ישוב לארצו ולמשפחתו לאחר שהוחזק למעלה מחמש שנים בידי החמאס .  חזרתו תעשה בקבלת פנים צנועה תוך הדגשת כל הנדרש לחייל ולמשפחתו ". 
לפי המסתמן חמאס יעביר ביום שלישי את שליט לידי נציג הצלב האדום ,  שיעדכן את ישראל במצבו הבריאותי .  לאחר מכן ,  שליט יועבר למצרים דרך מעבר רפיח .  צה"ל צפוי לקלוט את שליט בבסיס בדרום הארץ ,  שם הוא יוכל לשוחח עם בני משפחתו בטלפון ,  ותימסר לו חבילה שהכינו לו הוריו .  שליט יעבור בדיקות רפואיות על ידי רופאי צה"ל ומשם יוטס לבסיס חיל האוויר בצפון ,  שם ייפגש לראשונה עם הוריו ויערך עבורו טקס צבאי קצר בהשתתפות ראש הממשלה ,  שר הביטחון והרמטכ"ל .  בסיום הטקס הוא ישוב לבית הוריו שבמצפה הילה .  
לפניות לכתבת :  tal_sh@walla.net.il

מידן עדכן את נתניהו :  נסגרו הפרטים האחרונים לעסקה
ראש הממשלה אמר לשליחו לצורך המשא ומתן להשבת גלעד שליט כי  " המשימה תושלם כאשר החייל יחזור למשפחתו חי ,  בריא ושלם ".  העברת האסירים הפלסטינים לכלא קציעות הושלמה

