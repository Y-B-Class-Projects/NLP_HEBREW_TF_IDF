נתניהו : " שטנת האייתוללות מחזקת את עמידתנו "
 לאחר שמנהיגה הרוחני של אירן קבע כי  " פלסטין נמתחת מהירדן לים ",  ראש הממשלה נתניהו לא נותר חייב .  לדבריו , " ההצהרות על הכוונה להשמיד את ישראל מחזקות את העמידה האיתנה שלנו "
 ראש הממשלה ,  בנימין נתניהו ,  הגיב הערב  ( שבת )  לדברים שאמר מוקדם יותר מנהיגה הרוחני העליון של אירן ,  האייתוללה עלי חמינאי ,  בכנס תמיכה בסוגיה הפלסטינית שנערך בטהרן .  במהלך הכנס אמר חמינאי בין היתר כי  " פלסטין נמתחת מהירדן לים ואין להסכים לכל פשרה בעניין ,  אפילו לא בסנטימטר אחד ".  בתגובה לדברים אמר ראש הממשלה נתניהו כי  " הצהרות השטנה ממשטר האייתוללות על הכוונה להשמיד את מדינת ישראל ,  מחזקות את העמידה האיתנה של הממשלה בראשותי על צרכי הביטחון של אזרחי ישראל ודרישתנו להכרה בישראל כמדינה יהודית ". 
עוד באותו נושא:משעל : " ההתנגדות נותרה האופציה היחידה ,  השאר כשלו "" נעכב ההחלטה בעניין פלסטין כדי לסייע לקוורטט"אירופה :  אין עוררין על זכות הפלסטינים למדינה
נתניהו הוסיף כי  " ישראל תמשיך לחתור לשלום ותעשה זאת תוך כדי הבטחת התנאים לקיום השלום למען עתידם הבטוח של אזרחי ישראל לדורות ".  חמינאי מצדו אמר בכנס בטהרן כי  " אם תסכים הרשות הפלסטינית להכיר בישראל ,  יהיה זה סוף לזכות שיבתם של הפליטים הפלסטינים שגורשו מישראל בשנת 1948 ".  חמינאי אף אמר כי סבלנות ,  תקווה ונחישות נחוצות בשלב זה של המאבק הפלסטיני ולא  " צעדים מאולתרים ".  כמו כן ,  ביקש חמינאי להבהיר כי אין ברצונה של אירן  " לזרוק את היהודים לים ",  אך ציין כי לא האו"ם צריך לשלוט בפלסטינים ,  אלא על העם הפלסטיני לקבוע את גורלו בעצמו .
 ראש הלשכה המדינית של חמאס ,  חאלד משעל ,  שהשתתף אף הוא בכנס אמר כי  " אופציית ההתנגדות הפכה לאופציה היחידה ,  לאחר שנעלמו כל האופציות האחרות ".  משעל תקף בנאומו את יו"ר הרשות הפלסטינית ,  אבו מאזן ,  בעקבות הפנייה לאו"ם וציין כי  " מדובר בצעד שנעשה ללא תיאום עם יתר התנועות בזירה הפלסטינית ". 
משעל גם טען כי  " מקור הסמכות הוא לא מנהיגים חלשים הפונים למשא ומתן ,  אלא מקור הכוח הוא מתוך העם והרחוב ".  בכיר חמאס טען עוד כי  " אנחנו דבקים בהתנגדות עד שחרור כל פלסטין ",  וקרא להנהגה הפלסטינית  " לעמוד בלחצים האמריקאים והערבים המוטלים עליה ".  עוד ציין משעל כי  " עלינו קודם לשחרר את אדמות פלסטין ורק אחר כך להקים מדינה על האדמות המשוחררות .  לאף אחד אין זכות לקבל החלטה בשם העם שלנו ". 

נתניהו : " שטנת האייתוללות מחזקת את עמידתנו "
 לאחר שמנהיגה הרוחני של אירן קבע כי  " פלסטין נמתחת מהירדן לים ",  ראש הממשלה נתניהו לא נותר חייב .  לדבריו , " ההצהרות על הכוונה להשמיד את ישראל מחזקות את העמידה האיתנה שלנו "
 
