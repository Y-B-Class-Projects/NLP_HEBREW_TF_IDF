היועמ"ש :  לנתניהו אסור להשתמש בתמונות עם חיילים לצרכי תעמולת בחירות
בתשובה לעתירה שהגישה מפלגת העבודה לוועדת הבחירות המרכזית ,  כתב היועמ"ש מנדלבליט כי  " יש להסיר ,  ללא דיחוי ,  תמונות אחרות וסרטונים עם חיילי צה"ל "  אשר פורסמו ברשתות החברתיות בפרק הזמן הנכלל ב-90 הימים שלפני מועד הבחירות
היועץ המשפטי לממשלה אביחי מנדלבליט ענה היום  ( חמישי )  בתשובה לעתירה שהגישה מפלגת העבודה בנושא ,  כי על ראש הממשלה בנימין נתניהו נאסר להשתמש בתמונות עם חיילים לצרכי תעמולת בחירות .  עמדתו של מנדלבליט נמסרה במסגרת העתירה שהגישה מפלגת העבודה לוועדת הבחירות המרכזית נגד נתניהו ונגד הליכוד .  מי שחתום על העמדה היא עו"ד ערין ספדי ממחלקת הבג"צים בפרקליטות המדינה .  ממפלגת העבודה נמסר בתגובה לדברי מנדלבליט כי מדובר ב"ניצחון למפלגה ". 
מפלגת העבודה עתרה בבקשה להוציא צו מניעה ,  המורה  " לחדול מלעשות שימוש בקמפיין הבחירות בכלל וברשתות החברתיות  ( פייסבוק ,  טוויטר ,  אינסטגרם ,  יוטיוב וכו' )  אותם מנהל ראש הממשלה ושר הביטחון בפרט ,  בצבא ההגנה לישראל ובחיילי צה"ל ,  בניגוד להוראת חוק הבחירות ".  המפלגה צירפה לעתירתה ,  שהוגשה באמצעות היועץ המשפטי של המפגה ,  עו"ד גיא בוסי ,  שורת סרטונים ותמונות עם חיילי צה"ל שהועלו לעמוד הפייסבוק של נתניהו .  מנדלבליט קבע כי מלבד שתי תמונות ,  שהועלו לעמוד יותר מ-90 ימים לפני הבחירות , " יש להסיר ,  ללא דיחוי ,  תמונות אחרות וסרטונים עם חיילי צה"ל ,  אשר אינם מוזכרים בעתירה ואשר פורסמו בתוך התקופה האמורה .  זאת בשל כך ,  שפרסומים כאמור אינם עולים בקנה אחד עם הוראות חוק דרכי תעמולה ". 
בחירות 2019 - סיקור מיוחד בוואלה !  NEWS:הטורף נתניהו :  שיא מנדטים לליכוד ,  עם כוכבית מבהילה לראש הממשלהמה עוד הוא מכין ?  מצטרפת חדשה לגנץ"לוקחת את האמונה צעד אחד קדימה ":  אלונה ברקת מצטרפת למפלגת  " הימין החדש "  
על פי עמדת היועץ המשפטי לממשלה ,  כפי שהוגשה בעקבות העתירה , " בתקופת 90 הימים שלפני מועד הבחירות וביום הבחירות עצמו חל איסור על שימוש בתעמולת בחירות בצה"ל ובכלל כך בחיילי צה"ל לרבות בדרך של פרסום תמונותיהם יחד עם ראש הממשלה ושר הביטחון ו/או עם כל מועמד ברשימת מפלגה כלשהי ".  
עם זאת ,  קבע היועץ בתשובתו כי קיימים מקרים חריגים  " שיצדיקו זאת מבחינה עניינית ,  כגון שיקולי הרתעת אויב ,  מצב חירום וצרכים מבצעיים או אירוע שנקבע מראש אשר מתקיים בשגרה בצה"ל ונהוג ששר הביטחון ו/או ראש הממשלה משתתפים בו והאירוע כשלעצמו הוא בעל ערך חדשותי-אינפורמטיבי מובהק ".  במקרים אלה ,  כותב מנדלבליט ,  לא ייחשבו הפרסומים כהפרה של האיסורים , " ככל שהדגש בנושאים אלו יהיה חדשותי-אינפורמטיבי מובהק ולא תעמולתי ,  בהתאם למבחן שהוזכר של 'התכלית הדומיננטית בעיני הבוחר הסביר' ולמבחן 'השכל הישר וההיגיון' .  כל זאת ,  בכפוף לבדיקתו וחוות דעתו של היועץ המשפטי הרלוונטי ".  
בהכנת הידיעה השתתפה דנה ירקצי 

היועמ"ש :  לנתניהו אסור להשתמש בתמונות עם חיילים לצרכי תעמולת בחירות
בתשובה לעתירה שהגישה מפלגת העבודה לוועדת הבחירות המרכזית ,  כתב היועמ"ש מנדלבליט כי  " יש להסיר ,  ללא דיחוי ,  תמונות אחרות וסרטונים עם חיילי צה"ל "  אשר פורסמו ברשתות החברתיות בפרק הזמן הנכלל ב-90 הימים שלפני מועד הבחירות

