על רקע הביקורת :  הקבינט ידון לראשונה בהמלצות למו"מ להשבת גופות
נתניהו יכנס את הקבינט לדיון בהמלצות ועדת שמגר ,  שמונתה לפני ארבע שנים והמלצותיה נועדו לגבש מדיניות לניהול מו"מ בענייני שבויים ונעדרים . " מעולם לא התחייבתי שהסכם עם טורקיה חייב לכלול את השבת הגופות ",  אמר
 ( בווידאו :  הורים שכולים מתפרצים לדברי נתניהו בטקס במלאת שנתיים למבצע  " צוק איתן ",  אתמול בהר הרצל )  
על רקע הביקורת הציבורית על המאמצים להשבת גופותיהם של סגן הדר גולדין וסמל-ראשון אורון שאול ,  יכנס היום  ( רביעי )  ראש הממשלה בנימין נתניהו את הקבינט המדיני-ביטחוני וידון בין היתר במסקנות ועדת שמגר .  הוועדה ,  שהוקמה בשנת 2010 ומסקנותיה פורסמו ב-2012 ,  נועדה להתוות מדיניות לניהול משא ומתן עתידי בענייני שבויים ונעדרים .  
נתניהו התייחס השבוע בשיחה עם כתבים צבאיים לסוגיית החזרת הגופות של שני החללים הנעדרים בעזה . " מעולם לא היתה התחייבות שלי לסגור עסקה עם טורקיה בלי החזרת הגופות .  זה עלה בשיחות ,  אבל לא כתנאי ,  כי אני יודע שלטורקיה אין שליטה על חמאס ",  אמר .  עם זאת ,  אמר נתניהו כי הקבינט ידון בדוח שמגר בהמשך השבוע : " אם תתקבל החלטה היא תפורסם ". 
ראש הממשלה סירב להביע את דעתו בנושא . " כשאני אכתוב ספר זיכרונות לגבי מה הנחה אותי בעסקת שליט ,  אתם תופתעו ",  אמר .
 לקריאה נוספת:אב שכול התפרץ לנאום נתניהו באזכרה ל"צוק איתן ":   " לא מאמינים לך"משפחתו של אורון שאול חסמה סחורות בגבול עזה : " לא נשב בשקט"משפחת אורון שאול נגד ההקלות : " למנוע מאסירי חמאס לצפות ביורו "  
בשנת 2010 מינה שר הביטחון דאז אהוד ברק ועדה בראשות נשיא בית המשפט העליון לשעבר מאיר שמגר ,  שהגישה את המלצותיה בענייני שבויים ונעדרים .  פרטי הדוח המלאים לא פורסמו מעולם .  בין ההמלצות שנמסרו :  להעביר את הטיפול בשבויים והנעדרים ממשרד ראש הממשלה לידי משרד הביטחון ,  והטלת מחסומים רבים בין צוותי המשא ומתן לראש הממשלה ,  מתוך הבנה כי יש למנוע ממנו לחץ פוליטי על מנת שיוכל לקבל החלטות שקולות ומקצועיות .  עד כה לא אומצו המלצות אלו ומשרד ראש הממשלה ממשיך לרכז את הסוגיה .
 בתוך כך ,  התייחס הבוקר שר הביטחון לשעבר משה יעלון לתהליך השבת הגופות ממבצע  " צוק איתן "  ואמר כי כל הסכם צריך להיות שוויוני  גופה תמורת גופה . " עמדתי בנושא שבויים ונעדרים היא ערכית - אין פודים שבוי יותר מכפי דמיו .  לכן הצבעתי נגד בעסקת שליט .  מרגע שאנחנו מוכנים לשלם מחירים מופקעים נגד שבויים או גופות ,  אנחנו מזמינים את האירוע הבא .  יש לנו מחויבות מוסרית למי שאנו שולחים לקרב ,  וצריכים לעשות ככל הניתן לפתור את הבעיה הזו ",  אמר במסגרת  " פורום בר-אילן "  של אגודת הידידים של אוניברסיטת בר-אילן .
 יעלון הדגיש כי הלחץ הציבורי עלול להוביל לתוצאות שליליות . " כשאומרים בכל מחיר ,  אז הצד השני מעלה את המחיר .  צריך לנהל מדיניות אחראית .  צריך שנאמץ מדיניות ברורה כדי שהסחטנות הזו תיפסק ,  וצריך לעשות ככל האפשר להחזיר את הדר גולדין ואורון שאול ".  

על רקע הביקורת :  הקבינט ידון לראשונה בהמלצות למו"מ להשבת גופות
נתניהו יכנס את הקבינט לדיון בהמלצות ועדת שמגר ,  שמונתה לפני ארבע שנים והמלצותיה נועדו לגבש מדיניות לניהול מו"מ בענייני שבויים ונעדרים . " מעולם לא התחייבתי שהסכם עם טורקיה חייב לכלול את השבת הגופות ",  אמר

