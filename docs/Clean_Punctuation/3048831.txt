ניסנקורן :  נתניהו השווה את עובדי רשות השידור לחמאס ,  אני היחיד שעוזר להם 
" איתן כבל הציג את הפוליטיקה הכי מכוערת ",   " אני מתבייש בשביל שלי יחימוביץ' ",   " תאגיד השידור נולד בחטא ",   " אם ב-2017 לא יקוצר שבוע העבודה אשבית את המשק ".  כשהבחירות לראשות ההסתדרות מעבר לפינה ,  היו"ר אבי ניסנקורן מגיע לוואלה !  TALK עם יעקב אילון ,  ומדבר על הכול
המילה  " שביתה "  מתכתבת אצל רוב הישראלים כמשהו שלילי .  היא גורמת להם לחשוב על שקיות זבל שנערמות בלב הערים ומעלות צחנה ,  היא גורמת להם לחשוב על פקקי תנועה ,  וחיפוש סידור לילדים שקיבלו לפתע חופש מבית הספר .  ואולם ,  ליו"ר ההסתדרות אבי ניסנקורן המילה  " שביתה "  מעידה על עוצמה אדירה ,  או כפי שהוא מכנה אותה  " נשק יום הדין ".  האם המהירות שבה אושרה השביתה במערכת הבריאות ,  בבוקר שאחרי שנרצחה אחות בקופת חולים כללית בחולון קשורה לבחירות המתקרבות על תפקיד יו"ר ההסתדרות ?  ניסנקורן דוחה את הטענות . " אי אפשר לעבור על זה בשקט ",  הוא מסביר , " עשינו שביתה של שעתיים ,  כדי לעורר מסר ולעורר זעזוע ". 
בריאיון לוואלה !  TALK אצל יעקב אילון ,  שוטח ניסנקורן את התוכנית שלו למלחמה באלימות נגד עובדי ציבור לפי המודל של רודי ג'וליאני ,  מזכיר שהיה הראשון להילחם בהקמת תאגיד השידור הציבורי במקום רשות השידור וחושף את אחורי הקלעים של השיחות להקמת ממשלת האחדות בין רה"מ נתניהו לבין יו"ר האופוזיציה הרצוג .  וכמובן שהוא לא חוסך את דעתו מהדיל המדובר של איתן כבל ושלי יחימוביץ' ,  שרוצה להחליפו בתפקיד .  
מקרה הרצח של האחות טובה קררו ,  שהוצתה על ידי אשר פרג' ,  קשיש ניצול שואה בן 78 ששפך עליה חומר דליק והדליק אש בקרבתה ,  הסעיר את המדינה והעלה לכותרות שוב את האלימות ממנה סובלים אנשי מערכת הבריאות ,  ועובדי ציבור בכלל . " זה משהו בלתי נסבל ",  אומר ניסנקורן , " מדובר בעובדת ציבור של 30 שנה ,  עובדת מסורה .  היא נפרדת מהמשפחה ,  מגיעה לעבודה  ונרצחת .  זאת תופעה שמתרחבת של אלימות כלפי עובדי ציבור .  חייבים לעצור ולחשוב על זה .  לאיפה הידרדרנו .  בשנים האחרונות יש אלפי מקרים כאלה ".   
" הדבר העיקרי זה שצריכה להיות אפס סובלנות .  האזרחים צריכים לדעת ,  שבשביל חברה מתוקנת אסור שתהיה אלימות מילולית ופיזית כלפי עובדי ציבור ואנשי ציבור .  זה דבר אסור .  לאו מוחלט .  אנחנו חשים אותה על עובדים סוציאליים ,  אחיות ,  נהגי אוטובוס ,  רופאים ,  כלל עובדי ציבור .  בא בנאדם ומרגיש שמותר לו כי זה בחינם .  רודי ג'וליאני אמר אפס סובלנות ,  החמיר בענישה גם על עבירות קטנות כמו עבירות רציניות ,  זה מה שצריך לעשות ".  
נושא אחר שמעסיק בימים אלה את יו"ר ההסתדרות ,  באופן טבעי ,  הוא סגירת רשות השידור וקליטת חלק מהעובדים בתאגיד השידור הציבורי החדש . " אני היחיד שעזר להם ,  היחיד שמנע את הסגירה לפני 3 שנים ,  שדאג לתנאי פרישה ,  לקליטה של מאות עובדים .  צריך לתקן את הנזק ,  לקלוט כמה שיותר אנשים ". 
גם במקרה רשות השידור ,  ניסנקורן לא חושש להשתמש בקלף השביתה או העיצומים . " כל יום יהיו עיצומים במקום אחר לטובת עובדי הרשות .  אני לא שבשבת .  אני לא כמו פוליטיקאים שפעם אחת היו נגד התאגיד ואז בעד ,  לא ספרו את עובדי רשות השידור ובקמפיין פוליטי שמו את עובדי רשות השידור כדוגמה והשוו אותם לחמאס ופעם שנייה רוצים להגן עליהם והם הכי חשובים בעולם ",  אומר ניסנקורן ושולח חץ ביקורת עבה כלפי רה"מ בנימין נתניהו  שבבחירות לכנסת ב-2015 נאלץ לגנוז סרטון תעמולה שהראה עובדת של רשות השידור יחד עם פעיל חמאס בקבוצת תמיכה של  " מאוכזבי נתניהו ".  
אבי ניסנקורן עומד בראש הסתדרות העובדים מאז פרישתו של עופר עיני מהתפקיד בתחילת 2014 ,  אך למעשה מעולם לא התמודד לתפקיד במסגרת הבחירות הכלליות .  בחודש מאי הקרוב הוא יגיע לבחירות כיו"ר מנוסה וחזק ,  אך מולו תעמוד מועמדת לא פחות חזקה ומנוסה ,  חברת הכנסת שלי יחימוביץ' .  לניסנקורן עצמו אין ספק שהוא ינצח את הבחירות . " אני מכיר את השטח ,  מכיר את ציבור העובדים .  מלווה אותם כמה שנים .  אני איש מעשה ,  ופחות של דיבורים .  אני לא איש תקשורת כמו שלי יחימוביץ' ".  
על התפנית של איתן כבל ,  שהיה בעבר אחד מתומכיו הנלהבים הוא אומר : " זאת הפוליטיקה הכי מכוערת .  בא בן אדם ומשקר לציבור ,  גם לי .  אני סולד מזה .  מותר לעשות הסכמים ,  מותר לשנות כיוונים פוליטיים ,  אבל אסור להיות שקרן ". 
לגבי הטענה של יחימוביץ' על מאות ג'ובים מיותרים ,  אבטלה סמויה וכאוס תקציבי בהסתדרות הוא מגיב : " אני מתבייש בשבילה .  לבוא לגוף שהוא מפואר ולנסות להרוס את התדמית בשביל דיל פוליטי או מערכת בחירות ?  את רוצה לעמוד בראש המקום הזה ?  העובדים בהסתדרות מצויינים ,  להכתים אותם זה חמור מאוד ".  
במקביל לעסקת הענק של מכירת חברת מובילאיי הירושלמית לענקית הטכנולוגיה העולמית אינטל ,  הודיע שר האוצר משה כחלון כי הוא מגבש מתווה להפחתת מסים .  ניסנקורן מספר שהוא דיבר עם השר ,  וביקש ממנו להעביר תקציבים לטובת קשישים ,  נכים ושיפור שירותים . " יש סדרי עדיפויות ",  הוא מסביר את האבסורד של יו"ר הסתדרות שמבקש משר האוצר לא להוריד מסים , " שיפור מערכת הבריאות ומצב הגמלאים והנכים יותר חשוב מלהוריד אחוז ממס החברות או להוריד אחוז מהמע"מ או להוריד אחוז ממס הכנסה ".  
לטענתו , " הרומן "  שלו עם שר האוצר כחלון לא צריך להדאיג את ציבור העובדים ,  ואפילו להפך . " כשצריך להילחם אני יודע להילחם ,  אבל אני מעדיף לעשות דברים בהסכמה .  אני חושב שהעובדה ששר האוצר רואה בהסתדרות שותף ולא אויב זה טוב ,  וככה צריך להיות וככה זה קיים בסקנדינביה שאנחנו מדברים עליה כל הזמן ".  
ובכל זאת ,  שביתה שמופיעה במערכה הראשונה עלולה לירות במערכה האחרונה .  לטענתו של ניסנקורן ישנם מספר קווים אדומים שעלולים להוביל לשביתה כללית במשק . " אם הנושא של ביטוח סיעודי ממלכתי לא יקרום עור וגידים  אשבית את המשק .  אם קיצור שבוע העבודה ל-40 שעות לא יקרום עור וגידים  אשבית את המשק .  ואם אראה שלא רואים את הקשישים וממשיכים לשחוק את הגמלאות שלהם  אשבית את המשק ".  

ניסנקורן :  נתניהו השווה את עובדי רשות השידור לחמאס ,  אני היחיד שעוזר להם 
" איתן כבל הציג את הפוליטיקה הכי מכוערת ",   " אני מתבייש בשביל שלי יחימוביץ' ",   " תאגיד השידור נולד בחטא ",   " אם ב-2017 לא יקוצר שבוע העבודה אשבית את המשק ".  כשהבחירות לראשות ההסתדרות מעבר לפינה ,  היו"ר אבי ניסנקורן מגיע לוואלה !  TALK עם יעקב אילון ,  ומדבר על הכול

