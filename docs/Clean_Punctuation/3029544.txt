החקירה המרכזית נגד נתניהו :  שלושה אנשי עסקים נוספים ייחקרו השבוע
לוואלה !  NEWS נודע כי מנדלבליט אישר ליאח"ה לחקור את השלושה בקשר ל"תיק 2000 ",  שבו לפי החשד ביקש איש עסקים מנתניהו לסייע לו בתמורה לעזרתו בנושא החשוב לראש הממשלה .  נתניהו : " אני יודע במה מדובר ,  לא יהיה כלום "
 חוקרי היחידה הארצית לחקירות הונאה  ( יאח"ה )  מתכוונים לחקור ביומיים הקרובים עוד שלושה אנשי עסקים במסגרת  " תיק 2000 ",  שבו מעורב ראש הממשלה בנימין נתניהו - כך נודע היום  ( ראשון )  לוואלה !  NEWS .  לפי החשד ,  איש עסקים בכיר המקורב לנתניהו ביקש ממנו להתערב כדי לסייע לו בעניין עסקי שהוא מקדם - ובתמורה הבטיח אותו איש העסקים לקדם עניין הקשור לנתניהו דרך השפעתו על גורם אחר .  אחרי שלא הגיב מאז נחקר בפעם השנייה ,  שב היום נתניהו על סיסמתו בישיבת שרי הליכוד : " לא יהיה כלום כי אין כלום ".  
בידי החוקרים יש הקלטות המתעדות את המגעים בין איש העסקים לבין ראש הממשלה .  לפי גורם במערכת אכיפת החוק ,  היועץ המשפטי לממשלה אביחי מנדלבליט אישר את חקירתם של השלושה ורק לאחר מכן עשוי נתניהו להיחקר בפעם השלישית .  לדברי גורם המעורה בפרשה ,  שלושת המעורבים שימשו מעין מתווכים בין איש העסקים לנתניהו וכן היו אלו שאמורים לקבל את ההחלטות בנושא .
 ראש הממשלה אמר במהלך ישיבת השרים : " לצערי ,  אני לא יכול למסור פרטים .  מה שאני כן יכול לומר לכם היום ,  כשאני יודע במה מדובר ,  ואני אומר לכם את זה בביטחון מלא - מה שיש פה זה לחץ פסול ובלתי פוסק של גורמים בתקשורת על גורמי האכיפה ".  לדבריו ,  הם מפריחים בלונים שהאוויר החם יוצא מהם זה אחר זה .  כך יהיה גם במקרה הזה .  אני מציע לחבריי באופוזיציה לא לחגוג כי אין מה לחגוג .  את השלטון מחליפים בקלפי .
 עוד על חקירות נתניהו לקראת חקירה נוספת : " למשטרה הקלטות המו"מ בין נתניהו לאיש העסקים"הנחקר הנוסף ב''תיק 2000 ":  איש עסקים פרטי שמקורב לנתניהויועצו לשעבר של נתניהו :  מעדיף את מעמדו הפוליטי על פני הציבור 
לפי גורם במערכת אכיפת החוק , " בסיפור הזה לא ניתנו מתנות או כסף ,  אלא מדובר בהשפעה הדדית בין איש העסקים לראש הממשלה ".  הוא הוסיף כי  " עיקרי הפרשה הוצגו במסגרת החקירה השנייה של ראש הממשלה .  נתניהו התייחס לחשד שהוטח בפניו ומסר את גרסתו ".  נתניהו נחקר במשך כחמש שעות במעונו בירושלים ביום חמישי האחרון ,  גם בנוגע ל"תיק 1000 ",  שבמסגרתו הוא חשוד שקיבל סיגרים ושמפניות יקרות מהמפיק ארנון מילצ'ן במשך שנים רבות .  
לדברי הגורם ,  בעקבות גרסתו של ראש הממשלה  " נדרשים החוקרים לבצע שורה של תשאולים של גורמים שראש הממשלה העלה בפני החוקרים .  רק לאחר שהחוקרים יגיעו ויתשאלו את אותם גורמים ,  ניתן יהיה לקיים חקירה נוספת של ראש הממשלה ".  הוא הוסיף כי  " כמובן שהחוקרים יידרשו לאמוד את טיב המידע שיתקבל מתשאול אותם גורמים ולהשוות אותם עם המידע שהצטבר עד עתה ,  כולל גרסת ראש הממשלה ". 
ביום שישי מסר פרקליטו של נתניהו ,  עו"ד יעקב וינרוט ,  כי  " אין בדל של עבירה פלילית "  במעשים המיוחסים לו בפרסומים בתקשורת . " כל בר דעת מבין שאם הביא חבר קרוב לחברו סיגרים כמתנה אין בזה ולא יכול להיות בזה שום בדל של איסור ".  לדבריו ,  שמע את תשובות נתניהו בחקירה והוא משוכנע שכשאלה יתפרסמו  " יתברר לכל השומעים כי אין בהם שום חשש או אבק של עבירה פלילית ". 
 ( עדכון ראשון :  10:41 )  

החקירה המרכזית נגד נתניהו :  שלושה אנשי עסקים נוספים ייחקרו השבוע
לוואלה !  NEWS נודע כי מנדלבליט אישר ליאח"ה לחקור את השלושה בקשר ל"תיק 2000 ",  שבו לפי החשד ביקש איש עסקים מנתניהו לסייע לו בתמורה לעזרתו בנושא החשוב לראש הממשלה .  נתניהו : " אני יודע במה מדובר ,  לא יהיה כלום "
 
