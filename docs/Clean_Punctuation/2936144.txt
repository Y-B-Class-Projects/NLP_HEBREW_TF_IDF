עורכת דינה של המתלוננת נגד נפתלי : " היא נמצאה דוברת אמת בפוליגרף "
 עורך הדין יוסי כהן תקף בריאיון לוואלה !  NEWS את ההתנהלות בחקירת הטענות נגד אב הבית לשעבר במעון ראש הממשלה ,  מני נפתלי .  לטענתו גם השופטת קבעה שנפתלי היה אלים והתנהג באופן פוגעני לעובדים
אריק רוזנטל ,  יועץ תקשורת שמלווה את מני נפתלי בשנתיים האחרונות ,  התייחס הבוקר  ( חמישי )  לזכייתו של מרשו בתביעה האזרחית נגד רעיית ראש הממשלה ,  שרה נתניהו ,  ולפסיקה כי נחשף לתנאי העסקה פוגעניים ומגיעים לו פיצויים .  לדבריו ,  זוהי רק ההתחלה .
" יש לנו רוח גבית בעקבות הזכייה של נפתלי בשבוע שעבר בבית המשפט .  תביעת דיבה הוגשה כבר לפני שנה ,  דברים שנאמרו בגלל ההוצאות במעונות ,  אין לנו ספק שגם בעניין הזה ננצח בגדול .  מקורבי ראש הממשלה ,  ובהם עורך הדין יוסי כהן ,  טוענים כי תוצאות דוח מבקר המדינה שמצבעות על הוצאות מפורזות ולא מבוקרות במעון כולן באשמתו של מני נפתלי .  הוא היה אב הבית המעון ראש הממשלה ,  עשה את כל מה שאמרו לו .  לא הייתה לו שום יכולת להשפיע - בטח לא בסכומים העצומים .  הניסיון להפיל עליו את האחריות להוצאות האלה היא העילה שבגללה יש תביעה ",  אמר בריאיון לאולפן וואלה !  NEWS .
 עורך הדין יוסי כהן ,  אחד הצדדים הנתבעים ,  אמר בתגובה כי פרקליטו של נפתלי טועה ומטעה . " שלושה אי דיוקים ,  כהרגלם .  ראשית ,  מני נפתלי לא ניצח בתביעה .  אדם שמגיש תביעה על 1.2 מיליון שקל וקיבל 150 אלף שקלים לא ניצח בגדול .  אני מעולם לא דיברתי על ההוצאות של מעון ראש הממשלה ולכן הוא תבע אותי .  אני אמרתי שמני נפתלי הוא אדם אלים ופרובוקטיבי ואני לא מבין איך יועץ התקשורת שלו יוכיח שזה לא כך .  יש לנו עדויות משחר ילדותו של מני נפתלי על התנהגות אלימה ,  פוגענית ,  אגרסיבית .  העדויות האלה ועוד איך קשורות .  הוא למעשה עשה היפוך ראיות - הוא היה אלים והתנהג באופן פוגעני לעובדים ,  ואת זה השופטת קבעה בפסק הדין .  אנחנו על פסק הדין הזה נערער ונראה שהשופטת התעלמה מראיות שהיו חייבות להביא אותה למסקנה הפוכה .  זה ראיות קשות ,  והיא נתנה פרשנות הפוכה לראיות .  התעלמה מהרבה ראיות שמראות בדיוק ההיפך ". 
לקריאה נוספת:מני נפתלי לאחר הפסיקה לפיצויים : " ראש הממשלה מנע ממני להתפרנס"שרה נתניהו תערער על פסק הדין : " החלטה מוטעית ורחוקה מהמציאות"משפחת נתניהו : " היחס במעון חם ,  מצוין ואנושי "  
עו"ד שרה מרקוביץ' ,  שמייצגת את המתלוננת נגד נפתלי ,  הוסיפה כי אב הבית לשעבר עבר עבירות מיניות נגד מרשתה . " אני רוצה להתחבר למה ששמעתי כרגע ,  השופטת לא מכירה את החומרים ,  זה מה שאנחנו אומרים :  איך יכול להיות שיש תלונה ויש אישור להגשת תלונה והשופטת לא מכירה את זה ?  אין כתב אישום או פסק דין ,  אבל שהשופטת אומרת שהטיחה דברים זה כאילו אחד מהשניים :  או שהתלונה נבדקה ונמצאה לא נכונה - ואנחנו לא מכירים שיש דבר כזה ,  שרה נתניהו לא מכירה את זה .  לא ייתכן להביא חצאי דברים ולומר ששרה נתניהו הטיחה דברים על הטרדה מינית . " הדברים עומדים כרגע בכך שמרשתי הגישה תלונה וסיפרה מה קרה בינה לבין מני נפתלי ושום דבר לא נעשה .  היא טוענת כשהוא היה ממונה עליה ,  והיה להם גישה לקומה של משפחת נתניהו ,  שלא ניתנה לאף אחד אחר ,  הטריד אותה כמה פעמים ואמר משפטים שלא ארצה לחזור אליהם .  משפטים בוטים .  היו נגיעות בצורה שהמשטרה הגדירה בטופס הגשת תלונה הטרדה מינית ומעשים מגונים .  מרשתי לא מבינה במונחים משפטיים והמשטרה הגדירה את זה כך .  הוא חזר על זה כמה פעמים למרות שביקשה די ".  

לדבריה , " אני לא מתעסקת עם התלונה של מני נגד משפחת נתניהו .  מרשתי התקשרה ואמרה שהיא לא יודעת מה לעשות לגבי מני נפתלי ,  שמתקשר ומציק לה ומנסה לשכנע אותה להעיד .  לאחר שהטריד אותה והתקשר כמה פעמים היא אמרה לו :  'תקשיב ,  אם אתה רוצה שבאמת אספר מה היה אני אספר - אתה הטרדת אותי מינית' .  הוא ענה לה שהיא שקרנית ,  ורץ לקבל חסינות .  לאחר מכן היא נלקחה למכונת פוליגרף ונמצאה דוברת אמת במאה אחוז .  זה היה גוף חיצוני שבדק .  בעקבות זאת היא נחקרה במשך שעתיים תמימות ,  ומאז לא קרה כלום .  במקרים של הטרדה מינית ,  אני יודעת איך זה מתנהל :  יש סיפור של מילה מול מילה ועושים אימות .  אמרו למרשתי שיזמנו אותה לאימות וזה לא קרה .  שמעתי את עו"ד של מני נפתלי שאומרת אצל קרן נויבך שיש עלילות שווא על הטרדות מינית וחשבתי לעצמי שהמשפט נסגר .  התקשרתי למשטרה ושאלתי מה קורה ,  והם לא זכרו את השם שלה . " מצדי שהמשטרה תגיד שלא נמצא שום עניין והיא תסגור  ( את התיק )  .  יש בעיה שאי אפשר להתעלם ממנה :  לא יכול להיות ,  זה לא הגיוני שאותו חוקר יחקור את מני נפתלי כמתלונן ואז אומר בוא נעבור חדר וחוקר אותו כחשוד .  יש פה פרשות נפרדות ובואו ניקח את התלונה על הטרדה ונעביר את זה לתחנה אחרת ,  כל מקום אחר ". 
עורך הדין יוסי כהן הוסיף כי המשטרה מטייחת את החקירה נגד נפתלי . " אני רוצה להגיד דבר מאד חמור :  כאשר המשטרה קוראת בפוסט שמישהי מספרת על הטרדה מינית - במיוחד אם זה סלב - היא עטה עליו ,  עטה על המתלוננות בפוטנציה ויושבת עליהם ומבקשת שתתלוננה .  הנה באה עובדת מעון לשעבר ומתלוננת על הטרדה מינית חמורה בחדר השינה של רה"מ .  מה עושה המשטרה ?  במקום לחקור מידית ובצורה נמרצת ובמתחייבת לעניין ,  היא מטייחת אותו בזמן רב .  היא חוקרת אותו באותו מקום של ענייני המעון ומערבבת את זה .  יש פה ניגוד אינטרסים חמור .  אם היא תמצא שמני נפתלי הטריד מינית ,  העד שלה שקיבל חסינות ועליו בנויה כל החקירה תיפול .  איפה התקשורת ?  התקשורת פה לא הוציאה הגה .  איפה אותם אנשים טובים שעומדים לצדם של אנשים שהוטרדו מינית ?  ",  תקף .  
יועץ התקשורת של מני נפתלי ,  אריק רוזנטל ,  השיב : " אומר עורך הדין יוסי כהן ,  שמני רץ לבקש חסינות מהמשטרה .  שוכחים שהחסינות זה לדברים שבא לספר להם ולא לדברים שבאים לספר עליו .  אני הייתי שואל אותם איך יכול להיות שתשעה חודשים מהתלונה הם שתקו ורק לאחר פסק הדין הם התעוררו שוב .  זה מרגיש ונשמע כמו המשך קמפיין מתוזמן .  זה נראה כאילו משפחת נתניהו לא משלימים עם פסק הדין וזה לא בא לידי ביטוי רק בערעור ,  אלא בכל דרך אפשרית .  אני מאמין בלב שלם שמני דובר אמת .  אני סומך על המשטרה שתעשה את העבודה ועשתה את עבודתה .  לא במקרה הנושא לא התקדם ואני מציע לכולם לחכות ולשמוע מהמשטרה .  אני מציע למשפחת נתניהו ולמקורבים להוריד רגל מהגז .  מני נפתלי דובר אמת וניצח אתכם בבית הדין לעבודה .  הגיע הזמן שתקשיבו לדברי השופטת ותפסיקו להכפיש אותו ".  

עורכת דינה של המתלוננת נגד נפתלי : " היא נמצאה דוברת אמת בפוליגרף "
 עורך הדין יוסי כהן תקף בריאיון לוואלה !  NEWS את ההתנהלות בחקירת הטענות נגד אב הבית לשעבר במעון ראש הממשלה ,  מני נפתלי .  לטענתו גם השופטת קבעה שנפתלי היה אלים והתנהג באופן פוגעני לעובדים

