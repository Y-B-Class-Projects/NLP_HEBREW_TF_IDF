טורקיה : " דיפלומטיית השריפה "  תשפר היחסים ? 
בכתבה בעיתון  " הורייט "  ניסו לבדוק את הסוגייה .  גורמים דיפלומטיים הזכירו כי לפני עשור ,  סייעה יוון לטורקיה בעת רעש האדמה באיסטנבול ,  במהלך שסלל את הדרך לדיאלוג מחודש בין המדינות
האם השריפה בכרמל תוכל להוות פתח לשיפור ביחסים בין ישראל לטוריקה ?  העיתון הטורקי המוביל  " הורייט "  עסק בנושא בסוף השבוע ,  בעקבות משלוח שני מטוסי הכיבוי הטורקיים לסיוע בכיבוי השריפה - ושיחת הכרת התודה שהתקיימה בין ראש הממשלה בנימין נתניהו ומקבילו הטורקי ,  רג'פ טייפ ארדואן .
 בכתבה בעיתון צוטטו בהרחבה דבריו של נתניהו בשיחה עם ארדואן ,  תוך הדגשת האמירה שהאירוע הנוכחי  " יוכל להוות פתח לשיפור ביחסים בין המדינות ".  מנגד ,  במשך היום הבהיר ארדואן עצמו כי היחסים בין המדינות עדיין במשבר ,  וטורקיה עדיין מצפה להתנצלות על הרג תשעת אזרחיה בתקרית על ה"מרמרה ". 
גורמים דיפלומטיים שהתראיינו לכתבה הזכירו כי הסיטואציה מזכירה את רעידת האדמה באיסטנבול ב-1999 ,  אז מיהרה יוון להגיש סיוע לשכנתה ממזרח ,  במהלך שסלל את הדרך לדיאלוג מחודש בין שתי המדינות ושיפור משמעותי ביחסיהן .  לדבריהם ,  עדיין מוקדם לומר אם בדומה ל"דיפלומטיית רעידת האדמה ",  אכן תצליח גם  " דיפלומטיית השריפה "  להביא לשיפור ביחסים בין ישראל לטורקיה ,  שנמצאים בשפל כבר זמן ארוך .  
אך בכל זאת ,  לדבריהם , " מעודד לראות שלמרות כל הקונפליקטים במזרח התיכון ,  כל ההמדינות האלה עדיין יכולות לעבוד יחד כדי להתמודד עם משברים ".  
" ימים יגידו אם תהיה הקלה במתח ביחסים שלנו עם ישראל ",  סיכם בכיר במשרד החוץ הטורקי שהתראיין להורייט , " אבל זה מצב הומניטרי .  עשינו בדיוק מה שעשינו עבור יוון לפני שנתיים ,  כשפרצו שם שריפות ענק . " אנחנו לא מפלים בעניינים הומניטריים ". 

טורקיה : " דיפלומטיית השריפה "  תשפר היחסים ? 
בכתבה בעיתון  " הורייט "  ניסו לבדוק את הסוגייה .  גורמים דיפלומטיים הזכירו כי לפני עשור ,  סייעה יוון לטורקיה בעת רעש האדמה באיסטנבול ,  במהלך שסלל את הדרך לדיאלוג מחודש בין המדינות

