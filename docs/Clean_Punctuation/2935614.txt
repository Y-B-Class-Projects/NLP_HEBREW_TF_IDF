נתניהו בברלין :  היוזמה הצרפתית לכינוס ועידת שלום תמוהה
במהלך מסיבת עיתונאים משותפת עם קנצלרית גרמניה ,  התייחס ראש הממשלה ליוזמה שהציע שר החוץ הצרפתי לשעבר : " פירושה שאם הוועידה לא תצליח ,  צרפת תכיר במדינה פלסטינית ".  מהלך כזה מבטיח לטענתו כי היא תיכשל מראש
ראש הממשלה בנימין נתניהו התייחס היום  ( שלישי )  במסיבת עיתונאים בברלין עם קנצלרית גרמניה אנגלה מרקל ליוזמה הצרפתית לכינוס ועידת שלום בינלאומית בהשתתפות ישראל ופלסטינים וכינה אותה תמוהה . " היוזמה הצרפתית כפי שהיא פורסמה היא תמוהה .  היא אומרת :  אנחנו נקיים ועידה בינלאומית ,  אבל אם היא לא תצליח אנחנו כבר קובעים מראש מה התוצאה - נכיר במדינה פלסטינית ".  
לדבריו , " זה לא משנה אם המדינה הזאת יכולה להפוך לעוד דיקטטורה איסלאמית ,  אחת מיני רבות שיש במזרח התיכון ;  זה לא משנה אם היא לא תתחייב באמת לסיים את הסכסוך ולהכיר במדינת היהודים ;  זה לא משנה אם לא יהיו בה סידורי ביטחון שימנעו את תפיסת השטח שישראל אמורה לפנות על ידי 'המדינה האיסלאמית'  ( דאעש )  או על ידי חמאס או על ידי שניהם  זה לא משנה .  רק נקבע שיש מדינה ,  בלי שום התניות של הכרה ,  של ביטחון וכולי ".  
הוא טען כי דבר זה מבטיח שהוועידה תיכשל מראש . " משום שאם הפלסטינים יודעים שהתביעה שלהם תתקבל אפריורית ,  והם לא צריכים לעשות כלום ,  אז ודאי שיש פה ניגוד פנימי ,  כי הם לא יעשו שום דבר .  יש דרך אחת לקדם שלום  זה משא ומתן ללא תנאים מוקדמים ,  ישיר ,  בין הצדדים .  זאת הדרך האמיתת ,  ואני חושב שכל מי שמנסה לסטות ממנה ,  לא יקדם משא ומתן מוצלח ". 
לקריאה נוספת :" הנייה ידע על עינויים שעבר בכיר חמאס שהוצא להורג ולא מנע אותם"אחייניתה של אתי אלון : " פדופילים ורוצחים משתחררים ,  ולה שמים רגליים "  
בסוף החודש שעבר הודיע שר החוץ הצרפתי לשעבר לורן פביוס כי פריז תכיר במדינה פלסטינית אם ישראל לא תחדש את המשא ומתן והבהיר כי מדינתו תכנס ועידת שלום בהשתתפות הצדדים בסכסוך .  גורם מדיני הבהיר אז כי ישראל דוחה את התכנית . " אמירה זו מהווה תמריץ לפלסטינים להגיע למבוי סתום ",  אמר . " כך לא ניתן לנהל משא ומתן ולא להשיג שלום ".  
במסגרת התכנון הצרפתי ,  אמר פביוס כי צרפת  " תעסוק בשבועות הקרובים בכינוס בינלאומי שאליו יגיעו כלל הצדדים ושותפיהם - האמריקנים ,  האירופים והערבים ,  על מנת להביא למימוש פתרון שתי המדינות ".  הוא הוסיף כי כחברה קבועה במועצת הביטחון של האו"ם ,  לצרפת יש אחריות בנושא ,  ומחובתה לנסות לקדם את פתרון שתי המדינות .
 נתניהו גם דיבר על חידוש היחסים המדיניים בין ישראל לאיחוד האירופי לאחר שהושהו לפני שלושה חודשים בעקבות ההחלטה על סימון מוצרי התנחלויות . " אני מקדם בברכה את קידום היחסים בינינו לבין האיחוד האירופי ונציגתו ,  פדריקה מוגריני .  שמעתי ממנה כמה דברים מאוד ברורים .  אחד ,  הם לא יפתיעו אותנו בעוד יוזמות .  שניים ,  הם נגד BDS וחרמות .  הדברים שהם קבעו לא מתייחסים לקביעת גבולות הקבע של מדינת ישראל בהסדר עתידי ".  
מרקל דיברה במסיבת העיתונאים על תמיכתה בישראל ועל היחסים עם איראן שלאחר הסכם הגרעין .  הקנצלרית אמרה כי גרמניה מרגישה מחויבות עמוקה לתמיכה בישראל ,  בעיקר בגלל מורשת השואה ,  אך שפיכות הדמים בין הישראלים לפלסטינים ממשיכה זה בחודש החמישי . " כחברה באיחוד האירופי ,  גרמניה מנסה בתקיפות לחתור לגישה מציאותיות יותר ".  
" כעת ,  זה לגמרי לא הזמן לקחת צעד אחד קדימה ,  אך אנחנו יכולים להגיע לשיפורים ואנחנו מסכימים כי גרמניה תוכל לסייע בתמיכה כספית ",  אמרה .  היא גם הוסיפה כי בעוד ישראל וגרמניה מחזיקות בדעות שונות לגבי הסרת הסנקציות מעל איראן ,  יש גבול עד כמה תהיה גרמניה ידידותית כלפי טהראן . " אמרנו בבירור כי לא נוכל לבסס קשרים חבריים עם איראן כל עוד היא לא מכירה בזכותה של ישראל להתקיים ",  ציינה מרקל .  

נתניהו בברלין :  היוזמה הצרפתית לכינוס ועידת שלום תמוהה
במהלך מסיבת עיתונאים משותפת עם קנצלרית גרמניה ,  התייחס ראש הממשלה ליוזמה שהציע שר החוץ הצרפתי לשעבר : " פירושה שאם הוועידה לא תצליח ,  צרפת תכיר במדינה פלסטינית ".  מהלך כזה מבטיח לטענתו כי היא תיכשל מראש

