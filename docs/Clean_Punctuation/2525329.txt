נובל אנרג'י : " נעשה מאמץ לספק גז מתמר ב-2013 "
 בפגישה עם ראש הממשלה בנימין נתניהו הבטיח נשיא חברת נובל אנרג'י צ'ארלס  ( צ'אק )  דווידסון לעשות כל מאמץ לזרז את אספקת הגז ממאגר תמר 
" צורך חיוני בתכנון וביצוע מהירים של נקודת כניסה נוספת של גז טבעי לישראל ,  דבר שהוא חיוני לביטחון האנרגיה במדינת ישראל וליציבות חברות גדולות הפועלות באזור "  - כך אמר היום ראש הממשלה ,  בנימין נתניהו ,  בפגישה עם צ'ארלס  ( צ'אק )  דווידסון ,  נשיא חברת נובל אנרג'י האמריקאית ,  המפעילה והשותפה בכל תגליות הגז הטבעי בישראל .  מלבד השניים נכחו בפגישה גם מנכ"ל משרד ראש הממשלה ,  הראל לוקר ,  וראש המועצה הלאומית לכלכלה ,  פרופסור יוג'ין קנדל .  מצידה של נובל נכח גם לאוסון פרימן ,  מנכ"ל נובל אנרג'י במזרח התיכון .  
תגלית הגז הטבעי תמר ,  שאמורה לספק את צרכי מדינת ישראל ל-15 שנים לפחות ונמצאת בצפון הארץ מול חופי חיפה ,  מניחה בחודשים האחרונים צינורות תת-ימיים כדי להתחבר אל תחנת הקליטה הדרומית באשקלון ,  המשמשת כיום את המאגר המפיק ,  ים תטיס .  זאת לאחר מאבק ציבורי נרחב נגד בניית נקודת כניסה צפונית בחוף דור .  חשיבותה של נקודת כניסה נוספת לזו שבאשקלון היא גם מטעמיים כלכליים  ( הצינורות הנחוצים קצרים יותר )  וגם מטעמים בטחוניים וטעמי גיבוי .  
נובל אנרג'י היא השחקנית המרכזית בשוק הגז הטבעי בישראל ,  יחד עם קבוצת דלק של יצחק תשובה .  היא שותפה ומשמשת כמפעילה של כל תגליות הגז הטבעי בישראל :  מאגרי ים תטיס המשמשים את ישראל כיום והולכים ואוזלים במהירות  ( 47% )  ,  תגלית תמר שאמורה להתחיל לספק את צרכי ישראל מ-2013 למשך 15 שנים לפחות  ( 36% )  ,  תגלית לוויתן הענקית  ( 40% )  שהשותפות מתכננות לייצא ותגליות קטנות נוספות אחרות .  בנוסף ,  היא מחזיקה גם ברישיונות חיפוש בקפריסין ומצאה שם את מאגר אפרודיטה לפני מספר חודשים .  
נציגי נובל אנרג'י סקרו בפגישה את תגליות הגז השונות של החברה באזור .  לגבי תמר ,  שהגעתה למשק הישראלי נחוצה ביותר ,  בוודאי לאור העובדה כי הגז המצרי כמעט לא זורם ומאגר ים תטיס הולך ואוזל ,  אמרו הנציגים כי  " נובל תעשה כל מאמץ לעמוד בתאריך היעד לתחילת אספקת הגז מתמר ,  אפריל 2013 ,  ואולי אף להקדים אותו ".  
כמו כן ,  דיווחו נציגי נובל על הכמות הנוספת של הגז הטבעי שהן מתכננים לספק בקיץ ממאגרי הלוויין של ים תטיס .  היום דיווחה דלק על סיומו של קידוח נוסף באזור המאגר , " פיניקלס 1 "   ( פינקלס בתרגום חופשי הוא מין כיס גז קטן )  ,  ועל התוכנית להתחיל להפיק ממנו גז טבעי ביולי 2012 .  עלות פיתוח הקידוח עומדת על 100 מיליון דולר  ( מתוכו הוצאו כבר 30 מיליון דולר על קידוח בדיקה )  כאשר כמות הגז הטבעי הקיימת בו עדיין לא ידועה ,  בשל החשש כי בדיקות נוספות בבור הקידוח טרם ההפקה יפגעו במאגר .  עם זאת ,  ההערכות טרם הקידוח היו לכמות של 1.35 BCM  ( מיליארד מ"ק )  .  

נובל אנרג'י : " נעשה מאמץ לספק גז מתמר ב-2013 "
 בפגישה עם ראש הממשלה בנימין נתניהו הבטיח נשיא חברת נובל אנרג'י צ'ארלס  ( צ'אק )  דווידסון לעשות כל מאמץ לזרז את אספקת הגז ממאגר תמר

