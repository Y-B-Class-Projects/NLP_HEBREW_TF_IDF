אחרי יממה :  אנשי השגרירות בירדן ,  בהם המאבטח היורה ,  שבו לישראל
הצוות הדיפלומטי חזר לארץ דרך מעבר אלנבי לאחר שהיה נצור במתחם בעמאן בעקבות התקרית הביטחונית .  נתניהו ,  שדן במשבר עם המלך עבדאללה ,  שוחח עם השגרירה ועם המאבטח שנפצע באירוע ובירך אותם .  הקבינט דן במתיחות באזור
צוות שגרירות ישראל בירדן ,  בהם המאבטח שירה למוות בשני אזרחים ,  שב אמש לישראל דרך מעבר אלנבי .  בראש הצוות עמדה השגרירה עינת שלאין ,  שנותרה עם יתר אנשי השגרירות במתחם בעמאן .  ראש הממשלה בנימין נתניהו הודה הבוקר  ( שלישי )  לנשיא ארצות הברית דונלד טראמפ על מאמציו להביא לפתרון המשבר .  
אתמול שוחח נתניהו עם המלך עבדאללה על המשבר הדיפלומטי ,  שהחל עוד סביב הצבת המגנומטרים בהר הבית ,  והקבינט המדיני-ביטחוני החליט הלילה להסירם .  עם שובו של הצוות הדיפלומטי ,  שוחח נתניהו עם השגרירה ואיש האבטחה ובירך אותם .  
ירדן דרשה תחילה לחקור את המאבטח ,  שירה בפועל שפצע אותו קל במברג וכן בבעל הדירה ששימשה את המאבטחים במתחם ,  אולם ישראל סירבה .  לבסוף ,  המאבטח לא נחקר אלא תושאל על ידי שוטרים ירדנים שהגיעו לשגרירות ולקחו ממנו הצהרה ,  כשהוא מלווה בגורם משפטי מהשגרירות .  בתקשורת הירדנית דווח כי הרשויות קיבלו את גרסתו של המאבטח .  
לקריאה נוספת בנושאעבדאללה שוחח עם נתניהו על המשבר : " להסיר את המגנומטרים"הפתרון של המשטרה למגנומטרים :  מצלמות חכמות ועיבוי כוחות בהר הבית 
לפי לשכת ראש הממשלה , " שובם התאפשר הודות לשיתוף פעולה הדוק שהתקיים ביממה האחרונה בין ישראל לבין ירדן ".  לפני חזרת הצוות הדיפלומטי ,  הכחישו בלשכת נתניהו כי שחרורם הותנה בהסרת המגנומטרים ,  כפי שדורשות ירדן ,  הרשות הפלסטינית ומדינות ערביות ומוסלמיות נוספות .
 במסגרת המאמצים הקדחתניים לסיום המשבר בשגרירות ,  הגיע ראש השב"כ נדב ארגמן לירדן ושוחח עם גורמים בממלכה .  גם שליחו של נשיא ארצות הברית לאזור ,  ג'ייסון גרינבלט ,  נפגש עם נתניהו ונסע לירדן כדי לנסות ומצוא פתרון .
 בישיבת הקבינט הציגה המשטרה פתרון אבטחתי חלופי שגובש להבטחת השקט והביטחון בהר הבית במקום המגנומטרים ,  הכולל שילוב של מצלמות חכמות עם טכנולוגיה מתקדמת לזיהוי תוי פנים ועיבוי משמעותי של כוחות השיטור בעיר העתיקה ובהר הבית .  התכנית ,  שעלותה התקציבית מוערכת בסכום גבוה ,  הוצגה בפני השרים הלילה בפירוט .  
אמש שוחח המלך עבדאללה בטלפון עם נשיא טורקיה רג'פ טייפ ארדואן על המשבר מול ישראל סביב המתרחש בהר הבית .  גם נשיא מצרים עבד אל-פתאח א-סיסי התייחס לנושא בנאומו בוועידה באלכסנדריה . " מה שקורה במסגד אל-אקצא מצער ",  אמר א-סיסי . " אני קורא לישראל לכבד את רגשות המוסלמים כלפי המקומות הקדושים להם ". 
א-סיסי פנה בנאומו לאזרחי ישראל ואמר כי  " הדבר הזה צריך להיפסק .  צריך לכבד את רגשות המוסלמים כלפי המקומות הקדושים להם ,  חשוב שלא ליזום נושאים שבהם יש הפרות ולנקוט בצעדים שפוגעים במוסלמים ,  אם זה בפלסטין או בכל העולם ".  הוא הוסיף כי ממשלתו לא תתפשר בנושא וכי היא עושה  " מאמצים רציניים "  למצוא פתרון שיירצה את כל הצדדים .  עוד הדגיש א-סיסי בנאומו את החשיבות של חיים משותפים והביע תקווה שממשלת ישראל תענה לבקשותיו .
  ( עדכון ראשון :  22:54 )  

אחרי יממה :  אנשי השגרירות בירדן ,  בהם המאבטח היורה ,  שבו לישראל
הצוות הדיפלומטי חזר לארץ דרך מעבר אלנבי לאחר שהיה נצור במתחם בעמאן בעקבות התקרית הביטחונית .  נתניהו ,  שדן במשבר עם המלך עבדאללה ,  שוחח עם השגרירה ועם המאבטח שנפצע באירוע ובירך אותם .  הקבינט דן במתיחות באזור

