למרות הביקורת ,  הרמטכ"ל עמד בפרץ - ומנע הסלמה נוספת
יש תוכנית למבצע רחב היקף בעזה ,  אך אין לה ערך ללא מטרות מדיניות בנות-השגה .  בינתיים ?  תושבי הדרום יכולים להתנחם בחצי הכוס המלאה .  קצין איסוף מסכם את השבוע הצבאי
בשבוע שעבר התקיימה בבית הכנסת במושב כפר אחים האזכרה השנתית לזכר נחום גנץ ,  שעלה ארצה באוניית מעפילים ,  גורש לקפריסין ,  חזר ארצה ,  השתתף בהקמת כפר אחים והתמנה לסגן מזכיר תנועת המושבים .  בנו ,  רב-אלוף בנימין גנץ ,  בא לאזכרה בלבוש אזרחי והתיישב על הכיסא הקבוע של אביו נחום ז"ל .  לאחר מות אביו ,  החליט בני גנץ לרכוש את הכיסא שלו בבית הכנסת בו נהג להתפלל בילדותו ,  ומאז הוא נוהג להגיע למקום בתדירות גבוהה כדי להשתתף בתפילות .  סביב גנץ השתוללו ילדים מחופשים ששמעו את קריאת המגילה .
 לפתע נכנס לבית הכנסת ילד בן חמש וצעק : " איפה הרמטכ"ל ?  אמרו לי שהוא יהיה כאן ".  ההורים חייכו ,  והתפילה המשיכה .  הילד העקשן לא ויתר ,  ושאל שוב . " איפה הרמטכ"ל ,  הבטחתם שהוא יגיע ".   
" אני הרמטכ"ל ",  השיב גנץ בחיוך .  - מה פתאום .  לרמטכ"ל יש משקפת ",  אמר הילד .  גנץ ,  שוב ענה בנימוס : " יש לי משקפת במכונית ".  הילד הקשה ואמר : " לרמטכ"ל כל הזמן יש משקפת .  לך אין ".  אמו של הילד אספה אותו לזרועותיה בחיבוק .  באי בית הכנסת פרצו בצחוק .
 זהו הרמטכ"ל ה-20 של צה"ל .  קצין רגיש ,  ער לסביבה הקרובה והרחוקה .  העובדה שהוא מתגורר בראש העין לא מנתקת אותו משאר חלקי המדינה .  בימים אלה הוא במוקד הביקורת של הציבור בדרום .  שם ,  מוחים על כך שחייו הפכו לסיוט בצל שיגורי הגראדים ,  והחשש שהרקטות יהפכו לחלק משגרת היום .  ראש העיר באר שבע ,  רוביק דנילוביץ' ,  החליט שלא לקבל את נפילת הרקטות כדבר שבשגרה ,  אלא להימנע מפתיחת מוסדות החינוך בעיר ,  על אף המלצת פיקוד העורף לקיים את הלימודים כרגיל .  כעת גובר החשש שייכנע לבסוף ללחצי הדרג המדיני ,  כפי שנכנע ראש העיר שדרות ,  אלי מויאל ,  במהלך השנים בהן הייתה העיר מוקד להפצצות קסאמים .  אז ,  שיגורי הרקטות הפכו לעניין יומיומי .  
הציבור ,  שמעביר ביקורת על גנץ ,  שוכח לעתים כי תפקידו של הצבא הינו לספק מספר שלבים לתגובה ואף תוכניות למבצע רחב היקף ,  בעוד הדרג המדיני הוא שאמור לבצע את תהליך קבלת החלטות - שבסופו תיבחר דרך הפעולה הטובה ביותר בהתחשב במציאות באזור .  
הפעם ,  הדרג המדיני בחר בתגובה פושרת ,  שמעבירה מסר של רפיסות לצד הפלסטיני ;  מסר שמצטייר כחולשה ומזמין התקפות נוספות נגד תושבי הדרום .  לשליש מהתושבים בדרום כלל אין מרחב מוגן בביתם .  צה"ל הציג מספר תוכניות מבצעיות ,  רחבות כמו גם צרות היקף ,  לתגובה על הנעשה ברצועת עזה ,  אך עמדת ראש הממשלה בנימין נתניהו ושר הביטחון אהוד ברק גורסת כי בשלב זה יש להתמקד בסדר עדיפויות אחר ,  שבמרכזו פרויקט הגרעין האיראני והנעשה בגבול סוריה ולבנון .  עם רצועת עזה ,  לעומת זאת ,  יש להתמודד בסבלנות ובסלחנות כל עוד אין הרוגים .
 כעת ,  אין אופק מדיני או תהליך פוליטי שיכול להוביל לשינוי בשטח ,  וזהו מוקד הבעיה הישראלית .  בתקופה שקדמה למבצע עופרת יצוקה בסוף שנת 2008 ,  הוזמן הרמטכ"ל לשעבר ,  רא"ל במילואים גבי אשכנזי ,  לשוחחעם הקבינט הביטחוני .  הוא נשאל לדעתו בנושא שיגורי הרקטות לעבר ערי הדרום והפעולות שהצבא צריך לנקוט .  אשכנזי השיב בצורה ברורה : " אני לא קבלן פיצוצים .  תאמרו לי מה המטרה בקצה ,  ואני אציע דרכי פעולה מתאימות .  המשימה היא לא להפציץ את עזה ככה סתם ".  
אך היום ,  ללא תוכנית מדינית ברורה ,  כל מבצע בעזה עלול לגרור את האזור כולו לתוהו ובוהו .  תגובה חריפה נגד ראשי ארגוני הטרור ,  התמוטטות חמאס וכיבוש שטחים בלב העיר עזה ,  לא משרתים את האינטרס של ממשלת ישראל - אשר בראש ובראשונה שואפת ליציבות אזורית ובינלאומית בניסיון להשיג דעה אחידה לתקיפה באיראן .  מנגד ,  אין מנוס :  יש לשלב בהקדם פעולה צבאית אפקטיבית ופעילות מדינית אינטנסיבית על מנת למנוע את המשך טפטופי הגראדים ,  כי ערים נוספות עלולות ליפול בשבי ארגוני הטרור הפלסטינים .  מיום ליום ,  הם מתחמשים בעוד רקטות קצרות וארוכות טווח במימון אירן .
 נחום גנץ ז"ל העביר לבנו צילום של כוס יין ,  שסימלה עבורו את תכלית התפילה והשמירה על המצוות כיהודי .  הוא ביקש מבנו ,  שלימים יהפוך לרמטכ"ל ,  לשמור על התמונה גם לאחר מותו ,  ולזכור שיש להביט תמיד על חצי הכוס המלאה .  הציבור בדרום לא יאהב לשמוע זאת ,  אך באופן עובדתי - בסבב האחרון לא נהרג אף אזרח ישראלי ,  גם אם נגרמה פציעה נפשית למאות אלפי תושבים .
 קצין איסוף - סיכום השבוע הצבאיהטעות של אל"מ וינר שחוללה תפנית בפרשת הרפזמי הם הטייסים שיובילו תקיפה אפשרית באירן ? מדוע הקים הרמטכ"ל גנץ את  " צבא הצללים "? 
לפניות לכתב :  amirbohbot@walla.co.il 

למרות הביקורת ,  הרמטכ"ל עמד בפרץ - ומנע הסלמה נוספת
יש תוכנית למבצע רחב היקף בעזה ,  אך אין לה ערך ללא מטרות מדיניות בנות-השגה .  בינתיים ?  תושבי הדרום יכולים להתנחם בחצי הכוס המלאה .  קצין איסוף מסכם את השבוע הצבאי

