נתניהו הבטיח  " להשיב את אברהם ",  אך עדיין לא נפגש עם המשפחה
ראש הממשלה הודיע כי  " לא יחסוך מאמצים "  להשיב את אברהם מנגיסטו ואת הישראלי הנוסף שמוחזקים בעזה ,  אך בני המשפחה של הצעיר מאשקלון מאוכזבים . " הוא לא מצא זמן לדבר איתנו ".  חמאס :  מידע על גורלם תמורת שחרור עצורי עסקת שליט
ראש הממשלה בנימין נתניהו התייחס אחר הצהריים  ( חמישי )  להימצאות שני הישראלים ברצועת עזה ,  ואמר כי המדינה פועלת להשיבם ארצה . " מיניתי נציג מטעמי לתאם את כלל הפעילות בנושא ואת הקשר עם המשפחות ",  לשון ההודעה שפרסמה לשכת ראש הממשלה .  כמו כן ,  גם בחמאס התייחסו לסוגייה וטענו כי לא יימסר מידע על גורלם עד אשר לא ישוחררו מחדש עצורי עסקת שליט . 
" אתמול שוחחתי עם הוריו ועם אחיו של אברהם מנגיסטו .  אמרתי להם שמרגע היוודע המקרה איננו חוסכים מאמצים להשיבו לישראל .  קבענו להיפגש בקרוב .  אני מצפה מהקהילה הבינלאומית שמבטאת את דאגתה למצב ההומניטרי בעזה ,  לצאת בקריאה ברורה לשחרור האזרחים ולדאוג להשבתם של האזרחים ". 
אלא שלבני המשפחה של מנגיסטו יש ביקורת על התנהלות הרשויות בכלל ושל נתניהו בפרט בכל הנוגע להיעדרותו של יקירם ,  שעבר את הגדר לעזה לפני עשרה חודשים .  אלה אינם מסתירים את רגשותיהם הקשים כלפי ראש הממשלה ,  שלא נפגש או יצר קשר עמם ישיר ,  מאז שנפל מנגיסטו בשבי .  
יאלו מנגיסטו בן ה-32 ,  הבכור מתוך תשעה אחים במשפחה ,  סיפר : " נפגשנו עם שר הביטחון ,  הוא אמר לנו את אותם הדברים :  'אין לנו כרגע מידע ,  אנחנו פועלים בכל הערוצים ,  המדיניים והבינלאומיים ,  אנחנו מפעילים את כל הקשרים ,  תנו לנו את הזמן לפעול .  הוא אזרח ישראלי לכל דבר' .  אבל עד עצם היום הזה ראש הממשלה לא נפגש איתנו ". 

נתניהו הבטיח  " להשיב את אברהם ",  אך עדיין לא נפגש עם המשפחה
ראש הממשלה הודיע כי  " לא יחסוך מאמצים "  להשיב את אברהם מנגיסטו ואת הישראלי הנוסף שמוחזקים בעזה ,  אך בני המשפחה של הצעיר מאשקלון מאוכזבים . " הוא לא מצא זמן לדבר איתנו ".  חמאס :  מידע על גורלם תמורת שחרור עצורי עסקת שליט

