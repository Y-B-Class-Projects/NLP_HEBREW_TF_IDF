ליברמן נגד ההסכם : " עם חמאס אסור להגיע להסדרה "
 שר החוץ תקף את ההסכם עליו חתם נתניהו וטען שכל עוד חמאס שולט בעזה ,  לא יהיה ביטחון לתושבי ישראל .  יממה אחרי כינון הפסקת האש ,  יכנס הערב נתניהו מסיבת עיתונאים עם יעלון וגנץ
שר החוץ נגד ההסכם :  יממה אחרי כינון הפסקת האש בין ישראל לחמאס כתב אחר הצהריים  ( רביעי )  שר החוץ אביגדור ליברמן בעמוד הפייסבוק שלו כי  " עם חמאס אסור להגיע להסדרה "  והוסיף כי  " כל עוד יש חמאס ,  אי אפשר להגיע להסדר ".  
בניגוד לעמדת ראש הממשלה - שאישר את ההסכם שהושג בתיווך מצרים - אמר ליברמן : " כל עוד חמאס שולט בעזה ,  אי אפשר להבטיח לאזרחי ישראל ביטחון ואי אפשר להגיע להסדר מדיני ".  לדבריו , " חמאס הוא לא פרטנר להסדרה מכל סוג שהיא ,  לא מדינית ולא ביטחונית .  אי אפשר ואסור לסמוך על רוצחים שפלים .  לכן ,  אנחנו מתנגדים להפסקת אש שבחסותה יוכל החמאס להמשיך ולהתעצם וינהל מערכה נוספת נגד ישראל בעיתוי שיהיה לו נוח .  כל עוד שלטון חמאס לא מוגר  איום הטילים והמנהרות נשאר .  אנו חייבים לעמוד על כך שלחמאס לא יהיה שום הישג מדיני בזכות הפסקת האש הזו ".  
" גם תהליך מדיני אמיתי ואפשרות לפריצת דרך אסטרטגית יהיו אפשריים רק אחרי שנצליח לשחרר את המזרח התיכון ואת הפלסטינים מאיום החמאס  ( ואף אחד לא יעשה זאת במקומנו )  .  אסור לתת שום הישג לחמאס .  בחמאס צריך להילחם ללא פשרות ",  סיכם .
 עוד על הפסקת האשחמאס הובס ,  ממשלת ישראל איבדה את הדרוםעיתוני העולם חוגגים עם עזה את השתיקה של נתניהולילה שקט אחרי כ-5,000 רקטות : " ישנו כמו שאר הלילות "
 אחרי ששתיקתו בנוגע להסכם זכתה לביקורת ציבורית ופוליטית ,  עתיד ראש הממשלה בנימין נתניהו לכנס בשעה 20:15 מסיבת עיתונאים במשרדו עם שר הביטחון משה יעלון והרמטכ"ל רא"ל בני גנץ .  השלושה ימסרו הצהרות קצרות וישיבו לשאלות .  
מוקדם יותר היום התייחסה גם חברת הכנסת איילת שקד  ( הבית היהודי )  להפסקת האש .  לדבריה ,  חמאס הובס אך עדיין מסוגל לחפור מנהרות שיגיעו משטח רצועת עזה אל תוך שטח ישראל .  שקד התייחסה גם לאופן ניהול המבצע מצד הדרג המדיני ,  ואמרה כי האסטרטגיה לא הייתה נכונה ,  משום שחתרו כל העת לכיוון של הפסקת אש . " המבצע נוהל לא נכון ",  אמרה .
" אני מסכימה שחמאס הובס ,  מה שמטריד אותי זה מה יהיה כשתיחפר המנהרה הבאה או כשייבנה מפעל הטילים הבא ",  אמרה שקד בנוגע לאפשרות של חידוש הלחימה . " ישראל לא יכולה להגיב על הדברים האלו אם באמת יש הפסקת אש .  ומה ישראל תעשה כשיירו את הפצמ''ר הבא ?  ברור שהתגובה צריכה להיות חזקה וחסרת פרופורציה ". 
מנגד אמר היום שר המודיעין ,  יובל שטייניץ ,  כי ההסכם יגן על אזרחי המדינה .  בראיון לרשת BBC דחה שטייניץ את טענת המראיין ,  לפיה מבצע  " צוק איתן "  היה  " כישלון אסטרטגי ",  והשיב : " אם עכשיו תהיה הפסקת אש ארוכת טווח ,  וההרתעה מול חמאס וארגונים דומים תחודש ,  אזי השגנו את מטרתנו ". 
יצוין כי הממשלה אמנם אישרה אתמול את ההצעה המצרית להפסקת אש ברצועת עזה ,  אולם יחד עם ליברמן ,  גם השרים יצחק אהרונוביץ' ,  גלעד ארדן ונפתלי בנט הביעו התנגדות להחלטה .  בנט אמר כי הוא מתנגד  " להפסקת אש שתגביל את חופש הפעולה של צה"ל נגד הטרור בעזה ". 
בקבינט לא נערכה הצבעה על פרטי הפסקת האש ,  משום שראש הממשלה לא היה מחויב לכך משפטית :  במהלך המבצע הסמיך הקבינט את נתניהו להחליט לבדו על הארכה של הפסקת האש .  נראה שסעיף זה שיחק לטובתו של ראש הממשלה ,  שכן אם הנושא היה מובא להצבעה ,  כלל לא ברור אם היה לכך רוב בקבינט .  
בתוך כך ,  סוכנות הידיעות הפלסטינית  " מען "  דיווחה בצהריים כי ישראל החלה ליישם בשטח את הסכם הפסקת האש ,  בכל הנוגע למעבר ארז ,  אזור החיץ ושטח הדיג .  לפי הדיווח ,  מעבר ארז שב לפעול כפי שהיה לפני מבצע  " צוק איתן ",  והוא פתוח למעבר חולים ,  סוחרים ובעלי אישורים מיוחדים .  עוד נאמר כי צה"ל מאפשר לחקלאים פלסטינים לעבד את אדמותיהם במרחק של עד מאה מטר מגדר המערכת .  עוד מסרו הפלסטינים כי היום התאפשר לדייגים לדוג במרחק של שישה מייל - כפי שהיה לפני המבצע ,  כאשר בעוד שבוע צפוי השטח המותר להתרחב לתשעה מייל ,  ובעוד חודש ל-12 מייל .
 בהכנת הידיעה השתתף אילן זלאיט 

ליברמן נגד ההסכם : " עם חמאס אסור להגיע להסדרה "
 שר החוץ תקף את ההסכם עליו חתם נתניהו וטען שכל עוד חמאס שולט בעזה ,  לא יהיה ביטחון לתושבי ישראל .  יממה אחרי כינון הפסקת האש ,  יכנס הערב נתניהו מסיבת עיתונאים עם יעלון וגנץ

