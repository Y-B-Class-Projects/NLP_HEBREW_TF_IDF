בשבת יפגינו בתל אביב : " לא למלחמה מיותרת באירן "
 בעוד ההתבטאויות על תקיפת מתקני הגרעין באירן גוברות ,  מתוכננת הפגנה בסוף השבוע נגד המהלך .  אחד מהמארגנים : " את ביבי יותר מעניין להתעסק באירן מאשר בישראל "
 העיסוק באפשרות של תקיפה באירן ,  שתגרור מלחמה אזורית ,  לא פוסק בתקופה האחרונה .  לצד אלה המדגישים את הצורך בפעולה צבאית ,  נשמעים קולות שקוראים לנהוג בריסון .  ההתנגדות עלתה ,  בין היתר ,  בסדרת התמונות שהועלו לאינטרנט של ישראלים ואירנים שהכריזו שהם אינם מעוניינים להילחם זה בזה ,  וקראו לא לתת לממשלות לחרחר מלחמה .  אותה התנגדות תעלה מדרגה ביום שבת הקרוב ,  בהפגנה שתתקיים בתל אביב תחת הכותרת  " העם נגד מלחמה עם אירן ". 
האירוע הופץ דרך הפייסבוק ,  כאשר נכון להיום כ-1,200 בני אדם אישרו כי הם יגיעו להפגנה ,  שתצא מכיכר הבימה בשעה 19:00 .  חלק ממארגני ההפגנה מזוהים עם המאבק החברתי של הקיץ האחרון .  בעמוד הפייסבוק נכתב כי  " עושה רושם שהכל מוכן מבחינת ראש הממשלה לתקיפה באירן .  חוץ מאיתנו  אנחנו לא מוכנים .  תקיפה ישראלית חסרת אחריות באירן ,  שבעקבותיה מלחמה שמי יודע כמה יהרגו בה וכמה זמן תימשך ,  היא לא דבר שאנחנו נסכים לו .  עושה רושם שנתניהו ,  שאולי חושש מעוד קיץ חברתי ,  להוט לייצר מלחמה שגם לא תזיק לקמפיין הבחירות שלו ".  
עוד כתבו המארגנים כי  " השבוע ראינו משהו מדהים .  האינטרנט איפשר לנו להעביר מסרים לאזרחים בצד השני ולקבל מסרים חזרה של שלום ,  סולידריות ותקווה .  הדו שיח המרגש והמרענן הזה הביא עמו מסקנה אחת ברורה :  אנחנו ,  אזרחי ישראל ואירן ,  אינם אויבים .  המנהיגים שלנו מחרחרים מלחמה אסונית  אנחנו מנסים למנוע אותה .  במקום להיגרר למלחמה אזורית - אנחנו דורשים פתרון של שלום בין עמי האזור ". 
צביקה בשור ,  ממארגני ההפגנה בשבת ,  סיפר לוואלה !  חדשות על היוזמה . " אירגנו את ההפגנה כי יש פער מטריד בין העמדות של הציבור בישראל ,  שכל הסקרים מראים שיש רוב מוצק וברור נגד התקיפה ,  כמו גם התבטאויות של אנשים כמו מאיר דגן ואחרים במערכת הביטחון שאומרים שיש למצות את כל האפשרויות האחרות לפני תקיפה ,  בעוד שראש הממשלה ושר הביטחון מובילים אג'נדה משלהם ".  
בשור ציין כי הרוב המתנגד בציבור צריך להשמיע את הקול שלו . " הרוב צריך להגיד להם שיש לנו דעה ,  שבדקנו ,  חקרנו וראינו ואנחנו לא חושבים שצריך לתקוף עכשיו ואין סיבה לצאת למלחמה מיותרת שתביא הרס בחיים שלנו .  מה עוד שהמדינה לא מוכנה לשום דבר - מערכת הבריאות עדיין קורסת ,  שירותי ההצלה והכבאות על הקרשים ,  אין מספיק מקלטים ,  אין מסיכות אב"כ ול-40% מהציבור לא יהיו מסיכות גם אם כולן יחולקו .  אי אפשר לצאת למלחמה .  את ביבי יותר מעניין להתעסק באירן מאשר להתעסק בישראל .  הוא היה מעדיף להיות ראש ממשלה לענייני אירן והיה מעדיף שימנו אולי לצדו ראש ממשלה לענייני מדינת ישראל הקורסת ". 
לפניות לכתבת :  anat.shalev2184@walla.com
עוד על הנושארמטכ"ל ארה"ב לגנץ : " דאגה גוברת בגלל אירן"גורמים בארה"ב : " תקיפה תוביל למאות הרוגים אמריקאים"ברק על אירן : " העולם מבין כי ישראל אחראית לגורלה "  

בשבת יפגינו בתל אביב : " לא למלחמה מיותרת באירן "
 בעוד ההתבטאויות על תקיפת מתקני הגרעין באירן גוברות ,  מתוכננת הפגנה בסוף השבוע נגד המהלך .  אחד מהמארגנים : " את ביבי יותר מעניין להתעסק באירן מאשר בישראל "
 
