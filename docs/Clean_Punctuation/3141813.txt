בכיר בקואליציה לוואלה !  NEWS :  אם לא יהיו בחירות זו תהיה הפתעה
סגן שר הבריאות יעקב ליצמן מיהדות התורה ניפגש עם ראש הממשלה בניסיון לפתור את המשבר הפוליטי ,  לאחר שמועצת גדולי התורה דחתה את פשרת הגיוס .  אלא שבכיר בקואליציה אומר כי המשבר רחוק מסיום וכי  " לא נראה שיוצאים מזה ".  השרה שקד : " המשבר פתיר "
 - בכיר בקואליציה לוואלה !  NEWS : " לא נראה שיוצאים מזה ,  אם לא יהיו בחירות - זו תהיה הפתעה "-  נמשכים המגעים בקואליציה לגשר על הפערים ,  זאת למרות שמועצת גדולי התורה דחתה את המתווה של שרת המשפטים איילת שקד - השרה שקד :  כל ראשי המפלגות חושבים שבחירות הן דבר מיותר - סגן השר ליצמן נפגש עם ראש הממשלה בניסיון לפתור את המשבר- גורמים בקואליציה מתחו ביקורת על הפגישה : " הייתה פייק ישיבה "-  במקביל למאמצים לגשר על הפערים ,  הקבינט המדיני-ביטחוני התכנס יחד עם שר הביטחון ליברמן 
בזמן שמאחורי הקלעים נעשים מאמצים לסיים את המשבר בעקבות חוק הגיוס ,  בכיר בקואליציה אומר הערב  ( ראשון )  לוואלה !  NEWS כי בשלב זה  " לא נראה שמצליחים לצאת מזה ",  וכי  " אם לא יהיו בחירות - זו תהיה הפתעה ".  במהלך הערב צפוי נוסף אצל בתי האדמו"רים במועצת גדולי התורה של אגודת ישראל בניסיון למנוע בחירות .  בשיחות עמם יוצג המתווה האחרון שגובש עם החרדים .  
למרות דברי הבכיר ,  מוקדם יותר שרת המשפטים איילת שקד הצהירה כי ניתן לגשר על הפערים ,  זאת חרף החלטת מועצת גדולי התורה לדחות את המתווה שגיבשה יחד עם הח"כים החרדים . " המשבר הפוליטי הוא פתיר ",  אמרה השרה שקד במהלך כנס המכון הישראלי לדמוקרטיה ומקור ראשון . " כל סיעות הקואליציה רוצות את אותו הדבר .  ראשי המפלגות חושבים שבחירות הן דבר מיותר .  זה לא שאם נלך לבחירות נקבל ממשלה טובה יותר .  עם הרבה רצון טוב מכל הצדדים אפשר לפתור את זה ".   
" הממשלה הזו היא באמת ממשלת ימין טובה מאוד ",  הסבירה שקד . " השרים עובדים במשרדים שלהם ועושים עבודה שלא נעשתה מעולם .  הימין היה הרבה שנים בשלטון אבל לא באמת שלט בהרבה מובנים .  לפרק כזו ממשלה זה לא אחראי .  נכון להיום ,  באמת יש רצון שזה לא יקרה ". 
משבר הגיוס | לקריאה נוספת בוואלה !  NEWS:לקראת בחירות ?  מועצת גדולי התורה דחתה את פשרת הגיוסאין הסכמות בקואליציה : " הייתה פייק ישיבה ,  נתניהו רוצה בחירות"משבר חוק הגיוס טרם הסתיים - אבל החרדים כבר הפסידו בו 
שקד הוסיפה כי הפתרון למשבר תלוי במידת רצונן של סיעות הקואליציה בכך . " כולם אנשים מאוד מוכשרים ;  אם כולם ירצו שזה לא יקרה ויעבדו בשביל זה - זה לא יקרה ",  אמרה . " שוחחתי עם כל ראשי המפלגות ,  מלבד נתניהו ,  וגם עם שרי ליכוד ,  והם לא רוצים ללכת לבחירות .  אף אחד לא מבין מה יצא חוץ מבזבוז של מיליארדים ותקיעה של רפורמות חשובות ". 
מוקדם יותר דחתה מועצת גדולי התורה החסידית ,  את המתווה שבנתה שקד יחד עם החרדים .  למרות החלטת מועצת גדולי התורה ,  בין כלל הגורמים מתנהלים בשעות האחרונות שיחות טלפוניות במטרה להתבסס על החוק של ח"כ יואב בן צור מש"ס שהונח על סדר היום של ועדת השרים לחקיקה שאמורה להתכנס מחר ולעשות בו שינויים כך שיוסכמו גם על היועץ המשפטי לממשלה אביחי מנדלבליט .  במקביל ,  נתניהו נפגש עם סגן השר יעקב ליצמן בניסיון לפתור את המשבר .  
ביהדות התורה הסבירו כי  " אם הצעת חוק של בן צור תעלה בשינויים קלים שעליהם דנים כעת יש מצב שנתקדם לשם ".  עם זאת ,  בקואליציה גוברת ההערכה כי גברו הסיכויים לבחירות ובלוח הזמנים הצפוף יתקשו להגיע לפשרה מוסכמת .
 הצעת הפשרה של השרה שקד הייתה הנוסח היחיד שדנו עליו בקואליציה בימים האחרונים ,  כאפשרות שעשויה להיות מקובלת על שאר השותפות הקואליציוניות .  המאמצים לגיבוש נוסח יימשכו גם בשעות הקרובות אך במפלגות החרדיות העריכו שהסיכויים לכך אינם גבוהים .
 מוקדם יותר התקיימה ישיבת ראשי הסיעות הקואליציה בניסיון לפתור את המשבר סביב חוק הגיוס ,  ללא נוכחות אביגדור ליברמן ויעקב ליצמן .  נתניהו נועד בשעות הצהריים בארבע עיניים גם עם יו"ר כולנו שר האוצר משה כחלון ועם סגן שר הבריאות יעקב ליצמן .  השלושה אף נועדו במשותף .  בישיבת ראשי הקואליציה שאל נתניהו את כחלון כיצד יצביעו חברי סיעתו על חוק הגיוס .  על כך השיב האחרון : " תביא נוסח שמוסכם על היועץ המשפטי לממשלה ,  ונראה אותו .  תסגור את כל שאר המשבר עם כולם ואז נדבר ". 
גורמים בקואליציה אמרו כי ישיבת ועדת השרים לענייני חקיקה תתכנס מחר וחוק הגיוס נמצא על סדר יומה .  לדברי הגורמים ההצבעות על תקציב המדינה לשנת 2019 יימשכו כרגיל , " למקרה שהמשבר ייפתר ונוכל לקדם הכל ביחד ".  הגורמים הוסיפו כי  " נתניהו שיחק אותה מופתע שליברמן לא הגיע לישיבת ראשי הקואליציה ,  אבל זה היה פייק ישיבה .  נראה שנתניהו החליט ללכת לבחירות ".  

בכיר בקואליציה לוואלה !  NEWS :  אם לא יהיו בחירות זו תהיה הפתעה
סגן שר הבריאות יעקב ליצמן מיהדות התורה ניפגש עם ראש הממשלה בניסיון לפתור את המשבר הפוליטי ,  לאחר שמועצת גדולי התורה דחתה את פשרת הגיוס .  אלא שבכיר בקואליציה אומר כי המשבר רחוק מסיום וכי  " לא נראה שיוצאים מזה ".  השרה שקד : " המשבר פתיר "
 
