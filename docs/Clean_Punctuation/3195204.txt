פרסום ראשון :  הצעת החוק של ח"כ זוהר שתמנע כתב אישום נגד נתניהו
ח"כ מיקי זוהר מקדם את  " חוק החסינות ",  הקובע כי חסינות ח"כ תוסר רק באמצעות דרישה מוועדת הכנסת .  אם יאושר ,  הוא עשוי להשפיע לא רק על עתידו הפוליטי של ראש הממשלה נתניהו ,  אלא גם על שניים נוספים מהליכוד - חיים כץ ודוד ביטן .  ח"כ זוהר : " לרה"מ אין כל קשר להצעה "
 הצעת חוק חדשה של יו"ר ועדת הכנסת ח"כ מיקי זוהר מ'הליכוד' ,  עשויה למנוע הגשת כתב אישום נגד ראש הממשלה בנימין נתניהו ,  זאת בצל החקירות המתנהלות נגדו .  הצעת החוק שיזם זוהר ,  שנחשפת לראשונה בוואלה !  NEWS ,  קובעת כי לצורך הגשת כתב אישום נגד חבר כנסת יהיה צורך בהסרת החסינות על ידי ועדת הכנסת .  
המצב כיום קובע כי היועמ"ש יכול להגיש כתב אישום נגד חבר כנסת ,  ורק לאחר הגשתו ,  עומדת לו האפשרות לבקש מהכנסת להותיר לו את החסינות .  
אם ההצעה תאושר בתקופה הקרובה ,  היא עשויה להשפיע באופן דרמטי לא רק על נתניהו אלא גם על שניים נוספים ממפלגתו של זוהר החשודים בפלילים - השר חיים כץ וח"כ דוד ביטן .  
חוק חסינות חברי הכנסת קובע כיום כי כתב אישום נגד ח"כ מוגש באישור היועץ המשפטי לממשלה ,  והוא מוסר עותק מכתב האישום לח"כ ,  ליו"ר הכנסת וליו"ר ועדת הכנסת .  לאחר מסירת כתב האישום כאמור ,  רשאי הח"כ לבקש תוך 30 יום כי הכנסת ,  על פי החלטה של ועדת הכנסת ,  תקבע כי תהיה לו חסינות בפני דין פלילי ,  לגבי האשמה שמופיעה בכתב האישום בשל אחת או יותר מהעילות הקבועות בחוק .  
עוד בוואלה ! NEWSהתמהונות ,  החסינות ,  הסילוק וההונאה :  תרחישי תיקי נתניהובין הפלילי לפופולרי יושב מלך :  שרשרת החסינות של נתניהו 
בהצעת החוק שמקדם זוהר ,  הוא מבקש להחזיר את המצב לנוסח המקורי של החוק עד התיקון לפני 2005 .  לפיו ,  חבר כנסת לא יועמד לדין פלילי בשל אשמה שנעברה בזמן היותו בתפקיד או לפני שהיה לחבר-כנסת ,  אלא לאחר שניטלה ממנו החסינות .  המשמעות היא ,  כי לצורך הסרת החסינות והגשת כתב האישום יהיה על היועץ המשפטי לממשלה להגיש בקשה לוועדת הכנסת ,  וזו תדון בבקשה ותצביע עליה .  רק אם נמצא רוב ,  הבקשה תועבר למליאה לצורך הסרתה של החסינות . 
" ההצעה היא להשיב את המצב המשפטי שהיה קיים טרם תיקון החוק בשנת 2005 ",  נכתב בהצעה של ח"כ זוהר , " ולקבוע כי לצורך הגשת כתב אישום נגד חבר הכנסת יהיה צורך בהסרת החסינות על ידי הכנסת ,  על פי הצעת ועדת הכנסת ".  במידה והחוק יאושר ,  לזוהר המכהן כיו"ר ועדת הכנסת תהיה השפעה דרמטית על גורל חברי הכנסת ,  ייתכן וגם על גורלו המשפטי והפוליטי של נתניהו .  
לזוהר תהיה אפשרות להחליט על פי שיקול דעתו על המועד שבו תתכנס וועדת הכנסת כדי לדון בהסרת החסינות של החבר כנסת .  אם החוק יאושר והיועמ"ש ירצה להגיש כתב-אישום נגד נתניהו ,  זוהר לא ימהר לכנס את הוועדה ,  כל עוד בג"ץ לא יחייב אותו לעשות זאת קודם .  
הקואליציה הנוכחית קידמה לא מעט יוזמות חקיקה שנויות במחלוקת ,  ברקע חקירותיו של ראש הממשלה בנימין נתניהו ,  וכעת ,  ח"כ זוהר  ( הליכוד )  מקדם את ההצעה הזו שכבר הונחה על שולחן הכנסת לדיון מוקדם .  ההצעה של זוהר אינה מופרכת ,  לאור כך שחוק החסינות במקורו היה דומה לזה שמציע זוהר .  
את התיקון לחוק ב-2005 ,  לפיו ליועמ"ש יש אפשרות להגיש את כתב האישום ורק לאחר מכן הח"כ יוכל לבקש להשאיר את חסינותו ,  קידמו אז רוני בר-און ומיכאל איתן .  עד אז הסרת החסינות נתפסה במשך שנים כהליך אוטומטי כמעט ,  ונדיר היה שהכנסת לא נעתרה לבקשת היועמ"ש .  מגמה זו השתנתה באותם שנים בעקבות מקרים בהם סירבה ועדת הכנסת להסיר את החסינות כפי שביקש היועמ"ש ,  ובעקבות כך התעוררה ביקורת ציבורית ושיפוטית כלפי ההליך ,  והחוק שונה .
 מח"כ זוהר נמסר כי  " ההצעה שהגשתי נועדה להשיב את המצב לקדמותו ולהביא לכך שנבחרי ציבור יהיו מוגנים מרדיפה פוליטית כיוון שכתב אישום יוכל להיות מוגש נגדם רק באישור ועדת הכנסת .  אין חולק שהדמוקרטיה חייבת להבטיח קודם כל את רצון העם ולמנוע מגורמים לא אובייקטיבים לפגוע ברצונו ,  רק העם יקבע מי יהיו נבחריו ,  ורק בידיו יהיה להחליט מי ראוי ".  
" כתב אישום בזוטי דברים ובמיוחד כשהוא קנטרני ולא הוגן המגיע מלחץ תקשורתי או פוליטי מוטב שיוכרע רק על ידי הציבור .  כדי למנוע לזות שפתיים ראוי לציין כי ההצעה מגיעה על דעתי ,  ונועדה להגן על כל חברי הכנסת מימין ומשמאל ואין לרה"מ כל נגיעה ליוזמה ",  הדגיש זוהר .  

פרסום ראשון :  הצעת החוק של ח"כ זוהר שתמנע כתב אישום נגד נתניהו
ח"כ מיקי זוהר מקדם את  " חוק החסינות ",  הקובע כי חסינות ח"כ תוסר רק באמצעות דרישה מוועדת הכנסת .  אם יאושר ,  הוא עשוי להשפיע לא רק על עתידו הפוליטי של ראש הממשלה נתניהו ,  אלא גם על שניים נוספים מהליכוד - חיים כץ ודוד ביטן .  ח"כ זוהר : " לרה"מ אין כל קשר להצעה "
 
