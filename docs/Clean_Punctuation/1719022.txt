פועל לשלום :  סרקוזי מינה מתווך בין ישראל לסורים
נשיא צרפת מינה את השגריר לשעבר בדמשק וקהיר לתיווך בין ישראל לסוריה ,  כחלק מהמאמצים להניע מחדש את שיחות השלום במזה"ת .  המתווך יפעל לאחות הקרע בין המדינות
נשיא צרפת ניקולא סרקוזי מינה את השגריר לשעבר במזרח התיכון ,  ז'אן קלוד קוסראן ,  לתפקיד המתווך בין סוריה לישראל ,  כחלק מהמאמצים להניע מחדש את שיחות השלום במזרח התיכון ,  כך מסר הלילה  ( שבת )  משרד החוץ הצרפתי .  לדברי המשרד ,  קוסראן ,  ששימש כשגריר צרפת בקהיר ודמשק ,  יפעל לאחות את הקרע שנוצר בין המדינות .
" אני יכול לאשר כי הוא  ( סרקוזי )  הטיל על קוסראן את המשימה לחדש את החלק הסורי-ישראלי בשיחות השלום במזרח התיכון ",  אמר דובר משרד החוץ הצרפתי ,  שהוסיף כי המדינות השותפות למאמצי חידוש תהליך השלום עודכנו במינוי .  
כזכור ,  במהלך חודש יולי טען נשיא סוריה בשאר אל אסד כי טורקיה היא תקוותו הגדולה ביותר לשמש כמתווכת במשא ומתן אפשרי בין סוריה וישראל .  אסד אמר כי טורקיה היא המתווכת המועדפת עליו על אף התקררות היחסים בין ישראל וטורקיה בחודשים האחרונים . " תפקיד המתווכת בשיחות עקיפות עם ישראל שייך לטורקיה .  מדינות אחרות יכולות לשחק תפקיד תומך אך לא כחלופה ",  אמר אסד . " אנחנו בטוחים כי טורקיה תמלא תפקיד זה בהצלחה .  אם היינו מוצאים מתווך מוצלח יותר היינו פונים אליו ",  הוסיף .
 בחודש מאי אמר נשיא המדינה ,  שמעון פרס כי ישראל מאד מעוניינת להגיע לשלום עם סוריה .  במסר שהעביר הנשיא נאמר כי ישראל לא מעוניינת במלחמה עם סוריה או בחימום הגבול הצפוני וכי פני ישראל לשלום אמת עם שכנתה הסורית ובתנאי שסוריה תחדל מתמיכתה בטרור ומהברחות הנשק . " ישראל לא תאפשר לרקוד על שתי החתונות  מצד אחד לתת את רמת הגולן ומצד שני לקבל טילים אירנים וקיני טרור על הרמה .  אנו עוקבים בעניים פקוחות אחר הברחות הטילים מסוריה לחיזבאללה והפרשנות לכך היא אחת  ניסיון סורי לחמם ולהסלים את הגבול הצפוני ". 
מוקדם יותר אמר אסד כי הוא אינו רואה בישראל פרטנר לשלום .  במסיבת עיתונאים משותפת עם נשיא טורקיה עבדאללה גול ,  אמר אסד כי  " אינני חושב שהתנאים הבשילו למשא ומתן מוצלח כיוון שלא נראה שישראל מוכנה לשלום ".  עם זאת ,  אמר אסד כי ארצו עדיין פועלת להשגת שלום עם ישראל .  לשאלת העיתונאים האם ייתכן ושתי המדינות יפתחו במלחמה בעקבות המחלוקות ביניהן ,  השיב אסד כי  " אפילו אם יש סיכוי של אחוז אחד למלחמה ,  אנחנו פועלים למחוק אותו ". 

פועל לשלום :  סרקוזי מינה מתווך בין ישראל לסורים
נשיא צרפת מינה את השגריר לשעבר בדמשק וקהיר לתיווך בין ישראל לסוריה ,  כחלק מהמאמצים להניע מחדש את שיחות השלום במזה"ת .  המתווך יפעל לאחות הקרע בין המדינות

