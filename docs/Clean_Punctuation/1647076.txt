לבני דיברה על נתניהו ,  מופז דיבר על לבני
יו"ר קדימה ניצלה את ישיבת מועצת המפלגה כדי לשוב ולתקוף את ראש הממשלה נתניהו . " הוא פוליטיקאי קטן שמנסה להשיג אצבעות של חלק מהיושבים כאן .  הוא בז להם ".  מופז : " רוצה להוביל את קדימה לניצחון "
  ( צילום :  עוז מרון ,  עריכה :  דורון שטיין ) 
יו"ר האופוזיציה ציפי לבני שבה ותקפה אמש  ( רביעי )  את התנהלותו של ראש הממשלה בנימין נתניהו .  במסגרת נאומה בישיבת האסיפה הכללית של סיעת קדימה בפתח תקווה אמרה לבני כי  " ראש הממשלה מנסה להשיג גם את אצבעותיהם של חלק מהאנשים שיושבים כאן .  הוא בז להם ,  לא מעניין אותו מה הם חושבים כי הוא רואה בכולם פוליטיקאים קטנים כפי שהוא מסתכל על הפוליטיקה .  מי שמסתכל כך הוא איננו מנהיג אלא פוליטיקאי קטן ".  
בנוגע לניסיונותיו של ראש הממשלה לשכנע חברים בקדימה לעבור לליכוד ,  אמרה לבני כי  " יש בי הערכה עצומה לכל אלה שלמרות הפיתוי קיבלו את ההחלטה ההגונה היחידה וזה לומר 'לא' .  הבית הזה ,  היום אולי יותר מתמיד הוא הבית של מי שהבינו מההתחלה שאין מה לפנות אליהם ,  הוא גם הבית של כל אלה שסירבו ,  שמבינים שלהיות נבחר ציבור זה לא תפקיד או כסא אישי שאפשר לסחור בו ". 
לבני המשיכה ואמרה כי קדימה  " באופוזיציה כדי להוות אלטרנטיבה של תקווה והיא תבחר את הנהגתה הבאה רק לקראת הבחירות לכנסת .  זה לא עניין אישי ,  נעשה מה שטוב למפלגה והמפלגה לא יכולה להרשות לעצמה להתקשקש עם היריבויות הפנימיות הללו אני מאמינה בדמוקרטיה ,  אבל הצעתי לחברי למי שרוצה להביא להצבעה בסיעה .  אין אקט דמוקרטי יותר מזה .  רק שבינתיים ,  עד עכשיו בחרו שלא לעשות כן .  לכן אנחנו נעסוק עכשיו לא בעצמנו אלא במה שנבחרו לעשות ,  ואני מצפה לשיתוף פעולה מלא מכל אחד מהחברים ,  כדי לקדם את הנושאים שעל הפרק לטובת מדינת ישראל ". 
גם חבר הכנסת שאול מופז ביקר את הממשלה ואמר כי  " הכישלון המרכזי של הממשלה הזו היא העובדה שאין תהליך מדיני ",  אמר מופז . " המדינה הגיעה למציאות של הקפאה גם בתחום המדיני ,  גם בעצם העובדה שגושי ההתיישבות הפכו להיות כאחרון המאחזים מבחינת מעמדם וזהו תקדים מאוד מסוכן ". 
ח"כ מופז מתח בדבריו ביקורת חריפה על מפלגתו ואמר כי  " קדימה נקלעה למשבר בשנה הראשונה באופוזיציה .  זה פועל יוצא של החלטות וטעויות קשות שנעשו של חוסר מנהיגות מספקת והתוצאה של זה היא מספר לא מבוטל של חברי כנסת שניהלו משא ומתן עם שלוש מפלגות ונוצר סדק מאוד קשה בתנועה .  אי אפשר לטאטא את זה מתחת לשטיח .  הגענו לוויכוח על קבלת אשראי מחודש למנהיגות קדימה ".   
" אני רוצה להתמודד בתוך קדימה ולהוביל את קדימה לניצחון בבחירות הבאות ",  אמר מופז . " אני גם רוצה שקדימה תרכיב את הממשלה הבאה .  מופז הבהיר את עמדתו בנוגע למיקומה של קדימה במפה הפוליטית ואמר כי  " אנחנו במרכז ימין ועלינו להוביל דרך של פשרה בתחום המדיני .  אני רוצה להזהיר עצמנו מכיוונים שנוטים למרצ ולשמאל .  התנועה הוקמה כתנועת מרכז ולא כתנועת שמאל הצצה לשמאל הפוליטי לא בטוח שעושה טוב לבוחרי קדימה ולתנועת קדימה .  אני ממליץ שנגיע להסכמות ולפשרות בדרך של הידברות ובדרך שבה אנחנו מצליחים ליצור אפיקים של שיח פתוח ודמוקרטי בתוך קדימה .  ככל שנדע לעשות את זה טוב יותר בזמן הקצר ביותר כך נוכל לאחד כוחות ולהפנות אנרגיות להחליף את השלטון ". 

לבני דיברה על נתניהו ,  מופז דיבר על לבני
יו"ר קדימה ניצלה את ישיבת מועצת המפלגה כדי לשוב ולתקוף את ראש הממשלה נתניהו . " הוא פוליטיקאי קטן שמנסה להשיג אצבעות של חלק מהיושבים כאן .  הוא בז להם ".  מופז : " רוצה להוביל את קדימה לניצחון "
 
