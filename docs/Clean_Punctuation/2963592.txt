ההסכם הקואליציוני צפוי להיחתם היום ;   " לתת לליברמן ימי חסד "
 המגעים לכניסת ישראל ביתנו לממשלה ימשיכו הבוקר וההערכה היא שיסוכמו עד הצהריים .  הפערים העיקריים בין הצדדים למשרד האוצר קשורים לרפורמה הפנסיונית לעולים .  השר לשעבר אהרונוביץ' על ליברמן : " הוא יהיה שר ביטחון טוב "
 לאחר שלושה ימים של דיונים קדחתניים ,  הליכוד וישראל ביתנו טרם הגיעו להסכמות שיאפשרו לחתום על ההסכם הקואליציוני להרחבת הממשלה .  המגעים בין שתי המפלגות צפויים להיסגר לקראת הצהריים ,  ובשעה 10:00 תתקיים פגישה של ראש הממשלה בנימין נתניהו ,  יו"ר ישראל ביתנו אביגדור ליברמן ,  שר האוצר משה כחלון ושר התיירות וראש המו"מ הקואליציוני מטעם הליכוד יריב לוין .  לאחר פגישה זו ,  צפוי ההסכם להיחתם .  
הפערים העיקריים שעוד נותרו בין הצדדים למשרד האוצר נוגעים לתקצוב הרפורמה בפנסיות לעולים ולהשלמת ההכנסה לכלל הקשישים ,  דרישות שליברמן ,  שר הביטחון המיועד ,  הציב כתנאי עיקרי להצטרפותו לקואליציה .
 מי שיצא לשבחו של ליברמן ,  הסופג ביקורת רבה בימים האחרונים ,  הוא השר לביטחון פנים לשעבר מטעם ישראל ביתנו יצחק אהרונוביץ' .  אהרונוביץ' ביקש בריאיון לאולפן וואלה !  NEWS  " לתת לליברמן ימי חסד ".  לדבריו , " אין מה לדאוג או לחשוש .  ליברמן יהיה שר ביטחון טוב ומקצועי .  הוא יעשה את עבודתו כפי שמילא את תפקידו כיו"ר וועדת חוץ וביטחון .  כל הדברים שנאמרו עד כניסתו אינו נכונים .  הוא ילמד את המשרד .  אני אומר לאזרחים הסירו דאגה מליבכם .  בוא לא ניתן לו מאה ימי חסד ,  אלא 20 או 30 ימי חסד ואין לי ספק שמדינת ישראל תרוויח שר ביטחון טוב ". 
לקריאה נוספת:שורת ח"כים לא הופיעו לישיבת המחנה הציוני : " הרצוג מפלג ומסית"נתניהו : " התיקים הפנויים לא יחולקו ;  ייתכן שהמחנה הציוני יצטרף"לוין נגד יעלון : " העדיף את הכיסא והתפקיד על פני טובת המדינה "  
חבר כנסת עפר שלח מיש עתיד דיבר גם הוא בריאיון לאולפן על שר הביטחון המיועד . " אין מרחק מפה מפיק מרגליות באופוזיציה לתפקיד ביטחוני שמצריך זהירות .  אני בטוח שליברמן יפעיל שיקול דעת .  אנשי המטה הכללי ידעו לעבוד מול כל שר .  אבל את הנזק של המתקפה על המטה הכללי של ליברמן וראש הממשלה - אנחנו נשלם עוד זמן רב ". 
בליכוד ובישראל ביתנו הדגישו אתמול כי מרבית הפרטים סוכמו וכי כל מה שנותר הוא פרטים מקצועיים בלבד .  ליברמן דורש לתקצב רפורמה שנועדה לדאוג לעולים שלא צברו מספיק זמן ותק בארץ לקבל פנסיה ראויה .  לטענת גורמים באוצר ,  התכנית הנידונה כעת צפויה להטיב עם כלל הציבור ולא עם העולים החדשים ושמדובר במהלך של השלמת הבטחת הכנסה לקשישים בכלל .  לפי משרד האוצר ,  כיום חיים 230 אלף קשישים שמקבלים הבטחת הכנסה .  העלות המוערכת של התכנית נאמדת בכ-2.5 מיליארד שקלים בשנה ,  וטרם נמצא מקור תקציבי כדי לכסות עלות זו .  באוצר עדיין בוחנים כיצד לפרוס את התוספת התקציבית על פני השנים הקרובות .  
אתמול התברר כי במפלגת כולנו ישנה התנגדות נחרצת לדרישת ישראל ביתנו לקדם את חוק עונש מוות למחבלים .  גורם בכולנו אמר לוואלה !  NEWS כי  " זה דבר רע ,  במערכת הביטחון ובמערכת המשפט מתנגדים לדבר הזה ,  שלא תורם לא לביטחון המדינה ולא למלחמה בטרור ,  ועמדת המפלגה היא להתנגד לכל שינוי בנושא הזה ".  
עם זאת ,  בימים האחרונים דנו צוותי המשא ומתן באפשרות להמיר חקיקה זו בתיקון בצו בתי הדין הצבאיים ,  כך שרוב של הרכב שופטים בבית דין צבאי יוכל להטיל עונש מוות ,  ולא רק בפה אחד כפי שנהוג כיום .  נידונה גם אפשרות להעביר הנחיה לתביעה הצבאית להתחיל לבקש את עונש המוות במשפטים המתנהלים .  לפי ההערכה ,  התנגדות כולנו לא תשפיע על ההסכמות בנושא זה .  
בנוסף לריכוך בעמדה בסוגיית עונש מוות המחבלים ,  ליברמן ויתר על דרישותיו בכל הנוגע לדת ומדינה וברית הזוגיות ,  ובמקום זאת סוכם על הקמת ועדה עם נציג אחד מכל מפלגות הקואליציה כדי לדון בנושאי דת ומדינה .  בסביבתו של ליברמן סירבו להתייחס לדיווחים בתקשורת על פרטי ההסכם המסתמן .
 במסגרת ההסכם הקואליציוני ,  ישראל ביתנו צפויה לקבל שני תיקים ,  תיק הביטחון ותיק הקליטה ,  הכולל סמכות על  " נתיב ",  לשכת הקשר עם העולים מרוסיה .  ישראל ביתנו דרשה לקבל גם שני תפקידים ,  ראשות ועדה וסגן יו"ר הכנסת ,  אך ייתכן שפרישתה של ח"כ אורלי לוי-אבקסיס מהמפלגה תשפיע על הרכב התפקידים הסופי שהמפלגה תקבל .  שכן מפתח השרים הנוכחי ,  שני שרים על חמישה ח"כים הוא יוצא דופן .  
המפתח הזה עשוי להוביל לשינוי תיקים בקרב שרי הבית היהודי ,  שכן ייתכן שהמפלגה תדרוש שדרוג לחבילת התיקים שברשותה כפיצוי .  לפי ההערכה ,  יו"ר הבית היהודי נפתלי בנט עשוי לקבל את תיק החוץ הבכיר ,  כדי שלמפלגה ,  בת שמונת הח"כים ,  תחזיק גם היא בתיק בכיר ,  בדומה לתיק הביטחון הבכיר שניתן כעת לליברמן .  בבית היהודי סירבו להתייחס לדברים .
 חברת הכנסת שולי מועלם-רפאלי מהבית היהודי אמרה אתמול לאולפן כי היא שמחה על הרכב הממשלה החדשה . " אני חושבת שלאחר כמה חודשים הציבור סוף סוף מקבל את מה שהוא ביקש בבחירות שהיו פה לפני שנה .  הממשלה הזאת לאומית וימנית וזה הדבר הנכון מבחינתי ומבחינת הבית היהודי .  ימים יגידו מה יהיה בנושא הפשרת הבנייה בכל ארץ ישראל ".  
בתוך כך ,  ראש הממשלה המשיך אתמול להדגיש כי הוא מבקש להשאיר את הדלת פתוחה להצטרפות המחנה הציוני לממשלה .  בישיבת שרי הליכוד הבוקר אמר נתניהו כי הוא מעוניין להשאיר את התיקים שהתכוון לתת למחנה הציוני פנויים . " אני חושב שיש עוד סיכוי לצרף את המחנה הציוני ",  אמר .  הרצוג צייץ בתגובה בטוויטר : " ברגע האמת כל אחד עשה את הבחירה שלו .  נתניהו בחר בליברמן-בנט ואנחנו בחרנו להיאבק בו ".  מקורביו דחו את הצעת נתניהו ואמרו כי  " הפרק הזה מאחורינו ". 
 ( עדכון ראשון :  22:35 )  

ההסכם הקואליציוני צפוי להיחתם היום ;   " לתת לליברמן ימי חסד "
 המגעים לכניסת ישראל ביתנו לממשלה ימשיכו הבוקר וההערכה היא שיסוכמו עד הצהריים .  הפערים העיקריים בין הצדדים למשרד האוצר קשורים לרפורמה הפנסיונית לעולים .  השר לשעבר אהרונוביץ' על ליברמן : " הוא יהיה שר ביטחון טוב "
 
