מאיצים הבנייה בגדה : " השבוע נשווק מאות דירות "
 שר הבינוי והשיכון אטיאס הודיע כי משרדו יחל לשווק יחידות דיור להשכרה לזוגות צעירים בפסגת זאב : " אין תועלת בהקפאת הבנייה בעוד אבו מאזן עושה דה לגיטימציה לישראל "
 ישראל מאיצה את הבנייה בהתנחלויות :  יממה לאחר שהממשלה אישרה את בנייתן של 3,000 יחידות דיור במזרח ירושלים וביהודה ושומרון ,  הודיע הערב  ( שבת )  שר הבינוי והשיכון ,  אריאל אטיאס ,  כי משרדו ישווק כבר בשבוע הקרוב מאות יחידות דיור בפסגת זאב בירושלים להשכרה לזוגות צעירים . " ממשלת ישראל החליטה באופן חסר תקדים על הקפאת בנייה לעשרה חודשים ואבו מאזן סירב למשא ומתן מדיני גם בתקופת ההקפאה ",  הסביר אטיאס את המהלך . " אין שום תועלת בהקפאת בנייה דה פקטו בעוד אבו מאזן עושה דה לגיטימציה לישראל ".  
אטיאס הוסיף כי  " אנו מחויבים להגדיל את היצע הקרקעות למגורים בכל רחבי הארץ ".  לדבריו , " מדיניות הגדלת היצע הקרקעות הגיעה לשיא בשיווק של למעלה מ-130 אלף יחידות דיור בשנים האחרונות ויצרה שיא של 13 שנים בהיקפי בנייה פעילה ,  אולם יש צורך בהמשך מדיניות זו כדי להוריד ביקושים ומחירים ". 
כאמור ,  אמש אישרה הממשלה להרחיב את הבנייה בהתנחלויות .  גורם מדיני בכיר אמר כי בנוסף לכך ,  יקודמו הליכי תכנון של עוד אלפי יחידות דיור בירושלים ובגושי ההתיישבות ,  לרבות בקטע המחבר בין מעלה אדומים לירושלים  ( E1 )  . " המשך הבנייה נעשית בהתאם למפת האינטרסים האסטרטגיים של ישראל ",  אמר הגורם ,  והוסיף כי  " בישראל שוקלים צעדים נוספים ".  
המהלך נתקל בתגובות קשות ,  הן בישראל והן מצד מדינות המערב ,  אשר חלקן הגדול תמכו בדרישת הפלסטינים לשדרוג מעמד הרשות למדינה משקיפה שאינה חברה באו"ם . " הממשל הזה  בדומה לממשלים קודמים  הבהיר לישראל שהפעולות הללו מעכבות את שיחות השלום ",  אמרה הלילה מזכירת המדינה האמריקאית ,  הילרי קלינטון ,  במסגרת פורום סבן הנערך בוושינגטון .  
גם בריטניה הצטרפה לגינוי האמריקאי ,  וקראה לישראל לחזור בה מההחלטה לאשר את בניית יחידות הדיור החדשות . " ההתנחלויות בלתי חוקיות לפי החוק הבינלאומי ומכרסמות באמון בין הצדדים ",  אמר שר החוץ הבריטי ,  וויליאם הייג .  לדבריו ,  אם ההחלטה תצא לפועל , " היא תשנה את המציאות בשטח במידה שמקשה משמעותית על היכולת להשיג פתרון של שתי מדינות שבירתן המשותפת ירושלים ".  כמו כן ,  הזהיר הייג מפגיעה משמעותית ב"תדמיתה הבינלאומית של ישראל ",  ואמר כי המהלך  " יעלה ספקות לגבי מחויבותה להשגת שלום עם הפלסטינים ". 
גם ברשות הפלסטינית ,  שם חגגו ביומיים האחרונים את ההכרה הבינלאומית ,  גינו בתוקף את החלטת ממשלת ישראל .  נביל אבו רודיינה ,  דוברו של יו"ר הרשות הפלסטינית אבו מאזן ,  אמר אמש כי ההכרזה הישראלית היא בבחינת  " סטירת לחי לעולם כולו ,  שהצביע בעד הקמת מדינה פלסטינית ".  הוא ציין כי התנהגות זו מצד ישראל  " אינה לגיטימית ואינה חוקית "  והוסיף כי היא תגביר את בידודה של ישראל , " בעיקר לאחר שהעולם הביע התנגדות אתמול לכיבוש כשהכיר במדינה פלסטינית בגבולות 67' ".  
ההודעה הישראלית כוללת ,  כאמור ,  גם את הכוונה לקדם את הליכי התכנון בשטח E1 המחבר בין מעלה אדומים לירושלים ,  עליו מתכננת ישראל כבר למעלה מ-15 שנה לבנות את שכונת  " מבשרת אדומים ".  התוכנית ,  הכוללת למעלה מ-3,000 יחידות דיור וכן את מפקדת מחוז ש"י של המשטרה ,  נועדה ליצור רצף טריטוריאלי יהודי בין ירושלים ומעלה אדומים ולחזק את האחיזה היהודית במזרח העיר .  כך ,  היא קוטעת את הרצף הטריטוריאלי בין צפון הגדה ודרומה ,  ומעוררות כבר שנים את התנגדות הקהילה הבינלאומית ,  מחשש שתמנע אפשרות להקים מדינה פלסטינית רציפה בעתיד .  
ארה"ב ,  שמכירה בנוכחות הישראלית במעלה אדומים ,  מתנגדת נחרצות לבנייה ב-E1 ומזהירה את ישראל כי היא עשויה להיות הרסנית לאפשרות להגיע לפתרון של שתי מדינות לשני עמים .  לנוכח הביקורת הבינלאומית ,  ממשלות שרון ואולמרט עיכבו את קידום התוכנית ,  אך נתניהו התחייב מפורשות לבנות בשכונה לפני בחירות 2009 .  בשנה שעברה פורסמו ברשת אל ג'זירה מסמכי מחלקת המו"מ הפלסטינית ,  לפיהם התחייב נתניהו בפני אובמה לא לבנות באזור ,  בפגישתם הראשונה בבית הלבן במאי 2009 .  עם זאת ,  לשכת נתניהו הכחישה אז בתוקף כי ראש הממשלה נתן כל התחייבות בנושא .  
ביום רביעי צפוי נתניהו לצאת נתניהו בליווי משלחת שרים בכירה - בהם שר החוץ ושר הביטחון - לביקור מדיני בגרמניה ,  במהלכו יקיימו שתי הממשלות ישיבות ודיונים על היחסים הבילטרליים בין המדינות .  נתניהו צפוי להיפגש עם הקנצלרית אנגלה מרקל ,  על רקע מורת הרוח בישראל מאופן הצבעתה של גרמניה בעצרת הכללית והחלטתה להימנע ולא להתנגד .  החלטת נתניהו על אישור שיווק יחידות הדיור צפויה להעיב גם כן על הפגישה על מרקל ,  שבשנתיים האחרונות הביעה זעם על מדיניותו של נתניהו בנוגע לתהליך השלום ,  ובמיוחד קוראת להפסקת הבנייה בהתנחלויות .  
מוקדם יותר היום הודיע נתניהו היום לראש ממשלת צ'כיה ,  פטר נצ'אס ,  כי עוד לפני הגעתו לברלין ,  הוא מתכוון לבקר בפראג ולהודות אישית לממשלת צ'כיה על התייצבותה לצד ישראל בהצבעה באו"ם ביום חמישי .  צ'כיה הייתה המדינה האירופית היחידה שהתנגדה להחלטה של אבו מאזן .  
עוד על הרחבת הבנייה בהתנחלויותקלינטון על הבנייה בהתנחלויות :  מעכבת שיחות השלוםהרחבת הבנייה בהתנחלויות היא סטירת לחי לעולם כולובתגובה לשדרוג באום :  ייבנו 3,000 יחידות דיור בהתנחלויות
לפניות לכתבת :  tal_sh@walla.net.il 

מאיצים הבנייה בגדה : " השבוע נשווק מאות דירות "
 שר הבינוי והשיכון אטיאס הודיע כי משרדו יחל לשווק יחידות דיור להשכרה לזוגות צעירים בפסגת זאב : " אין תועלת בהקפאת הבנייה בעוד אבו מאזן עושה דה לגיטימציה לישראל "
 
