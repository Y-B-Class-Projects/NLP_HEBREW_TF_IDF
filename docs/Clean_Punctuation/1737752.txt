נתניהו :  מקווה שהמו"מ הישיר יימשך ברציפות
יממה לאחר נאומו השנוי במחלוקת של שר החוץ ליברמן ,  מבהיר ראש הממשלה בפגישה עם השליח האמריקאי למזרח התיכון ,  כי ישראל מחויבת למו"מ .  נתניהו הביע תקווה שהשיחות יימשכו ברציפות
ראש הממשלה בנימין נתניהו נפגש היום  ( רביעי )  בקיסריה עם השליח האמריקאי למזרח התיכון ג'ורג' מיטשל .  במהלך הפגישה אמר נתניהו כי  " יש הרבה ספקות ומכשולים בדרך לשלום כל אחד מבין את זה ,  אבל יש רק דרך אחת להבטיח שלא נגיע לשלום וזה אם לא ננסה להגיע לשלום .  אני מחויב והממשלה מחויבת להגיע להסכם שלום שישמור על הביטחון ועל האינטרסים החיוניים של מדינת ישראל .  אנחנו מחויבים ללכת בנתיב הזה ". 
נתניהו המשיך ואמר כי הוא  " מקווה שהשיחות הטובות שהתחילו עם הנשיא אבו מאזן יימשכו ברציפות על מנת לנסות ולהגיע ליעד הזה .  זו המדיניות שאני מוביל ,  זו המדיניות של מדינת ישראל לנסות ולהתקדם בנתיב השלום והביטחון ".  
השליח האמריקאי למזרח התיכון גו'רג' מיטשל ציין כי נשיא ארה"ב ברק אובמה ומזכירת המדינה האמריקאית הילרי קלינטון ביקשו ממנו להעביר מסר לעם הישראלי לפלסטינים ולמנהיגיהם ששניהם מחויבים להשגת שלום כולל במזרח התיכון בין כל עמי האזור  .  
לדבריו , " אני יודע שזו תהיה דרך עם מהמורות רבות אבל הם נחושים יותר מתמיד להגיע למטרה משותפת של מזרח תיכון עם שלום וביטחון ,  והם ימשיכו במאמציהם ".  
דבריו של נתניהו נאמרים יממה לאחר נאומו של שר החוץ אביגדור ליברמן בעצרת האו"ם ,  בו הוא טען כי לא ניתן יהיה להשיג שלום עם הפלסטינים בטווח הקצר .  בלשכת ראש הממשלה טענו אמש כי נאומו של ליברמן לא תואם עם נתניהו .  בהודעה שפרסמה הלשכה בעקבות הדברים של שר החוץ ,  נאמר כי  " תוכן נאומו של שר החוץ באו"ם לא תואם עם ראש הממשלה .  נתניהו הוא זה שמנהל את המשא ומתן המדיני בשם מדינת ישראל .  נושאי הסדר השלום השונים יידונו וייקבעו אך ורק סביב שולחן המשא ומתן ולא בשום מקום אחר ". 

נתניהו :  מקווה שהמו"מ הישיר יימשך ברציפות
יממה לאחר נאומו השנוי במחלוקת של שר החוץ ליברמן ,  מבהיר ראש הממשלה בפגישה עם השליח האמריקאי למזרח התיכון ,  כי ישראל מחויבת למו"מ .  נתניהו הביע תקווה שהשיחות יימשכו ברציפות

