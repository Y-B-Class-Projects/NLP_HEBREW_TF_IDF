 " תופרים לו תיק ":  הגולשים תומכים בהצהרת ראש הממשלה בנימין נתניהו
ראש הממשלה הצהיר ביום שני האחרון כי במהלך חקירותיו הוא דרש להתעמת עם עדי המדינה וסורב .  מאז ,  הרשתות החברתיות געשו בשיח פוליטי ומבדיקה של חברת Vigo ,  כ-54 אחוזים מהגולשים תומכים בגרסתו ,  22 אחוזים קוראים להעמדתו לדין ו-11 אחוזים מכנים את נתניהו שקרן
בעוד מספר חודשים ,  תושבי המדינה יצאו להצביע לראשות הממשלה והשיח ברשתות החברתיות הולך ומחריף מיום ליום .  ביום שני האחרון ,  בנימין נתניהו ,  ראש הממשלה הנוכחי חשף כי במהלך חקירותיו הוא דרש להתעמת עם עדי המדינה וסורב .  בנוסף לכך ,  הוא דרש לקיים איתם עימות בשידור חי .  בהצהרה שהעביר בשידור חי ממעונו בירושלים ,  שאותה כינה  " דרמטית "  ושאליה לא הותרה כניסת עיתונאים ,  הסביר נתניהו : " רציתי להסתכל להם בעיניים ולהטיח בהם את האמת .  דרשתי עימות פעם אחת - וסורבתי .  דרשתי עימות פעם שנייה - ושוב סורבתי ".  מן הצפוי ,  ברשתות החברתיות מיהרו להגיב להצהרה הדרמטית של נתניהו כש-54 אחוז מהגולשים תומכים בגרסתו כפי שהוצגה לתקשורת .
 מבדיקה של חברת Vigo מקבוצה  " יפעת ",  המנתחת את השיח ברשתות החברתיות ,  ממצאי הבדיקה מגלים עוד כי 23 אחוזים מבין תומכי ראש הממשלה מאשימים את המשטרה בכך שהפלילו את נתניהו .  הכרזתו של ראש הממשלה עוררה דיונים סוערים ברשת וסחפה עימה גולשים רבים .  מהבדיקה שנערכה עולה כי נרשמו 30,000 שיחות .  כך לדוגמא ,  הדחת לבני מהמחנה הציוני רשמה 10,000 שיחות ברשת .  כאמור ,  הנתונים מגלים כי 54 אחוזים מהגולשים מביעים תמיכה בראש הממשלה ,  לעומת 38 אחוזים שהביעו התנגדות אליו ולגרסתו .  8 אחוזים מהגולשים נותרו ללא דעה .  
מתוך השיח החיובי סביב ראש הממשלה ועמדותיו ,  נראה ש-31 אחוזים מאשימים את השמאל בהתנכלות לראש הממשלה .  מבין מתנגדי ראש הממשלה ,  22 אחוזים קוראים להעמדתו לדין ,  ו-11 אחוזים מכנים את ראש הממשלה שקרן .  8 אחוזים מהגולשים שמתנגדים לפעולותיו של ראש הממשלה הצביעו על הדמיון בין פרשיות נתניהו לאולמרט וקצב . " נתניהו אהוד מאוד ברשתות באופן קבוע בלי קשר לבחירות ",  כך אומר איתן מורדל ,  מנהל חברת Vigo שביצעה את הבדיקה . " בעצם העובדה שהוא פונה לתקשורת בהצהרה שכזו ,  הוא בעצם פונה לבסיס האוהדים שלו .  וזה מצליח - הוא ממקד את השיח בעוול שנעשה לו ומצליח להשאיר את הנושא על סדר היום התקשורתי ,  מה שיגרום להערכתו להחזיר את תומכיו  " הביתה ".   

" תופרים לו תיק ":  הגולשים תומכים בהצהרת ראש הממשלה בנימין נתניהו
ראש הממשלה הצהיר ביום שני האחרון כי במהלך חקירותיו הוא דרש להתעמת עם עדי המדינה וסורב .  מאז ,  הרשתות החברתיות געשו בשיח פוליטי ומבדיקה של חברת Vigo ,  כ-54 אחוזים מהגולשים תומכים בגרסתו ,  22 אחוזים קוראים להעמדתו לדין ו-11 אחוזים מכנים את נתניהו שקרן

