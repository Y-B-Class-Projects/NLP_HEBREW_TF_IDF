נתניהו : " לפלסטינים נגמרו כל התירוצים "
 עוד לפני שהכריז על הקפאת הבנייה בהתנחלויות למשך 10 חודשים ,  אמר רה"מ בשיחה סגורה כי  " הכדור נמצא במגרש של אבו מאזן ועליו לקבל החלטה אמיצה של מנהיג ".  אבו מאזן : " אין מו"מ כל עוד נמשכת הבנייה "
 ראש הממשלה בנימין נתניהו אמר אמש  ( רביעי )  בשיחה סגורה לאחר ישיבת הקבינט ,  שעסקה בהחלטה על הקפאת הבנייה בהתנחלויות למשך 10 חודשים כי  " ההחלטה הלא קלה שקיבלנו משקפת את עוצמתה של ממשלת האחדות ואת ההסכמה הלאומית הרחבה סביב העמדות שלנו .  עכשיו נגמרו לפלסטינים כל התירוצים .  הכדור נמצא במגרש של אבו מאזן ועליו לקבל החלטה אמיצה של מנהיג ". 
לאחר השיחה הזו כינס ראש הממשלה מסיבת עיתונאים בה הכריז על הקפאת הבנייה בהתנחלויות .  ההקפאה לא תכלול בנייה לצורך גידול טבעי ובנייה בשטח מזרח ירושלים וכן הקמת מבני ציבור ומוסדות לימוד .  במסיבת עיתונאים שקיים בלשכתו אמר נתניהו כי  " זה צעד לא קל ,  כואב ,  ואנחנו נוקטים אותו מתוך שיקולים לאומיים כדי להתקדם בנתיב השלום .  הבהרתי פעמים רבות שבכוונתי לפעול בנחישות עם שותפינו האמריקאים כדי להשיג הסכם שלום ".  
נתניהו הוסיף כי  " אני מקווה שהפלסטינים והעולם הערבי ישכילו לנצל את ההזדמנות כדי לקדם את תהליך השלום .  לגבי ירושלים עמדתי ידועה היטב אני לא אשים שום הגבלה על הבנייה בירושלים בירתנו ואדאג שיהיה יחס הוגן לכל תושבי העיר ".   
" בתום ההקפאה נשוב למדיניות הבנייה של הממשלות הקודמות ",  הוסיף נתניהו .  בפנייה לרשות הפלסטינית אמר ראש הממשלה כי  " אני קורא לשכנינו ,  זהו הזמן לקדם את השלום עשינו צעד חשוב והציבור בישראל מצפה מכם לצעד אמיץ .  בואו נעשה ביחד שלום ".  נתניהו הדגיש כי  " צריך לאפשר לתושבים הישראלים ביהודה ושומרון חיים נורמליים ולכן נמשיך לבנות מבני ציבור ,  בתי כנסת גני ילדים ובתי ספר ". 
בקרב הפלסטינים התקבלה ההכרזה הישראלית באכזבה .  יו"ר הרשות הפלסטינית אבו מאזן אמר הערב במהלך ביקורו בצ'ילה כי לא יסכים לחדש את המגעים עם ישראל ,  כל עוד היא רוצה לבנות בהתנחלויות .  לדבריו , " לא נוכל להמשיך במשא ומתן עם ישראל כל עוד היא רוצה לבנות בהתנחלויות .  כעת ברור לנו שישראל חושבת שהיא יכולה לעשות מה שהיא רוצה במשא ומתן ,  אולם באפשרותנו לומר מה שאנחנו רוצים לישראלים בשולחן המשא ומתן ". 
נביל אבו רודיינה ,  דוברו של יו"ר הרשות הפלסטינית אבו מאזן אמר מוקדם יותר כי  " כל שיבה למשא ומתן חייבת להתבסס על הפסקה מוחלטת של הבנייה בהתנחלויות בגדה המערבית ,  וירושלים בתוכן ".  אבו רודיינה הוסיף כי  " ירושלים ,  עבור הפלסטינים והעולם הערבי ,  היא קו אדום .  לא נסכים למצב שירושלים לא תהווה חלק ממנו ". 
דובר חמאס סאמי אבו זוהרי אמר כי מדובר בצעד חלקי וחסר תוכן .  לדבריו , " ההצהרות הישראליות הן בבחינת צעדים חלקיים וריקים מתוכן ומטרתן לספק תירוץ לרשות הפלסטינית לקיים משא ומתן חסר תוכלת מבלי שישראל מחויבת למחיר אמיתי כלשהו .  כל שיבה למשא ומתן היא פשע לאומי ". 

נתניהו : " לפלסטינים נגמרו כל התירוצים "
 עוד לפני שהכריז על הקפאת הבנייה בהתנחלויות למשך 10 חודשים ,  אמר רה"מ בשיחה סגורה כי  " הכדור נמצא במגרש של אבו מאזן ועליו לקבל החלטה אמיצה של מנהיג ".  אבו מאזן : " אין מו"מ כל עוד נמשכת הבנייה "
 
