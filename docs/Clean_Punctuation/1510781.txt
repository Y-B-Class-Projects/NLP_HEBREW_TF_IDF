לבני : " דיאלוג עם חמאס - טעות אסטרטגית "
 יו"ר האופוזיציה נשאה דברים במרכז רבין בתל אביב . " כמו שעם המתונים חשוב לחתור להסכם ,  כך עם החמאס צריך להתעמת ולשלול כל לגיטימציה שלו "
  ( צילום:נעם כהן ,  עריכת וידאו :  רן צימט ) 
יו"ר האופוזיציה ציפי לבני נשאה הערב  ( ראשון )  דברים באירוע לנעילת ביקור משלחת של אקדמאיים ישראלים-אמריקאים במרכז רבין בתל-אביב .  לבני אמרה כי  " כמו שהפסקת המשא ומתן עם המתונים תפגע באינטרס הישראלי ,  כך דיאלוג ישיר או עקיף עם חמאס בשביל כמה ימים של שקט ,  הסרת המצור או מתן לגיטימציה לחמאס ,  תהיה טעות אסטרטגית שתפגע באינטרסים של כל הכוחות המתונים באזור .  כמו שעם המתונים חשוב לחתור להסכם ,  כך עם החמאס צריך להתעמת ולשלול כל לגיטימציה שלו .  הסכמים עם החמאס כמו שאנו שומעים עליהם לאחרונה ,  למעט בנושא שליט ,  פוגעים באופן חמור ומובהק באינטרסים של ישראל ". 
לבני התייחסה לנושא ההתנחלויות ואמרה : " גושי ההתיישבות עבורי הם עניין שחייבים להתייחס אליו בהסדר הקבע והמטרה היא לשמר מה שיותר ישראלים בבתיהם ,  ללא קשר לשאלה אם מצדיקים את קיומן או שחושבים שהקמתן הייתה טעות .  לא ניתן להתעלם מהמציאות שנוצרה שם ותפקיד של הנהגה בחדר המשא ומתן הוא לשמור על הגושים ועל מי שחי בהם ". 
לבני אף דיברה על האפשרות שקדימה תשתתף בקואליציה והזכירה : " יכולה להיות כאן קואליציה שמאמינה בשתי מדינות לשני עמים ושיכולה הייתה לקדם עקרון זה .  נתניהו בחר שלא לבחור בקואליציה הזו ולהקים קואליציה אחרת .  מנהיג שרוצה הישרדות הוא לא מנהיג שמוביל תהליך ,  שמקדם את ההחלטות שדרושות להתקבל כאן כדי לשמר את האינטרסים של ישראל ". 
יו"ר האופוזיציה התייחסה אף לאיום האירני והבהירה כי  " אין אופוזיציה וקואליציה בעניין אירן .  הדימויים חשובים ובאזור הזה או שמצטרפים לבריון או שמכים אותו .  היום המכריע הוא היום ולא כאשר האיראנים ישיגו את הטכנולוגיה הגרעינית ולכן על הקהילה הבינלאומית להיות ברורה ונחרצת ביחס לאירן ולהבהיר כי לא תתיר השגתה של טכנולוגיה גרעינית בידי המשטר הקיצוני בטהרן .  אני חושבת שחשוב לומר שכל האופציות על השולחן ". 

לבני : " דיאלוג עם חמאס - טעות אסטרטגית "
 יו"ר האופוזיציה נשאה דברים במרכז רבין בתל אביב . " כמו שעם המתונים חשוב לחתור להסכם ,  כך עם החמאס צריך להתעמת ולשלול כל לגיטימציה שלו "
 
