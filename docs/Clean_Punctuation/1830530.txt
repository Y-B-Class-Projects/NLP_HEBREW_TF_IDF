עריקאת מזהיר :  הכרה בקווי 67' או שנפנה לאו"ם
בעת ביקורו בארה"ב ,  הציב יו"ר צוות המשא ומתן תנאי לחידוש השיחות ולעצירת המהלך הפלסטיני לכינון מדינה עצמאית ,  ואמר כי על נתניהו להסכים למתווה תכנית אובמה . " הבחירה בידיו "
 המשא ומתן עם ישראל לא יכול להתחיל עד שראש הממשלה בנימין נתניהו יקבל באופן רשמי את עקרונות התכנית של נשיא ארה"ב ברק אובמה לפיהם מדינה פלסטינית עתידית תהיה מבוססת על קווי 67' עם חילופי שטחים מוסכמים  כך אמר אתמול יו"ר צוות המשא המתן מטעם הפלסטינים סאיב עריקאת במהלך פגישתו עם בכירים בממשל האמריקאי בוושינגטון .
 אם נתניהו  " רוצה להיות פרטנר עליו לומר :  'שתי מדינות בגבולות 67' עם חילופי שטחים מוסכמים' ",  אמר עריקאת בתום פגישה עם מומחים למזרח התיכון בה השתתפו גם מספר עיתונאים , " הבחירה בידיו ".  לדבריו ,  ללא ההצהרה הזו לא תחול כל התקדמות במגעים בין ישראל והפלסטינית והרשות תמשיך בתכניתה לפנות לאו"ם בבקשה להכיר במדינה הפלסטינית  תהליך שלדברי עריקאת יחל כבר ב-15 ביולי .  
עוד על המשא ומתן בין ישראל והפלסטינים :  אובמה לפלסטינים : " אל תקימו מדינה בלי משא ומתן"אבו מאזן : " מוכן לחדש המו"מ המדיני בחודש הבא"מגעים בוושינגטון לחידוש המו"מ בין ישראל לרשות
בהתייחס להצהרתו של נתניהו בנאומו בפני הקונגרס האמריקאי לפיה ישראל לא תחזור לגבולות 67' לעולם ,  אמר עריקאת כי  " אין לי כל ויכוח עם ארה"ב .  אם מר נתניהו יאמר כי הוא מקבל את פתרון שתי המדינות בגבולות 67' עם חילופי שטחים ,  זה יקרה .  בכל הנוגע למה שנתניהו אמר בקונגרס ,  הוא לא פרטנר לשלום ". 
בתוך כך ,  אמר אמש נשיא ארה"ב אובמה כי הוא וקנצלרית גרמניה אנגלה מרקל הסכימו כי על הפלסטינים להימנע מכל ניסיון להקים מדינה באופן חד-צדדי דרך מוסדות האו"ם .  אובמה אמר את הדברים במסיבת עיתונאים בבית הלבן ,  בתום פגישה עם מרקל .  
ביום שני דווח על יוזמה חדשה לחידוש המשא ומתן .  על פי הדיווח ,  נציגים ישראלים ופלסטינים קיימו שיחות חשאיות נפרדות בוושינגטון עם בכירים בבית הלבן ובמחלקת המדינה ,  בניסיון לחדש את המשא ומתן המדיני ,  על בסיס נאומו של אובמה .  האמריקאים הם שיזמו את השיחות ,  ככל הנראה על רקע היוזמה הצרפתית לחידוש המשא ומתן בין ישראל לפלסטינים .  הממשל בוושינגטון מעוניין להיות זה שמקדם את התהליך .
 
עריקאת מזהיר :  הכרה בקווי 67' או שנפנה לאו"ם
בעת ביקורו בארה"ב ,  הציב יו"ר צוות המשא ומתן תנאי לחידוש השיחות ולעצירת המהלך הפלסטיני לכינון מדינה עצמאית ,  ואמר כי על נתניהו להסכים למתווה תכנית אובמה . " הבחירה בידיו "
 
