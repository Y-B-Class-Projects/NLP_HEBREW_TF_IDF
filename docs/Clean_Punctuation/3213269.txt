נתניהו נפגש עם ההורים מאסון צפית : " אשקול הקמת ועדת חקירה "
 ראש הממשלה נפגש בלשכתו עם הורי חניכי מכינת  " בני ציון "  שנספו באסון צפית ,  אחרי שמתחו עליו ביקורת בטענה שהוא מתעלם מפניותיהם .  נתניהו התנצל בפניהם ואמר כי ישקול הקמת ועדה לבדיקת האסון .  אמה של גלי בללי לוואלה !  NEWS : " זו ההזדמנות האחרונה להסדיר את המכינות "
 שמונה חודשים לאחר ששכלו את ילדיהם ,  הורי אסון נחל צפית נפגשו היום  ( שני )  עם ראש הממשלה בנימין נתניהו בלשכתו בירושלים .  במהלך הפגישה ביקשו ההורים מנתניהו להקים ועדת חקירה בלתי תלויה להסדרת פעילות המכינות על מנת למנוע הישנות של המקרה .  נתניהו התנצל בפני ההורים על שלא ענה לפניותיהם ,  בטענה שאלה לא הובאו בפניו ,  והוסיף כי הוא ישקול  " בחיוב "  הקמת ועדת חקירה לבדיקת האסון .
 עוד בטרם המפגש הטעון ,  מתחו ההורים ביקורת קשה על נתניהו ,  בטענה שהוא מתעלם מפניותיהם ולא נפגש עמם .  ההורים מתחו ביקורת על כך שטרם הופקו הלקחים ממותם של עשרת חניכי מכינת  " בני ציון "  בחודש אפריל :  אילן בר-שלום מראשון לציון ,  צור אלפי ממזכרת בתיה ,  שני שמיר משוהם ,  גלי בללי מגבעתיים ,  עדי רענן ממושב מכמורת ,  אלה אור ממעלה אדומים ,  יעל סדן מירושלים ,  רומי כהן ממושב מאור ,  אגם לוי ממושב חירות ומעין ברהום מירושלים .  
עוד בוואלה !  NEWS:פערי גרסאות והיעדר ראיות :  נסגר התיק בפרשת השופטת גרסטלהמחדל בנחל ,  חשיפת הכוח המיוחד :  הצרות של כוכבי ביחידות המובחרותאחיו של מדחת יוסף תוקף את גנץ : " יפקיר את המדינה כמו שהפקיר אותו "  
אתי בללי ,  אמה של גלי ,  סיפרה לוואלה !  NEWS כי  " הגענו לפגישה לאחר קרוב לתשעה חודשים מיום האסון שחשף בפנינו את גודל הפריצות בעולם המכינות ,  את מה שזועק לבדיקה ולתיקון .  זו ההזדמנות האחרונה לאחר שמשרדי החינוך והביטחון התנערו מאחריות ,  ובפגישה פנינו בבקשה להקים ועדת חקירה בלתי תלויה שתסדיר את פעילות המכינות ותקבע את מערכת האכיפה כדי שאסון נוסף לא יקרה ". 
בללי הוסיפה כי  " ראש הממשלה הקשיב לדברים למעלה משעה ,  ציין שזו הפעם הראשונה שהוא מתעמק בפרטים וסיכם שישמע את כל הגורמים ויחזור אלינו ".  
בחודש שעבר היה זה שר החינוך נפתלי בנט שנועד עם המשפחות ושמע את עיקרי טענותיהם .  עוד באותו החודש התקיים בוועדת החינוך ,  התרבות והספורט של הכנסת דיון סוער בהשתתפות ההורים .  יו"ר הוועדה ח"כ יעקב מרגי הציב אולטימטום למשרד החינוך : " אם בתוך שבועיים לא תוקם על ידי משרד החינוך ועדת בדיקה עצמאית בראשות יו"ר ניטרלי ,  אני אחתים את כל חברי הכנסת ונקים ועדת חקירה פרלמנטרית שתחקור את האסון בנחל צפית ".   
" אנחנו מקבלים הרבה מאוד פניות של אנשים שעבדו במכינות ומספרים לנו סיפורים מסמרי שיער על מחדלים חמורים ",  סיפרה בדמעות יעל כהן ,  אמה של רומי . " מדובר בעשרים שנה של הזנחה מצד משרד החינוך ומשרד הביטחון .  גם ראש הממשלה לא טרח לענות למכתבים שלנו ".  
אריק שמיר ,  אבא של שני ,  אמר : " איבדנו את היקר לנו מכל .  אנחנו פה כדי למנוע את האסון הבא .  מאז האירוע לא קרה כלום - האסון לא קרה בגלל איתני הטבע ,  אלא בגלל אנשים ".  
בחודש יולי האחרון קראו ההורים השכולים לראש הממשלה להקים ועדת חקירה בלתי תלויה שתבחן את כל הגורמים שהיו אחראים לאסון בטיול .  מלבד הקמת ועדת החקירה ,  ההורים דורשים שמכינת בני ציון לא תפעל עד שוועדת החקירה הבלתי תלויה תסיים את הבדיקה וימוצו מסקנותיה ,  וכן ליווי של ההליך הפלילי שהחל לאחר האסון .  למרות דרישת ההורים בשבועות האחרונים מקיימת המכינה ימים פתוחים לקראת ההרשמה לשנת הלימודים הבאה .
 בחודשים האחרונים הוגשו שני דוחות שבחנו את הכשלים שהובילו לאסון .  דוח ועדת אהרונישקי ,  בראשותו של המפכ"ל לשעבר רנ"צ בדימוס שלמה אהרונישקי ,  חשף תמונת מצב מדאיגה על המחדלים הקשים שהעיבו על תהליכי העבודה ותהליכי קבלת ההחלטות במכינות הפועלות בישראל .  בין היתר עלה כי קיים  " קושי מובנה לקדם סטנדרטים ותנאי סף ראויים מקצועית ,  חינוכית וניהולית תוך בקרה ומעקב על המכינות ".  עוד קודם לכן ,  בחודש נובמבר ,  התפרסמו מסקנות דוח פנימית שנכתב במכינת בני ציון בעקבות האסון .  
מיד לאחר האסון פתחה משטרת ישראל בחקירת נסיבות האירוע ,  ושני אנשי צוות המכינה נעצרו - אביב ברדיצ'ב ,  שהיה המדריך האחראי על הטיול ,  ומנהל המכינה יובל כהאן .  המשטרה המליצה להעמיד לדין את המדריך בגין הריגה ,  ואת מנהל המכינה על גרימת מוות ברשלנות ,  אולם חלק מהורי הצעירים שנספו באסון מתחו ביקורת על המלצות המשטרה וטענו כי כהאן הוא האחראי לתהליך קבלת ההחלטות שהוביל לאסון בפרקליטות מחוז הדרום עדיין בוחנים את התיק לעומק ומקיימים התייעצויות .  בשבועות הקרובים אמורים להתקבל ההחלטות בפרקליטות מחוז .  

נתניהו נפגש עם ההורים מאסון צפית : " אשקול הקמת ועדת חקירה "
 ראש הממשלה נפגש בלשכתו עם הורי חניכי מכינת  " בני ציון "  שנספו באסון צפית ,  אחרי שמתחו עליו ביקורת בטענה שהוא מתעלם מפניותיהם .  נתניהו התנצל בפניהם ואמר כי ישקול הקמת ועדה לבדיקת האסון .  אמה של גלי בללי לוואלה !  NEWS : " זו ההזדמנות האחרונה להסדיר את המכינות "
 
