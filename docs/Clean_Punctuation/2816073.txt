רגב לוואלה !  חדשות : " רוצה להיות שרת השיכון בממשלה הבאה "
 המנצחת הגדולה בפריימריז בליכוד מאמינה ש"נתניהו יכבד את החלטת הבוחרים ",  לא יתעלם ממיקומה הגבוה ברשימה וימנה אותה לשרה .  על מיעוט הנשים ברשימה והאכזבה של חוטובלי : " כואב לי עליה "
 אפשר לאהוב את מירי רגב ואפשר לצחוק עליה ,  אבל דבר אחד בטוח - כבר זמן רב שאי אפשר להתעלם ממנה .  אתמול  ( חמישי )  היא קיבלה את הגושפנקא הרשמית לאהדה שלה היא זוכה בליכוד כשהפכה לאישה הראשונה במפלגה וזכתה למקום בחמישייה הראשונה ברשימה .  בריאיון לוואלה !  חדשות היא משיבה בפתיחות על פליטת הפה נגד נתניהו ,  מאמינה שתמונה לשרה ומכוונת למשרד השיכון : " הוא גם חברתי וגם לאומי ".  
" אני מתרגשת ומודה על התמיכה מאלפי האנשים שהשפיעו על כך שאהיה ממוקמת בצמרת הליכוד לקראת הבחירות הבאות ",  אמרה רגב בשיחה עמה בביתה שבראש העין .
 בחירות 2015 || סיקור מיוחד בוואלה !  חדשותנתניהו יעשה הכול כדי למנוע מרגב תפקיד בממשלהבכירים בליכוד : " ברוך שפטרנו מעונשו של פייגלין"הרצוג ולבני על רשימת הליכוד :  השמות שהביאו אותנו למצב הזה
עבדת קשה בשביל ההישג הזה . 
" אני כל הזמן עובדת קשה ,  מהרגע שנבחרתי .  הרבה מחברי הליכוד שכחו לעשות את זה ",  אמרה רגב בת ה-49 ,  המכהנת כחברת כנסת בסך הכול מאז 2009 ,  אחרי ששוחררה מצה"ל בדרגת תת-אלוף . " אני זוכרת מי שלח אותי לכנסת ,  אני זוכרת מה התפקיד שלי ,  ולכן הציבור שבחר בי מחזיר לי .  הציבור אמר את דברו באופן חד משמעי :  'אני רוצה את מירי בחמישייה הראשונה ,  כדי שאשפיע למען החברה הישראלית ועם ישראל' ".  
למרות רצון בוחרי הליכוד לראות אותך בתפקיד שרה ,  יש מי שמגדיר את זה כאסון לנתניהו . 
" לא שמעתי את זה ,  ולא שמעתי את נתניהו אומר דבר כזה .  אני מאמינה שראש הממשלה יכבד את החלטת הבוחרים .  לא לחינם הוא מתעקש בכל פעם מחדש שהליכוד ילך לפריימריז ,  כי הוא מבין את חשיבות הדמוקרטיה ואת החשיבות של ללכת לבחירות ולשמוע את עמדת הבוחרים .  אני מאמינה שבסופו של יום ,  ברגע שנתניהו יהיה ראש הממשלה הבא ,  הוא ימנה אותי לשרה .  כרגע לא צריך להתעסק בתפקידים ולא במינויים ,  אלא להתעסק בלהביא את הליכוד גדול וחזק לממשלה הבאה בראשותו של נתניהו ". 
אם וכאשר נתניהו יקים את הממשלה הבאה ויחליט למנות את גילה גמליאל לשרה במקומך ,  ודאי לא תעברי על כך בשתיקה .
" כשנגיע לגשר ,  נחצה אותו .  אני מאמינה שראש הממשלה ימנה אותי לשרה ". 
לאיזה משרד את מכוונת ?  
" הייתי רוצה לעסוק בתפקידים חברתיים מן הסתם ,  נושאי תעשייה ומסחר ,  נושאי תעסוקה ,  צמצום פערים חברתיים ,  שיכון ובינוי ,  בניית הארץ הזאת ". 
ובכל זאת ,  משרד ספציפי .
" אני מאוד הייתי רוצה להיות שרת השיכון והבינוי .  אני חושבת שזה תפקיד חברתי מהמעלה הראשונה .  תפקיד לאומי .  גם בונים את הארץ ,  גם בונים דירות לזוגות צעירים וגם נותנים מענה לשכונות מצוקה - אותו שיקום שכונות שבגין התחיל עמו .  לשנות אותן לשכונות יוקרה ,  שכולם ירוויחו מזה ,  ובראש ובראשונה ,  האזרחים שגרים שם ".  
למרות האמונה שלך בנתניהו ,  גם הוא יתקשה לשכוח את האמירה שלך : " אם נתניהו לא ימנה אותי לשרה ,  אעשה הפיכה ".  
" אמרתי משפט מחויך ,  בחצי קריצה ,  אז אמרתי .  אני מאמינה שראש הממשלה יכבד את רצון בוחריו וימנה אותי לשרה ". 
כשנשאלה על מיקומה במחנה היריב לנתניהו ,  שעליו נמנה בין היתר שר הפנים הפורש גדעון סער ,  התחמקה רגב והבהירה פעם נוספת כי  " חברי הליכוד אמרו את דברם - מירי רגב בחמישייה המובילה ".  
שתי נשים בלבד נמצאות ב-20 המקומות הראשונים בליכוד ,  כך לא נראית מפלגה שמקדמת נשים .
" אני לא חושבת שהיא לא מקדמת נשים .  זו הייתה הצבעה ,  וזה רצון הבוחרים והבוחרות .  אין ספק שצריכים לעשות הכל כדי שיהיו יותר נשים בפוליטיקה ". 
איך הגבת לאכזבה של פייגלין וחוטבלי ,  שלא דורגו במקומות ריאליים ?  
" חבל לי על כך שחוטובלי לא ברשימה ,  היא הייתה חברת כנסת טובה .  חבל לי גם על פייגלין ועל חיים כץ ,  רציתי שיהיה במקום גבוה יותר .  הוא ח"כ חברתי ,  ונכון שכך יהיה ". 
 ( עדכון ראשון :  23:28 ) 
לפניות לכתבת דנה ירקצי :  danayark@walla.co.il 

רגב לוואלה !  חדשות : " רוצה להיות שרת השיכון בממשלה הבאה "
 המנצחת הגדולה בפריימריז בליכוד מאמינה ש"נתניהו יכבד את החלטת הבוחרים ",  לא יתעלם ממיקומה הגבוה ברשימה וימנה אותה לשרה .  על מיעוט הנשים ברשימה והאכזבה של חוטובלי : " כואב לי עליה "
 
