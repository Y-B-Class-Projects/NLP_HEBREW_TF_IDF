השטח מתחמם :  הפגנה מול בית ידיעות
מטה הצעירים של מפלגת הליכוד מארגן הפגנה הערב מול בניין ידיעות אחרונות ברחוב מוזס בתל אביב ,  זאת במחאה על מה שמכנים במפלגה  " תעשיית השקרים ,  ההסתה וההכפשות של הליכוד ,  ואת שמו של ראש הממשלה ומשפחתו "
 מטה הצעירים של מפלגת הליכוד מארגן הפגנה הערב  ( ראשון )  מול בניין ידיעות אחרונות ברחוב מוזס בתל אביב ,  זאת במחאה על מה שמכנים במפלגה  " תעשיית השקרים ,  ההסתה וההכפשות של הליכוד ,  ואת שמו של ראש הממשלה ומשפחתו ".  המפגינים יתכנסו מול בניין ידיעות בשמונה בערב .  
מארגני ההפגנה אומרים כי ההפגנה היא מול כל כלי התקשורת והתנהלותם בתקופה האחרונה בכל מה שנוגע לראש הממשלה ונמנעים מלציין את ידיעות אחרונות כגוף התקשורת המרכזי .  יחד עם זאת כתב אחד המארגנים בפייסבוק ,  יובל אלגד ,  כי  " אין לי בעיה עם ישראל היום כמו שאין לי בעיה עם הארץ ,  לתקשורת מותר להביע את דעתה והיא אמורה לעשות כן ,  אך יש הבדל עצום בין זה לבין ידיעות אחרונות ". 
הוא לא נימק מהו בדיוק ההבדל לדעתו ,  אולם בשבוע החולף הדם הרע בין קבוצת ידיעות בראשות נוני מוזס לבין לשכת נתניהו הגיע לשיא נוסף ,  כאשר עמוד הבית של ynet פרסם באותו היום שורה של שש כותרות שונות שתקפו אחת אחרי השנייה את ראש הממשלה ורעייתו .  

השטח מתחמם :  הפגנה מול בית ידיעות
מטה הצעירים של מפלגת הליכוד מארגן הפגנה הערב מול בניין ידיעות אחרונות ברחוב מוזס בתל אביב ,  זאת במחאה על מה שמכנים במפלגה  " תעשיית השקרים ,  ההסתה וההכפשות של הליכוד ,  ואת שמו של ראש הממשלה ומשפחתו "
 
