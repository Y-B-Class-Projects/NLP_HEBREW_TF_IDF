לידיעת סילבן :  פחח הוא מקצוע מאוד מבוקש ומתגמל
שר האנרגיה והמים זלזל במקצוע וקרא לנתניהו לשלוח את בנו ללמוד פחחות .  מבדיקת וואלה !  עולה ששכר הפחחים כלל אינו נמוך ושהם בהחלט מרוצים מעבודתם . " יש לי תואר בניהול - והעדפתי להיות פחח ".  צפו במהדורה
שר האנרגיה והמים ,  סילבן שלום ,  צעק אתמול לעבר נתניהו  " שלח את הילד שלך להיות פחח ".  שלום וחברים נוספים בממשלה סברו שמדובר במקצוע ששייך לעבר ,  אך מבדיקת וואלה !  חדשות עולה כי למרות טענותיהם ,  פחח הוא מקצוע לגמרי רלוונטי ורווחי  גם כיום .
 המהומה בישיבת הממשלה החלה במהלך דיון שעסק באפשרות להקים מחדש בתי ספר מקצועיים בישראל .  הדיון בנושא גרר תגובה נזעמת מהשר שלום ,  שהתפרץ במילים קשות לעבר ראש הממשלה .  נתניהו ניסה להשיב לשר שלום ברוגע ,  ואמר כי הוא מבין שמדובר ב"טראומה של הרבה אנשים ",  אולם הזמנים השתנו .  על כך השיב שלום בזעם : " אתה בכלל לא היית כאן בתור ילד "   ( נתניהו בילה חלק ניכר מילדותו בארה"ב ,  א.ת .)  .  שרים אחרים ,  כגון שר הרווחה ,  מאיר כהן והשר להגנת הסביבה ,  עמיר פרץ ,  הביעו גם הם התנגדות להקמתם המחודשת של בתי ספר תעשייתיים ,  בטענה שהללו יעמיקו את הפערים החברתיים בישראל ויגבילו את הגישה של אזרחים רבים להשכלה .  
לפי נתוני אתר  " יד2 ",  השכר הממוצע בחודש לפחח הוא 10,000 שקלים .  פחחי הרכב ,  שיש להם ביקוש יותר גבוה ותופסים את רוב המשרות ,  משתכרים טוב יותר - כמעט כפול מהשכר החציוני במשק ,  שנכון לסקר משקי הבית האחרון עמד על 6,541 שקלים .  
יו"ר איגוד פחחי הרכב בישראל ,  ישראל צרפתי ,  מתח ביקורת היום על דבריו של השר שלום . " אולי הייתה שם איזו פליטת פה ,  אולי היה שם עניין של סטיגמה של לפני עשרים או שלושים שנה ,  שפחח אולי לא נחשב למקצוע מכובד ",  אמר , " אבל היום פחח רכב משתכר בצורה מכובדת מאוד ,  הרבה מעל הממוצע היות שאין הרבה בעלי מקצוע ברמה שלנו ". 
בניגוד לנהירה ההמונית של צעירים בישראל לרכוש השכלה גבוהה ,  הנתונים הרשמיים מצביעים על כך שאקדמאי יתקשה היום יותר למצוא עבודה בישראל - מאשר בעל מקצוע בתעשייה .  מעבר לכך ,  פחחים רבים גאים בעבודה שלהם ומצביעים על כך שהכשרתם כוללת מגוון רחב של תחומים וידע טכני גבוה . 
" אני כמעט 50 שנה פחח ,  בעל תעודת אומן בענף ,  ואני חושב שהמקצוע הזה הוא מקצוע טוב ",  אמר יוסי כהן ,  פחח במקצועו .  בנו ,  אייל ,  בחר ללכת לעבוד עם אביו . " אני באמת חושב שאין דור המשך לענף הזה ",  הוסיף הבן . " זה ענף טוב ,  ענף שיכול לפרנס משפחות ,  זה ענף עם הרבה סיפוק גם ,  מקבלים אוטו הרוס מתאונה ומתקנים אותו ובסוף רואים את המוצר מוגמר .  לא כולם צריכים ללמוד מחשבים .  אפשר להגיד שאני הפחח היחיד בארץ שיש לו גם תואר בכלכלה וניהול ". 
נוסף על תחושות הפחחים ,  מומחים רבים סבורים שמדובר בצורך חברתי אקוטי .  שחר כהן ,  נציג הצעירים בוועדת טרכטנברג שהוקמה לאחר המחאה החברתית ב-2011 ,  הסביר כי נושא הרחבת בתי הספר המקצועיים עלה בדיוני הוועדה והיה שם קונצנזוס בחשיבותו .  לדבריו ,  חברות תעשייתיות בישראל אינן מצליחות למצוא אנשים בעלי מיומנויות טכניות ,  ואם יותר יוכשרו בתפקידים כאלה - גם התעשייה תתרחב ,  וגם הם יזכו במשכורת נאה וינועו קדימה בסולם החברתי ".  
עוד במהדורה :
 חמאס מגייס צעירים בירושלים :  הפיגוע אמש ,  שגבה את חייה של התינוקת חיה זיסל ,  מתווסף לסדרה של אירועים אלימים שהתרחשו בחודשים האחרונים בעיר הבירה .  אבי יששכרוף ,  פרשננו לענייני ערבים ,  על שיטות הגיוס של חמאס שמנצל את הייאוש של ערביי מזרח ירושלים ואת המתח ההולך וגובר בעיר .  
בדיקה :  מי מסתיר מידע מחולות הסרטן ?  מעדויות של נשים שעוברות כריתת שד חלקית עולה כי בכל שרשרת הטיפול איש לא עדכן אותן שהן זכאיות לניתוח שחזור מיידי במסגרת סל התרופות .  הנשים ,  שעוברות ניתוח שחזור מאוחר ,  נאלצות להתמודד פעם נוספת עם ניתוח והחלמה .  קופת החולים מצידן טוענות שכל הנתונים גלויים בפני הנשים ואיש לא מסתיר מהן מידע ,  בוודאי שלא במזיד .
 איש השבוע :  בסוף השבוע כולנו נעביר את השעון שעה אחת אחורה ונקבל עוד שעת שינה .  צוות המהדורה מודה לשר הפנים גדעון סער על יותר מחודש של יום ארוך עם שעות אור איכותיות ועל שהתאים את השעון לעונות השנה ,  בניגוד לשעון התפילות של החרדים .  

לידיעת סילבן :  פחח הוא מקצוע מאוד מבוקש ומתגמל
שר האנרגיה והמים זלזל במקצוע וקרא לנתניהו לשלוח את בנו ללמוד פחחות .  מבדיקת וואלה !  עולה ששכר הפחחים כלל אינו נמוך ושהם בהחלט מרוצים מעבודתם . " יש לי תואר בניהול - והעדפתי להיות פחח ".  צפו במהדורה

