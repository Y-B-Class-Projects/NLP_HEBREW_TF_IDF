נתניהו נגד רוחאני :  הטענות שישראל אחראית להפגנות - שקר נלעג
ראש הממשלה דחה את הטענות האיראניות כי ישראל מלבה את ההפגנות נגד משטר האייתולות ,  ומתח ביקורת על הממשלות האירופיות ש"שותקות למראה הכאתם של גיבורים איראנים צעירים ברחובות ".  בשעות הערב התחדשו ההפגנות ברחבי המדינה
- נתניהו : " איראנים אמיצים נוהרים לרחובות "-  מתחילת המחאה נהרגו 12 בני אדם- הערב התחדשו המהומות :  תחנת משטרה הוצתה- המפגינים קוראים : " מוות לדיקטטור "  
ראש הממשלה בנימין נתניהו דחה הערב  ( שני )  את הטענות כי ישראל אחראית להפגנות באיראן ,  וכינה אותן  " שקר נלעג ".  לדברי נתניהו ,  שייחס את הטענות לנשיא איראן חסן רוחאני , " אני לא אעליב את העם האיראני .  מגיע להם יותר .  איראנים אמיצים נוהרים לרחובות .  הם חותרים לחופש ,  לצדק ,  לחירויות הבסיסיות שנשללו מהם במשך עשרות שנים ".  
בשעות הערב התחדשו המהומות ברחבי המדינה ובבירה טהראן נפרסו כוחות ביטחון רבים בזמן שהמפגינים קראו  " מוות לדיקטטור ".  בעיר כרמאנשאה שבמערב המדינה ואחד ממוקדי המחאה הבולטים ,  תועדה ברשתות החברתיות הצתת תחנת משטרה על ידי המפגינים .  בעיר אראק שבמרכז המדינה נפצעו לפי דיווחים מקומיים 12 שוטרים ומאה מפגינים נעצרו .
 נתניהו האשים כי  " המשטר האכזרי באיראן מוציא עשרות מיליארדי דולרים על הפצת שנאה .  הכסף הזה יכול היה לשמש לבניית בתי ספר או בתי חולים .  אין זה פלא שאבות ואמהות צועדים ברחובות .  המשטר פוחד מהם ,  מעמו שלו .  זאת הסיבה שהם כולאים סטודנטים .  זאת הסיבה שהם אוסרים על רשתות חברתיות .  אולם אני משוכנע שהפחד לא ינצח .  כיוון שהעם האיראני הוא חכם ,  מתוחכם וגאה .  היום ,  הוא מסכן הכל למען החופש .  
עוד בוואלה !  NEWS:המהומות באיראן :  גורמי ביטחון בישראל ממליצים להימנע מהתערבותההפגנות באיראן :  12 איש נהרגו מאז תחילת המחאה נגד השלטוןרוחאני על המחאה באיראן :  מותר להפגין ,  צריך לשפר את חיי התושבים  
" למרבה הצער ,  ממשלות אירופיות רבות שותקות למראה הכאתם של גיבורים איראנים צעירים ברחובות .  זה פשוט לא צודק .  אני ,  לעומת זאת ,  אינני מתכוון לשתוק .  משטר זה מנסה נואשות לזרוע שנאה בינינו .  אולם הוא לא יצליח .  וכשהמשטר סוף סוף ייפול ,  ויום אחד זה יקרה ,  האיראנים והישראלים יחזרו להיות חברים טובים .  אני מאחל לעם האיראני הצלחה בחתירתו הנאצלת לחירות ". 
אלא שחרף דבריו של נתניהו ,  נשיא איראן אמר היום דברים בטון פייסני יותר וטען כי אין לראות בהפגנות האחרונות איום ,  אלא הזדמנות ללמוד על בעיותיהם של התושבים . " כל האנשים האלה לא מקבלים פקודות מחו"ל ",  אמר . " יש כאלה שיצאו לרחובות בגלל הרגשות והבעיות שלהם ". 
הטלוויזיה הממלכתית באיראן דיווחה היום כי 12 בני אדם נהרגו מאז תחילת גל ההפגנות ברחבי איראן ,  עשרה מהם אתמול .  לפי הדיווח ,  כוחות הביטחון הדפו  " מפגינים חמושים ",  שניסו להשתלט על תחנות משטרה ועל בסיסי צבא .  
המחאה החלה בעיר משהד ביום חמישי בשל זינוק במחירים של מוצרי היסוד .  היא התפשטה במהרה לערים נוספות ברפבוליקה האסלאמית והחלה לשאת אופי פוליטי נגד שלטון אנשי הדת ,  באתגר הגדול ביותר למשטר מאז המחאה ב-2009 .  מאות בני אדם נעצרו והרשויות שיבשו את הגישה לרשתות החברתיות .
 סגן נשיא ארצות הברית מייק פנס צייץ הערב : " כל עוד דונלד טראמפ הוא הנשיא ואני סגן הנשיא ,  ארצות הברית לא תחזור על שגיאות העבר המבישות ,  כשאחרים עמדו מנגד והתעלמו מההתנגדות האמיצה של העם האיראני שלחם נגד המשטר האלים שלו .  ההתנגדות האמיצה והגוברת של העם האיראני נותנת לנו תקווה ואמונה לכל אלו שנאבקו עבור החופש ונגד העריצות .  אסור לנו לאכזב אותם ,  ולא נעשה זאת ".  
הנשיא רוחאני אמר היום לחברי פרלמנט כי  " עלינו להתאחד "  וכי אין זו סוגיה פוליטית . " זה עכשיו עניין הנוגע לכל הממסד ,  המהפכה והיציבות הביטחונית שלנו ושל האזור ".  אתמול הוא אמר כי יש מקום להפגנות ולביקורת נגד הממשלה ,  אך הזהיר מפני שימוש באלימות .
 לנוכח המגבלות שמטילות הרשויות ,  הדיווחים מאיראן מסתמכים על הרשתות החברתיות .  בסרטונים שפורסמו בימים האחרונים נראו מפגינים תוקפים מבנים של כוחות הביטחון וכלי רכב שלהם ,  לצד צעדות מחאה שלוות .  אלו המשיכו לצאת לרחובות במהלך הלילה על אף קריאותיו של רוחאני אתמול .  
במהלך ארבעת הימים האחרונים ,  צעקו המפגינים  " לא עזה ולבנון ,  אקדיש את חיי לאיראן ",  בהתייחסות לתמיכה שמעניקה טהראן לארגונים שונים במזרח התיכון ,  והיו גם שקראו קריאות לזכרו של רזא שאה ,  בעדות לזעם העמוק השורר בחלקים מהציבור ובשבירת טאבו משמעותי .  המלך שלט במדינה בין 1925 ל-1941 ,  והשושלת שלו הופלה במהפכה האסלאמית ב-1979 בהובלת רוחאללה חומייני ,  מייסד הרפובליקה האסלאמית .
 המפגינים זעומים על המחירים הגבוהים ,  על השחיתות ועל האבטלה הגבוה ,  שזינקה ל-12.4% בשנה החולפת ,  עלייה של 1.4% בהשוואה לשנה שעברה .  כ-3.2 מיליון איראנים ,  מתוך 80 מיליון תושבים ,  מחוסרי עבודה .  

נתניהו נגד רוחאני :  הטענות שישראל אחראית להפגנות - שקר נלעג
ראש הממשלה דחה את הטענות האיראניות כי ישראל מלבה את ההפגנות נגד משטר האייתולות ,  ומתח ביקורת על הממשלות האירופיות ש"שותקות למראה הכאתם של גיבורים איראנים צעירים ברחובות ".  בשעות הערב התחדשו ההפגנות ברחבי המדינה

