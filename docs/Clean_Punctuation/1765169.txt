בי-ם מקווים :  נמצא דרך לחדש המו"מ בלי הקפאה
גורם מדיני התייחס לכישלון המו"מ עם ארה"ב ,  ואמר כי כעת שוקדים בוושינגטון על פתרון שיאפשר שיחות בין ישראל לרשות הפלסטינית ,  ללא צורך בהקפאה . " הפלסטינים לא מעוניינים במו"מ "
 פיצוץ המשא ומתן עם ארצות הברית אמנם מוריד את ההקפאה מהפרק ,  אך מחוות אחרות לפלסטינים עדיין באות בחשבון :  גורם מדיני בירושלים אמר הלילה  ( רביעי )  בעקבות כישלון השיחות עם האמריקאים על חידוש ההקפאה ,  כי  " ארצות הברית מובילה מסלול חדש להמשך שיחות השלום ,  במקום המתווה של הארכת ההקפאה בשלושה חודשים ,  בתיאום מלא עם ישראל .  המטרה של שני הצדדים היא למצוא מסלול שיוביל לשנה רצופה של שיחות שלום ,  עד לכינון הסכם מסגרת ". 
גורם נוסף אמר לוואלה !  חדשות כי דרישת הפלסטינים להקפיא את הבניה גם בירושלים היא זו שהכשילה את המגעים בין ישראל לארצות הברית .  לדבריו , " כרגע נראה שהפלסטינים לא מעוניינים במשא ומתן .  הם כבר התחילו בקמפיין של בינאום הסכסוך ובמהלכים חד צדדיים במטרה לבודד את ישראל ".  
" ברור שהפלסטינים הם אלו שפוצצו את המשא ומתן ",  ניסה להסביר הגורם . " היתרון הוא שהאמריקאים זיהו נכונות מצד ישראל ללכת לתהליך אמיתי ,  כאשר המגעים נתנו להם עוד הזדמנות להיווכח שאנחנו כבר היינו מוכנים לגמישות טקטית ,  והפלסטינים הם אלו שהכשילו את המהלך .  עצם העובדה שראש הממשלה הגיע להבנות עם מזכירת המדינה הילרי קלינטון ,  פועלת לטובת ישראל ". 
הגורם המדיני הסביר את ניסיונם של האמריקאים להתכחש להבטחות שהם נתנו לראש הממשלה בנימין נתניהו בכך ש"כאשר הפלסטינים לא היו בעסקה לא היה להם טעם לשלם את התמורות לישראל ,  מפני שהיה סיכוי שהתמורות ישולמו בלי שתחול התקדמות כלשהי ".  השאלה היא לאיזה כיוון האמריקאים יובילו את היחסים בין ישראל לפלסטינים .  הגורם המדיני קבע כי , " האמריקאים הבינו שנושא ההקפאה שימש במשך יותר משנה כגורם מעכב מבחינת התקדמות התהליך המדיני .  כעת ,  האמריקאים ,  הישראלים והפלסטינים ינסו למצוא פורמולות חדשות לקידום התהליך ".  ההערכה בישראל היא שהאמריקאים ינסו להוביל מהלכים חדשים לחידוש השיחות בין שני הצדדים . " זה לא יהיה קל ",  מדגיש הגורם , " אך כרגע הקפאה נוספת ירדה מהפרק ".  בהמשך לאיומיו של השר אבישי ברוורמן ולדבריו של מזכ"ל מפלגת העבודה חיליק בר על עתידה של מפלגת העבודה בממשלה ,  גם אותו גורם העריך כי במידה שהתהליך המדיני ידשדש ולא יחודש ,  תפרוש המפלגה תוך חודשים ספורים מהממשלה .
 
בי-ם מקווים :  נמצא דרך לחדש המו"מ בלי הקפאה
גורם מדיני התייחס לכישלון המו"מ עם ארה"ב ,  ואמר כי כעת שוקדים בוושינגטון על פתרון שיאפשר שיחות בין ישראל לרשות הפלסטינית ,  ללא צורך בהקפאה . " הפלסטינים לא מעוניינים במו"מ "
 
