נתניהו וכחלון יבחנו את עלויות התאגיד ,  ההצבעה על פירוקו נדחתה
ראש הממשלה ושר האוצר החליטו על הקמת ועדה שתגיש את המלצותיה בתוך שלושה שבועות ,  ועד אז ההכרעה על עתידו תידחה .  לכחלון הזכות להטיל וטו על החלטות שעלותן היא יותר מעשרה מיליון שקל - בעוד סגירת התאגיד עומדת על 370 מיליון
ראש הממשלה ושר התקשורת בנימין נתניהו ושר האוצר משה כחלון החליטו היום  ( רביעי )  להקים צוות משותף של משרדיהם על מנת לבחון את תקצוב השידור הציבורי מבלי לחרוג מסך ההוצאה המתוכננת .  הצוות יגיש המלצותיו לראש הממשלה ולשר האוצר בתוך על שלושה שבועות .  
משמעות המהלך היא שהצעת החוק לפירוק תאגיד השידור הציבורי לא תעלה ביום ראשון להצבעה בוועדת השרים כפי שהודיע השבוע נתניהו ,  וכי הכרעת עתידו של התאגיד תידחה בשבועות אחדים .  החברים בצוות יהיו מנכ"לי המשרדים ,  ראש הסגל של ראש הממשלה ,  יואב הורוביץ ,  וראש אגף התקציבים באוצר ,  אמיר לוי .  הורביץ ,  שנועד היום עם שר האוצר ,  גיבש את מתווה הפשרה .
 בימים האחרון התבצר שר האוצר בעמדתו ולפיה אינו מוכן להשלים עם מהלך סגירת התאגיד בשל העלות התקציבית שלו - שלהערכת האוצר עומדת על 370 מיליון שקלים .  נתניהו ,  מנגד ,  התעקש לקדם את המהלך .  כחלק מההסכמים הקואליציוניים כל הסיעות חתמו על סעיף שמחייב אותן לתמוך ברפורמות שמוביל שר התקשורת ,  ראש הממשלה עצמו ,  אך כחלון חתום על סעיף נוסף בהסכמים הקואליציוניים ,  שמאפשר לו להטיל וטו על כל החלטה כלכלית שעלותה נאמדת ביותר מעשרה מיליון שקלים .
 תאגיד השידור הציבורי - כותרות אחרונות"ראש הממשלה לא רוצה שידור ציבורי ":  דיון חירום על התאגיד בכנסתלפיד נגד סגירת התאגיד : " במחי יד זורקים לפח 1.7 מיליארד שקל"ריבלין : " שידור ציבורי לא יכול להיות שופר ";  נתניהו : " נשקם רשות השידור "  
מוקדם יותר היום נערך דיון חירום בנושא התאגיד בכנסת .  לאחריו ,  הנחה מבקר המדינה יוסף שפירא את יחידות הביקורת הנוגעות בדבר להתחיל באיסוף חומרים בנושא יישום רפורמות בתחום השידור הציבורי .  על פי ההודעה מלשכתו , " המבקר קיבל את ההחלטה בהתאם למדיניותו לבצע ביקורת בזמן אמת ,  לנוכח ההיקפים הכספיים הכרוכים בנושא ,  גורלם של מאות עובדים והחשיבות הציבורית הנודעת לעניין ". 
סוגיית פירוק השידור הציבורי היא אחת המסעירות עם פתיחת מושב החורף של הכנסת .  חרף נכונותו של נתניהו לסגור את התאגיד ,  שר האוצר כחלון הביע התנגדות . " אם צריך להטיל וטו ,  אטיל ",  אמר כחלון ,  שמוביל את ההתנגדות למהלך בקרב סיעות הקואליציה ,  לצד שרים נוספים .  ביום ראשון הודיע נתניהו ,  לאחר דיון קצר בישיבת ראשי הקואליציה ובטרם הוחלט על הקמת הוועדה לבחינת המהלך ,  כי הצעת החוק לסגירת תאגיד השידור הציבורי תעלה לדיון והצבעה בישיבת הממשלה בשבוע הבא .  בנאומו בכנסת ,  הוסיף ראש הממשלה : " נשקם את רשות השידור ,  נעשה זאת באחריות כספית ".  
במשרד האוצר מתנגדים נחרצות להצעה לסגירת התאגיד ,  שהגיש ח"כ דוד ביטן  ( הליכוד )  ,  משיקולים כלכליים ,  אך במשרד ראש הממשלה מגבשים מתווה שימזג את התאגיד לתוך רשות השידור הקיימת ,  בכפוף לתהליכי התייעלות ,  וטוענים כי מדובר במהלך שיביא דווקא לחסכון תקציבי .  במשרד האוצר הבהירו כי ההצעה לביטול התאגיד צפויה לשאת עמה  " משמעויות תקציביות כבדות "  וכן אובדן הכנסות של 1.7 מיליארד שקלים כתוצאה מאי-מכירת השטחים שמוחזקים בידי רשות השידור במתחם שרונה בתל אביב ,  ומתחם שערי צדק ורוממה בירושלים .  

נתניהו וכחלון יבחנו את עלויות התאגיד ,  ההצבעה על פירוקו נדחתה
ראש הממשלה ושר האוצר החליטו על הקמת ועדה שתגיש את המלצותיה בתוך שלושה שבועות ,  ועד אז ההכרעה על עתידו תידחה .  לכחלון הזכות להטיל וטו על החלטות שעלותן היא יותר מעשרה מיליון שקל - בעוד סגירת התאגיד עומדת על 370 מיליון

