איוב קרא מונה לשר התקשורת : " הניסיון לפגום בתדמיתי פוגע במשפחתי "
 מינויו של קרא לשר התקשורת אושר במליאת הכנסת ברוב של 40 לעומת 20 מתנגדים . " המינוי מדבר בעד עצמו ",  אמר והדף את הביקורת על בחירתו לתפקיד .  מוקדם יותר התקבל בתשואות בסיעת הליכוד .  הוא נשאל מה תהיה משימתו הראשונה בתפקיד ,  והשיב : " מה שביטן יגיד "
 השר איוב קרא ,  המשמש כשר בלי תיק ,  מונה הערב  ( שני )  במליאת הכנסת לתפקיד שר התקשורת ,  כפי שאישרה הממשלה אתמול .  מינויו אושר בכנסת ברוב של 44 לעומת 20 מתנגדים . " אני רוצה להודות לכם הח"כים היקרים ,  ובמיוחד לראש הממשלה על האמון והמינוי ,  זו זכות גדולה ומאתגרת לשרת את אזרחי ישראל ",  אמר במליאה .  
קרא הבטיח שיפעל על פי צו מצפונו ואמונתו  " למען כלל ישראל .  אני עוקב אחר הניסיונות לפגוע בתדמיתי ובתדמיתו של ראש הממשלה ,  והדבר פוגע במשפחתי .  האם שרי התקשורת הקודמים היו ראויים יותר ממני ?  המינוי היום מדבר בעד עצמו .  במילה אחת היסטוריה .  לא אהיה שר התקשורת של תעשיית הדכדוך ".  
מוקדם יותר התקבל קרא במחיאות כפיים כשהגיע לישיבת סיעת הליכוד בכנסת .  יו"ר הקואליציה ,  דוד ביטן  ( ליכוד )  הזמין את קרא לשבת לצדו ,  תוך שהוא מצהיר בהומור לעיתונאים שתיעדו את האירוע כי משימתו הראשונה של קרא תהיה  " לעצור בצו את השימוש בטלפונים ".  
עוד בוואלה !  NEWS:מינוי באישון לילה :  כך שודרג איוב קרא לתפקיד שר התקשורתבצעד מפתיע :  ראש הממשלה נתניהו מינה את איוב קרא לשר התקשורתסגן השר קרא על הפרשה הביטחונית : " אני מציל נפשות ,  המשפחה תומכת "  
הנוכחים לא פספסו את ההזדמנות להפנות שאלות לשר החדש .  כשנשאל מה תהיה משימתו הראשונה בתפקיד ,  השיב בהומור : " מה שביטן יגיד ",  והשניים פרצו בצחוק .  לעומת זאת ,  כשהשר הנכנס נשאל : " האם ראש הממשלה מינה אותך כדי לעשות כרצונו במשרד ?  ",  יצא מיד ביטן להגנתו : " בלי שאלות ,  עכשיו יושבים עם החבר'ה ".  קרא עצמו מיהר להשיב : " עכשיו אנחנו מדברים ברצינות ",  אך לא ענה על השאלה .  בהמשך הצהיר לנוכחים שהמשיכו להציג לו שאלות : " אמשיך לפעול כדי לקדם את השלום ".  
אחד מהנוכחים הזכיר לשר קרא את תכניתו לחגוג את מינויו לשר בשחיטת 68 כבשים ,  כמספר שנותיה של מדינת ישראל ,  שנגנזה בעקבות ביקורת קשה מצד ארגוני בעלי חיים . " הגענו כדי לאכול בשר ,  אבל בסוף לא היה כבש אחד ",  השיב ביטן וח"כ נאוה בוקר יצאה להגנתו של המארח : " אני ראיתי שהיה הרבה בשר ". 
השר קרא סיפר גם על רגע קבלת הבשורה על תפקידו החדש ,  שאותה קיבל בשיחת טלפון ממזכיר הממשלה ,  צחי ברוורמן ,  במהלך שהותו בנורבגיה . " הבעיה הייתה שקיבלתי את הבשורה המשמחת דווקא במקום שמתקשר עם הסכמי אוסלו ,  בעלי קונוטציה שלילית עבורי ".  לסיום ,  איחל גם לביטן  " לקפוץ הישר לראשות הממשלה אחרי ביבי ".  
ראש האופוזיציה ויו"ר המחנה הציוני ,  ח"כ יצחק הרצוג ,  התייחס בישיבת סיעתו שנערכה היום בכנסת למינוי של קרא . " אתמול ראש הממשלה הודיע באופן רשמי וסופי על מינויו של השר איוב קרא לשר התקשורת לאחר עתירתי נגדו ,  שאילצה אותו לוותר על התיק בשל ניגוד עניינים מובהק בו הוא מצוי ",  אמר . " המינוי היה יכול להיות אירוע ממלכתי חשוב ,  אלמלא היה מדובר בתעלול נוסף של נתניהו לשלוט בתקשורת .  אני רוצה לומר פה לנתניהו כי אם נמצא ולו קשר מוצק אחד לכך שהוא בוחש בתקשורת באמצעות השר קרא ,  אפעל גם נגדו ,  עד שלנתניהו לא יישארו חברי ליכוד לאחוז בתיק ".  

איוב קרא מונה לשר התקשורת : " הניסיון לפגום בתדמיתי פוגע במשפחתי "
 מינויו של קרא לשר התקשורת אושר במליאת הכנסת ברוב של 40 לעומת 20 מתנגדים . " המינוי מדבר בעד עצמו ",  אמר והדף את הביקורת על בחירתו לתפקיד .  מוקדם יותר התקבל בתשואות בסיעת הליכוד .  הוא נשאל מה תהיה משימתו הראשונה בתפקיד ,  והשיב : " מה שביטן יגיד "
 
