 " למה ממשיכים לבחור במושחתים ?  ":  ראש העירייה המיתולוגי בריאיון נוקב
ראש עיריית ראשון לציון לשעבר מאיר ניצן איבד את ראשות העיר לפני שנים ,  אך הוא עדיין מלא ביקורת על מחליפו : " הציב את עצמו לפני התפקיד ".  את נתניהו כינה  " מנהיג חכם אבל אגוצנטרי ",  וטען שברק  " תפר "  את אולמרט 
" אנחנו חיים באווירה מוסרית מזוהמת .  אני כואב מאוד את מה שנהיה ממדינת ישראל ".  כשהוא חוצה את גיל 85 ,  ראש עיריית ראשון לציון לשעבר מאיר ניצן עורך חשבון נפש בריאיון מיוחד לוואלה !  NEWS . " השחיתות נמצאת בכל מקום ,  בכל רמות הממסד מהנמוך ועד גבוה ,  מדובר בעבריינים נאלחים שצריכים להיענש במלוא חומרת הדין ",  אמר .  
ניצן ,  שעלה לארץ ישראל מרומניה בשם מרטין מינץ ,  נחשב לאחד מראשי הערים הדומיננטיים שקמו בשלטון המקומי בישראל .  בימי כהונתו הפכה ראשון לציון לשלישית בגודלה ולרביעית בגודל האוכלוסייה .  ניצן עצמו כיהן בתפקיד יותר מכל קודמיו ,  25 שנים ,  בין התקופות הארוכות בראשות עיר בישראל . " עיר זה קודם כל תושבים ,  צריך להבין שבחברה יש גם אנשים שהגורל התאכזר אליהם ",  אמר ניצן , " ראש עיריה לא יכול להתעלם מהבעיות של האזרח - הוא לא קיים בשביל ההמונים  הוא קיים בשביל האחד ".  ניצן ,  שחצה את גיל 85 עדיין נושם את השלטון המקומי .  הוא נשוי כבר יותר מ-60 שנה לרעייתו נעמי ,  אב לשתי בנות ,  סב לחמישה נכדים ולארבעה נינים .
 עוד בוואלה !  NEWS :" ממשיכה להגיד שאבא חי ":  משפחות הנעדרים מקריסת החניון לא מתייאשות"החזק ביותר אי-פעם ":  קוריאה הצפונית ערכה ניסוי גרעיני חמישיחודשיים לבחירות :  טראמפ מצמצם את הפער מקלינטון - ומתחזק במדינות מפתח 
כמו רבים בארץ ,  גם אל ניצן הגיעו הידיעות על מעצרה של ראשת עיריית נתניה מרים פיירברג בחשד לשחיתות בתחום הנדל"ן בעירה . " הופתעתי מאוד שהתפוצצה הפרשה ,  כי פיירברג נחשבת לאחת שעשתה רבות למען נתניה  מה היא צריכה פתאום לעשות לקופתה ?  זה לא שמשכורות ראשי העירם הן משכורות רעב !  ",  תהה ניצן .  לדעתו ,  הכל מתחיל ונגמר בחוק הרשויות המקומיות . " ברגע שנותנים לראשי העיר סמכויות אדירות בלי בקרה ופרופורציה - השרצים והרפש מתחילים לצאת ",  אמר ,  ויש לו מילים קשות על שחיתות במוסדות השלטון המקומי : " אם בסיום המשפט יוכח שפיירברג אשמה בחשדות שהועלו נגדה ונגד מקורביה - יש לטפלה במלוא חומרת הדין ,  ללא הנחות והקלות ".  הוא הוסיף כי  " ברגע שנושא השוחד הגיע לשולחנה - היא הייתה חייבת לגשת למשטרה ".  
" לנו כחברה אסור ללכלכך את המושג 'שלטון מקומי' בגלל כתמים כהים של אנשים בודדים ,  הם עבריינים מהרמה הנמוכה ביותר ",  אמר ראש עיריית ראשון לציון לשעבר , " אסור לנו כחברה להשליך את דימוי השחיתות והרפש על כל ראשי הרשויות שרבים מהם עושים מלאכה מצוינת ".  ניצן חושב שלתושבים חלק בלתי נפרד באחריות למצב העגום , " למה הם ממשיכים לבחור שוב ושוב במושחתים האלה ?  להם יש את הכוח לשנות את המצב ".  

ניצן ,  חבר מפלגת  " העבודה "  לשעבר ,  היה מראשוני המצטרפים למפלגת  " קדימה "  ואף כיהן בתפקיד יושב הראש הראשון של מועצת המפלגה שהתמודדה לראשונה בבחירות לכנסת ה-17 .  עם זאת ,  כשעזב את המפלגה ,  התבטא בחריפות ואמר שהיא איבדה את דרכה . " פנה אליי אהוד ברק ואמר לי 'מה דעתך שניסע במכונית אחת ,  הרי אנחנו נוסעים באותה דרך' ".  לדבריו ,  כששאל את ברק  " מי יהיה הנהג ",  ראש הממשלה לשעבר ענה  " אדבר עם ציפי ".  ניצן המשיך להקשות על ברק וציין כי אהוד אולמרט עומד בראש המפלגה ,  אך ברק ענה לו ,  לדבריו , " הוא לא יהיה .  לבני תהיה ".  ניצן טוען כי כבר בשלב הזה הבין  " שתפרו את אולמרט ". 
עד היום ניצן רואה עצמו ידיד של אולמרט ,  שהורשע בקיץ 2014 בעבירות של קבלת שוחד והפרת אמונים ומרצה בימים אלה עונש מאסר בבית הסוהר מעשיהו .  במהלך הראיון ניצן סיפר לראשונה על אחת השיחות הבודדות שקיים עם אולמרט לפני שנכנס לכלא . " דיברתי עם אולמרט לפני שנכלא ",  אמר ניצן , " אמרתי לו שחבל שלא הקשיב לי .  אמרתי לו שתופרים לו תיק ,  ברגע שברק עשה הסכם עם ציפי לבני והיו הבחירות ,  ברק הלך עם ביבי .  אולמרט היה ראש ממשלה מצוין ".  
לניצן יש בטן מלאה לא רק על גורמים בפוליטיקה הארצית ,  אלא גם על יורשו בראשות העירייה .  גם אחרי כמעט עשור מאז שהפסיד בבחירות המוניציפליות לדב צור ,  ניצן מותח ביקורת על מחליפו . " אני הבאתי אותו לעירייה ,  אני חינכתי אותו ",  אמר ניצן , " ראיתי רואה חשבון עם ראש על הכתפיים ".  לדבריו ,  מהרגע הראשון צור הציב את עצמו לפני התפקיד . " שלוש פעמים הוא התמודד נגדי ופעם השלישית הצליח ",  אמר ראש העירייה לשעבר והוסיף  " לא בגללו ,  אלא בגללי  כי לא הסכמתי לחתום על הסכם קואליציוני עם כאלה שרצו לסחוט אותי ".  ניצן לא מצמצם את הביקורת שלו לצור בלבד ,  אלא הוא יוצא נגד כל הנהגת ראשון לציון . " היום ,  ההנהגה בראשון לציון היא החולשה המרכזית של העיר ,  מדובר בהנהגה שדואגת לעצמה ולמקורביה ,  אני מאשים אותם ביחס מזלזל לתושבים ",  אמר .  
לאחר שהפסיד בבחירות המקומיות ,  פנה אליו ראש הממשלה בנימין נתניהו והציע לו לעמוד בראש הוועדה הקרואה בלוד ,  תפקיד שעורר חשש בקרב חבריו . " כשנכנסתי לתפקיד ,  חברים שאלו אותי למה אני לא מסתובב עם נשק בשכונות הערביות של לוד .  עניתי להם שתושבי לוד הם כמו כל אזרחי מדינת ישראל ",  סיפר .  את התפקיד שלו בלוד הוא מסכם כהצלחה בזכות הליכה בדרך הישר . " אחרי 20 שנים של גרעון תקציבי אדיר ,  הצלחתי להביא את לוד לעודף תקציבי ללא תקצוב נוסף של משרדי הממשלה  מה ,  אני קוסם ?  לא פשוט אצלי אין פרוטקציות והעברות כספים ותקציבים למקורבים ",  אמר ניצן .  
ראש העירייה לשעבר מאמין שראש הממשלה מנהיג חכם - אך יותר מדי עוסק בעצמו . " נתניהו מנהיג חכם מאוד ,  אבל הוא יותר מדי אגוצנטרי ,  השאיפה שלו להידמות לבן גוריון מקלקלת לו ",  אמר ניצן , " הוא הרע במיעוטו ,  אני מסתכל לצדדים ולא מוצא מנהיג אחר ".  ניצן מאמין שההנהגה הראויה למדינה נמצאת בקרב הצעירים ששטפו את הרחובות בזמן ההפגנות ההמוניות שקראו להורדת מחירי הדיור ולצדק חברתי . " תנו לדור הצעיר להנהיג את המדינה ,  לאותם חבר'ה שהתחילו בהפגנות הקיץ בתל-אביב ויצאו אל הרחובות ",  אמר ניצן והוסיף כי  " מדובר בדור צעיר ,  מפוקח וחכם ".  
לפני כחמישה חודשים פרסם יו"ר סניף מרצ בראשון לציון אבי ארזי פוסט ברשתות החברתיות ובו הוא התייחס לתרומתו הרבה של ניצן ותהה מדוע  " ראש עיר שהיה כה משמעותי בבנייתה של העיר נשכח ולא מוזמן לאירועים ולטקסים רשמיים ".  ארזי נפגש עם ניצן ועם רעייתו נעמי והציג בפניהם את היוזמה שלו להקים עמותה שתשמר את מורשתו של ראש העירייה המיתולוגי . " לא הייתי מתומכיו הגדולים של ניצן וגם היום אני סבור שלראש עיר אסור לכהן יותר משתי קדנציות ",  אמר ארזי , " יחד עם זאת ,  יש פה עוולה מוסרית שהיה חשוב לי לעלות לסדר היום הציבורי .  היוזמה להנצחת פועלו של ניצן תוך שימור מורשתו של ראש העיר המיתולוגי של ראשון לציון ".  הוא הוסיף כי  " לניצן חלק גדול בהיסטוריה של העיר וההיסטוריה של העיר היא חלק מניצן ".  
מעיריית ראשון לציון נמסר בתגובה : " אין דנים אדם בשעת צערו ,  וצר לנו שהוא מחזיק בצערו גם שבע שנים וחצי אחרי שהוחלף .  לעניין הנצחת פועלו ,  האיש חי פה איתנו ואנו מאחלים לו הרבה בריאות ואריכות ימים .  בכל מקרה ,  הוא דאג לכך בעצמו כאשר דאג לקרוא את היכל התרבות העירוני על שמו עוד בחייו ".   

" למה ממשיכים לבחור במושחתים ?  ":  ראש העירייה המיתולוגי בריאיון נוקב
ראש עיריית ראשון לציון לשעבר מאיר ניצן איבד את ראשות העיר לפני שנים ,  אך הוא עדיין מלא ביקורת על מחליפו : " הציב את עצמו לפני התפקיד ".  את נתניהו כינה  " מנהיג חכם אבל אגוצנטרי ",  וטען שברק  " תפר "  את אולמרט

