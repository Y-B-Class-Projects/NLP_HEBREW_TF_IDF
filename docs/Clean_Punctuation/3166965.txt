 " זה הבית המזוין שלנו ":  כשממשל טראמפ גילה את מסמך הגרעין עם ישראל
בניו יורקר דווח כי נשיא ארה"ב הצטרף לשלושת הנשיאים הקודמים וחתם על המכתב הסודי ,  אך בדרך התלהטו היוצרות מאחר שהממשל לא יודע מודע לכך .  עוד דווח כי נתניהו לא סמך על אובמה ,  למרות החתימה . " כולנו היינו משוגעים "
 נשיא ארצות הברית דונלד טראמפ הבטיח שלא ללחוץ על ישראל לוותר על הנשק הגרעיני שלה ,  כשהוא ממשיך את המדיניות של שלושת הממשלים הקודמים - כך דיווח הלילה  ( שלישי )  המגזין ניו יורקר .  לפי הדיווח ,  ההבטחה הושגה בתום פגישה בין גורמים ישראליים בכירים לבין היועץ לביטחון לאומי לשעבר מייקל פלין ,  אך הוא פוטר מתפקידו בהמשך אותו יום בשל קשריו עם רוסיה .  
המשלחת הישראלית ,  שכללה את השגריר רון דרמר ,  ביקרה בבית הלבן ב-2017 ונפגשה עם גורמים בממשל טראמפ כדי לדון ,  בין היתר ,  בחתימה על המכתב הסודי .  לפי הדיווח ,  לא ברור אם סוגיית הנשק הגרעיני של ישראל היא סוגיה העוברת בין הממשלים השונים מאחר שגורמי הממשל אמרו כי אנשיו של ברק אובמה לא עדכנו אותם על הנושא .  
דרמר ,  כך דווח ,  לחץ להעביר את המכתב לחתימת הנשיא עוד לפני פגישתו עם ראש הממשלה בנימין נתניהו באותו החודש ,  אך העניינים התלהטו ואחד מיועציו של טראמפ אמר : " זה הבית המזוין שלנו ".  בהמשך ,  טראמפ אכן חתם על המכתב ,  ובכך הצטרף לאובמה ,  לג'ורג' וו .  בוש ולביל קלינטון ,  שהיה הראשון לעשות זאת ב-1998 .  עם זאת ,  גורם ישראלי אמר לניו יורקר כי נתניהו לא סמך על אובמה . " עם אובמה ,  כולנו היינו משוגעים ",  אמר .  
לפי המכתב ,  שהחליף את ההבנות בעל פה שהושגו בין ראשת הממשלה גולדה מאיר לנשיא ריצ'רד ניקסון ב-1969 ,  ארצות הברית לא תלחץ על ישראל לוותר על הארסנל הגרעיני הלא מוצהר שלה כל עוד היא עומדת בפני איומים קיומיים במזרח התיכון .  נתניהו ,  כך דווח ,  לחץ על קלינטון להחליף את ההסכם הלא כתוב באחד כזה . 

" זה הבית המזוין שלנו ":  כשממשל טראמפ גילה את מסמך הגרעין עם ישראל
בניו יורקר דווח כי נשיא ארה"ב הצטרף לשלושת הנשיאים הקודמים וחתם על המכתב הסודי ,  אך בדרך התלהטו היוצרות מאחר שהממשל לא יודע מודע לכך .  עוד דווח כי נתניהו לא סמך על אובמה ,  למרות החתימה . " כולנו היינו משוגעים "
 
