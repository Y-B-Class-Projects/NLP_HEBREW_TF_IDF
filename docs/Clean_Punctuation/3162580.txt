הארץ : " שרה נתניהו ניסתה לתקוף פיזית את מנכ"ל משרד רה"מ "
 לפי הדיווח ,  שמתבסס על מקורות במשרד ,  המנכ"ל גרונר לא נפגע ,  והדף את אשת ראש הממשלה מעליו בכוח עד שבכיר אחר במשרד הפריד ביניהם . " הרקע לעימות - מחלוקת על מימון המעון הפרטי בקיסריה ".  שרה נתניהו : " שקרים מגמתיים ומרושעים "
 שרה נתניהו ,  רעייתו של ראש הממשלה בנימין נתניהו ניסתה לתקוף באלימות את מנכ"ל משרד ראש הממשלה אלי גרונר ,  שפרש השבוע מתפקידו - כך דווח היום  ( חמישי )  בעיתון הארץ מפי מקורות במשרד ראש הממשלה .  לדברי המקורות ,  גרונר לא נפגע והצליח להדוף אותה מעליו עד שבכיר במשרד התערב והצליח להפריד בין השניים .  עוד דווח כי על פי המקורות הרקע לתגרה הוא מחלוקת על מימון הוצאות ביתם הפרטי של ראש הממשלה ורעייתו בקיסריה .  גרונר הכחיש את הדיווח ,  ומטעמו של נתניהו נמסר כי מדובר ב"עוד אגדות נוסח סרנה ".  
הערב פרסמו ראש הממשלה ורעייתו סרטון בתגובה לדיווח ,  ובו אמרה שרה נתניהו : " אין לי מילים לתאר את ההזיה של השקרים מהאלה שנמשכים למעלה מ-20 שנה .  שקרים מגמתיים כל כך ,  כל כך מרושעים עלי על ידי התקשורת הישראלית .  פשוט ,  גודל הפרופורציה מראה כמה שזה כל כך קטנוני והזוי וקטן ".  ראש הממשלה מסר גם הוא : " אני מייחל שהתקשורת הישראלית תגיד פעם אחת מילה אמתית על רעייתי שרה כרעיה ,  כאם ,  כבת ,  כמי שעושה כל כך הרבה דברים טובים לציבור בישראל .  מחיילים ,  דרך משפחות שכולות ועד ניצולי שואה .  אבל כנראה שהיום הזה עוד רחוק ". 
עוד בוואלה !  NEWS:150 נכים וקשישים הפגינו בתל אביב וחסמו כבישיםפרשת המעונות :  עד המדינה חפץ מסר עדות במסגרת השלמת חקירה"אמרתי שאני נכה והם הרביצו לי ":  החשוד בתקיפת שוטרים ברהט העיד במח"ש 
ביום שני הודיע גרונר על כוונתו לסיים את תפקידו ,  אחרי כהונה בת שלוש שנים .  בחודשים האחרונים נפוצו שמועות במערכת הפוליטית כי גרונר עומד לסיים את תפקידו על רקע מחלוקות ומתיחויות בנושא ניהול משק הבית במעון ראש הממשלה ,  אך גרונר שב והכחיש את הדברים .  עם ההודעה על סיום תפקידו הודה ראש הממשלה לגרונר על שירותו ,  אך טרם הודיע על זהות מחליפו של גרונר ,  שיסיים את תפקידו בחודש יולי .  
גרונר ,  ששימש בעבר כציר הכלכלי בשגרירות ישראל בוושינגטון וכיהן בתפקידים בכירים במגזר העסקי ,  החל את תפקידו במשרד רה"מ במאי 2015 .  במסגרת תפקידו כמנכ"ל הוביל את עבודת המטה והמדיניות במשרד מול משרדי הממשלה ,  הרשות המחוקקת ,  רשויות מקומיות ,  וגורמי המפתח במשק .  עם זאת ,  לדברי גורמים פוליטיים ,  במהלך כהונתו נקלע ליחסים מתוחים עם רעיית ראש הממשלה סביב נושאים בקשורים באישור הוצאות מעון ראש הממשלה ובחודשים האחרונים חיפש את דרכו החוצה .  יצוין כי גרונר עצמו הכחיש בפני וואלה !  NEWS את הטענות כמה פעמים בחודשים האחרונים .  

הארץ : " שרה נתניהו ניסתה לתקוף פיזית את מנכ"ל משרד רה"מ "
 לפי הדיווח ,  שמתבסס על מקורות במשרד ,  המנכ"ל גרונר לא נפגע ,  והדף את אשת ראש הממשלה מעליו בכוח עד שבכיר אחר במשרד הפריד ביניהם . " הרקע לעימות - מחלוקת על מימון המעון הפרטי בקיסריה ".  שרה נתניהו : " שקרים מגמתיים ומרושעים "
 
