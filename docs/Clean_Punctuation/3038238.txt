נתניהו :  חוק ההסדרה יעלה הערב כמתוכנן להצבעה במליאת הכנסת
בתום פגישה עם מקבילתו בבריטניה ,  אמר ראש הממשלה לעיתונאים בלונדון כי עדכן את ממשל טראמפ בכוונתו .  בשל דחיית טיסתו מלונדון ,  ההצבעה ככל הנראה תתקיים בהיעדרו .  בנט בירך על תמיכת נתניהו : " הנחישות משתלמת "
 ראש הממשלה בנימין נתניהו אמר היום  ( שני )  בתדרוך לעיתונאים בלונדון כי הוא מתכוון להגיע להצבעה הלילה על חוק ההסדרה . " מעולם לא אמרתי שאני מבקש לדחות את זה .  אמרתי שאנהג לפי האינטרס הלאומי כפי שאני מבין אותו ",  אמר .  אלא שבעקבות התארכות פגישתו עם שר החוץ של בריטניה בוריס ג'ונסון טיסתו נדחתה והוא יגיע רק בשעה 1:00 לישראל .  בעקבות כך מסר יו"ר הקואליציה ח"כ דוד ביטן לוואלה !  NEWS כי ההצבעה תיערך בלי ראש הממשלה . " אין טעם לחכות לאור כך שהאופוזיציה משכה את ההסתייגות לחוק ",  הוסיף .  
יו"ר הבית היהודי ושר החינוך בירך את ראש הממשלה על עמדתו ואמר : " הנחישות השתלמה .  אני מברך את ראש הממשלה ואת חברינו בליכוד ובממשלה על תמיכתם בחוק ההסדרה .  לידידינו באופוזיציה שמתפלאים שממשלה לאומית מעבירה חוק למען ההתיישבות :  זוהי הדמוקרטיה .  הממשלה מיישמת בדיוק את המטרה שלשמה נבחרה :  למשול ". 
סיעות האופוזיציה החליטו אחר הצהריים למשוך את כל ההסתייגות שלהן לחוק ההסדרה . " מבחינתנו אפשר לגשת להצבעה כבר עכשיו ",  אמרה במליאה ח"כ מרב מיכאלי .  עם זאת ,  לצעד אין משמעות משום שלפי החלטת ועדת הכנסת ,  ההצבעה תחל בכל מקרה לא לפני 22:30 .  
לקריאה נוספת:נתניהו על איומי הבית היהודי : " לא מתרגש מאולטימטום מזויף"נתניהו לראשי הקואליציה :  מעוניין לתאם עם טראמפ את העלאת חוק ההסדרהשוב דוחים :  חוק ההסדרה לא יעלה היום להצבעה במליאת הכנסת 
נתניהו ,  שנפגש היום עם ראשת ממשלת בריטניה תרזה מיי ,  הסביר כי  " בין ידידים לא מפתיעים ".  הוא הוסיף כי עדכן גם את ממשל טראנפ על הנושא . " אני חושב שצריך לעדכן ידידים .  וזה מה שעשיתי ,  ואכן אגיע הערב להצבעה .  אני נוהג באחריות ולא לפי תכתיבים כאלה ואחרים .  היה חשוב לי התהליך הזה כי אנחנו משתדלים להתנהג כך עם ידידים בוודאי עם ידידים טובים ",  אמר .
 בתוך כך ,  מפרוטוקול ישיבת הוועדה המשותפת החסויה שדנה בהצעת החוק והותר היום לפרסום עולה כי המשנה ליועץ המשפטי לממשלה ,  עו"ד רועי שיינדורף ,  והיועץ המשפטי של משרד הביטחון ,  עו"ד אחז בן ארי ,  הביעו התנגדות נחרצת לחוק ההסדרה .  בן ארי אמר בדיון כי  " מערכת הביטחון ,  אני ,  השר ,  מתנגדים להצעת החוק הזאת ,  חד וחלק .  זו פעם ראשונה שהכנסת מחוקקת בענייני מקרקעין שנמצאים מחוץ לתחום השיפוט של מדינת ישראל ".  
הדיונים על חוק ההסדרה לקראת ההצבעה בקריאה שנייה ושלישית החלו בשבוע שעבר ,  והם נמשכים כעת במליאת הכנסת .  מוקדם יותר היום התייחסו ראשי מפלגות האופוזיציה להצעת החוק .  יו"ר האופוזיציה ,  ח"כ יצחק הרצוג ,  קרא לחברי הקואליציה להצביע נגד הצעת החוק . " אתם לא יכולים להסכים לחוק הזה ,  אתם תומכים בחוק לא חוקי .  אז אנא ,  הרימו ידכם וקולכם ותימנעו בהצבעה על החוק הזה היום בלילה ,  לפני שיהיה אסון למדינת ישראל ולפני שספר החוקים של המדינה יחוקק חוק שעוד נסבול דורות ארוכים מתוצאותיו ".  יו"ר מפלגת יש עתיד יאיר לפיד אמר כי  " כל מי שרואה בעצמו אדם לאומי ,  צריך להתנגד לחוק הזה .  הסיבה היחידה שהחוק הזה עולה היא פוליטיקה .  פוליטיקה שהפכה להיות הדבר היחיד שמעניין את הממשלה הזו ".  
ההצבעה הצפויה היום על הצעת החוק עוררה אתמול חיכוכים בתוך הקואליציה .  ראש הממשלה התייחס במרומז לאיומי הבית היהודי בנושא הצעת החוק בטרם המריא לבריטניה . " אני שומע כל הזמן אולטימטומים מזויפים ואני לא מתרגש מזה .  יש אנשים שעסוקים בוויכוחי סרק לתקשורת ולרשתות החברתיות ,  אני עסוק בניהול המדינה ,  וכשאני מנהל את המדינה אני חושב על האינטרס הכולל שלנו .  הלאומי ".  עוד קודם אמר נתניהו בישיבת ראשי הקואליציה כי הוא מעוניין לשוחח עם שגריר ישראל בארצות הברית רון דרמר כדי לתאם עם ממשל טראמפ את העלאת הצעת חוק ההסדרה להצבעה .  
בבית היהודי שהשמיעו לפני דברי נתניהו איום על פרישה מהקואליציה אם החוק לא יעלה להצבעה ,  ריככו לאחר מכן את אמירותיהם . " חוק ההסדרה יעלה ויעבור בכנסת ",  אמרו במפלגה .  ,אנו בטוחים שכל חברי הקואליציה יתנו כתף על מנת להביא לכך ".  
חוק ההסדרה נועד להכשיר בדיעבד מאות בתים בהתנחלויות ,  הבנויים על קרקע פלסטינית פרטית .  החוק נולד במקור כדי לייצר אפשרות משפטית שתמנע את פינוי עמונה ואת תשעת הבתים בעפרה .  עם זאת ,  בגרסתו הנוכחית הוא אינו חל על מאחזים ובתים שיש לגביהם פסקי דין חלוטים של בית המשפט העליון ,  לנוכח התנגדותו של יו"ר כולנו משה כחלון לסעיף הרטרואקטיבי בחוק ,  מחשש לפגיעה ברשות השיפוטית .  המשמעות היא שאישור החוק לא ימנע את הרס הבתים בעפרה ,  כפי שלא מנע את פינוי עמונה .  
גם אם החוק יעבור היום בקריאה שניה ושלישית ,  הוא יגיע לבג"ץ .  היועץ המשפטי לממשלה עו"ד אביחי מנדלבליט הודיע כי לא יגן על החוק בבג"ץ ,  ושרת המשפטים איילת שקד כבר הודיעה כי הממשלה תשכור עו"ד פרטי לצורך כך .
  ( עדכון ראשון :  17:00 )  

נתניהו :  חוק ההסדרה יעלה הערב כמתוכנן להצבעה במליאת הכנסת
בתום פגישה עם מקבילתו בבריטניה ,  אמר ראש הממשלה לעיתונאים בלונדון כי עדכן את ממשל טראמפ בכוונתו .  בשל דחיית טיסתו מלונדון ,  ההצבעה ככל הנראה תתקיים בהיעדרו .  בנט בירך על תמיכת נתניהו : " הנחישות משתלמת "
 
