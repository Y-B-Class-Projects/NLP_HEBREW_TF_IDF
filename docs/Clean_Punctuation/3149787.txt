אסא כשר :  70 שנה זה כלום
אכזבת המנהיגות ,  כשלון מבחן העקרונות והפקרות שהולידה פרשת אלאור אזריה :  פרופסור אסא כשר בריאיון באולפן וואלה !  TALK 
" מתנות בקנה מידה רחב זה עניין לא תקין ",  כך בחר פרופסור אסא כשר לתמצת את כותרות תיק 1000 ,  המבטא חשדות חמורים נגד ראש הממשלה בנימין נתניהו . " אילו היה לממשלה ולשרים קוד אתי ,  אז הוא היה אומר שזה לא בא בחשבון ,  אבל לממשלה אין כזה ",  הוסיף .  
בריאיון באולפן וואלה !  TALK ,  חבט כשר גם בנשיא ארצות הברית דונלד טראמפ ,  ואמר כי  " הנזק שהוא גורם לתרבות האנושית ולעולם הוא לא ייאמן .  'הפוליטיקה הטראמפית' ,  שמסוגלת להשפיע על פוליטיקאים במדינות אחרות ובהן ישראל ,  היא משהו שאתה חייב להילחם נגדו אפילו אם אין לך כוח ". 
עוד בוואלה !  NEWS:צוקרברג בבית הנבחרים :  גם פרטיי האישיים דלפו מפייסבוקכשהמעצמות רבות :  גם בצה"ל צריכים להיערך לתקיפה אמריקנית בסוריה 
כשר הגדיר את המאמצים הישראלים לגירוש מבקשי המקלט כ"בעיה מוסרית ",  והוסיף כי  " נתנו להם אפשרות להישאר פה ,  להקים פה משפחות ,  ללמוד ,  לעבוד .  הם בני המקום .  אנחנו אחראים למצב הזה .  כשקוראים להם מסתננים מתכוונים לייצר תמונה מוטעית כאילו זה קרה אתמול ,  אבל זה כברקרה לפני עשר שנים ומעלה ".  לדבריו , " מי שעכשיו נמצא פה צריך להיות אליו יחס אחר ,  לא מפריע לי שיש גדר ביננו לבין מצרים ,  לא מפריע לי שיגידו למי שרוצה להיכנס בשדה התעופה 'תלך הביתה' ,  אבל אלה שכבר פה הם באחריותנו ,  אתה אחראי לתוצאות של המחדלים שלך .
" הילדים ,  אלה שלא החליטו להסתנן ,  שההורים שלהם הגיעו הנה ,  למדו כאן במערכת החינוך ,  הם מוכנים כמו כולם להתגייס לצבא ,  ואומרים להם :  'עכשיו תלך מכאן' ,  האדם הוא תבנית נוף מולדתו .  הילד הזה ,  נוף מולדתו היא ישראל .
" המקום אליו מוציאים אנשים בהסכם כזה או אחר צריך להיות מקום שעומד בסטנדרטים של ישראל .  ישראל היא מדינה דמוקרטית ,  שיש לה בסיס מוסרי של שמירה על כבוד האדם ,  אי אפשר להוציא אנשים בעל כורחם למקום שלא מכבד את כבוד האדם שלהם ",  הדגיש .  
אנחנו מספרים לעצמנו שאנחנו מיוחדים ,  שרדפו אותנו ולמדנו את הלקח ,  אבל בפועל איך אתה רואה את המצב היומיומי בישראל ? 
אנחנו מדברים גבוהה גבוהה ,  אבל אנחנו לא עומדים במבחן העקרונות שאנחנו מתיימרים לממש .  כשאני מסתכל פה ושם בפייסבוק ובטוקבקים ,  יש מינון לא מבוטל של גזענות ,  חדוות הגירוש .
 והמנהיגות ? 
המנהיגות הישראלית מאוד מאכזבת ,  בלי להיכנס לפוליטיקה .  אנחנו עומדים לחגוג שבעים שנה ,  שבעים שנה זה כלום ,  אנחנו עוד נמצאים בתהליך של הקמת המדינה ,  של התבגרות ,  עיצוב הדרכים שלה .  המנהיגות לא משדרת שום רגישות לרעיון שאנחנו נמצאים בתהליך של בניית פניה של המדינה לדורות ,  אלאה מנהלים בצורה די מגושמת ,  די פוליטית ,  לא ראויה מוסרית ,  את חיי היומיום .
 אתה רואה משהו או מישהו בנוף הפוליטי שיכולים להרים את הדגל הזה ? 
אני לא רוצה להזכיר שמות ,  אני בטוח שיש אנשים כאלה .  אני אתן לך דוגמה :  הליכוד רץ לבחירות בלי מצע ,  זאת בעיני פשיטת רגל .  אני רוצה לדעת לאן אתה הולך ,  לא רק בארבע בשנים הבאות ,  אלא ב-140 השנים הבאות ,  אבל זה לא מעניין אותם .  
כשר ביכה גם את תוצאות פרשת אלאור אזריה ,  שההמחישו ,  כהגדרתו , " תמונה עגומה מאוד שמראה את רמת ההפקרות של הפוליטיקה הישראלית .  הפקרות פירושה התנערות מאחריות .  זה לא בא בחשבון להפוך התנהגות של חייל אחד ,  שירה ירייה אחת שלא כראוי ,  ולהפוך את זה לדיון פוליטי .  תנו לצה"ל להתנהל על פי פקודותיו ,  ערכיו ורוח צה"ל ,  ואל תעשו מזה פוליטיקה .  הפקודות צריכות להיות פקודות מקצועיות ולא ימניות או שמאליות .  צה"ל נהג כראוי ובקור רוח ".  
הצבא יצא חבול
בציבור נוצרה הרגשה שגם פעולות פשוטות של חיילים בתוך הצבא הן שאלות של ימין ושמאל ,  שזה גרוע ,  אבל הצבא יודע להתנער מזה ולחנך את החיילים להתנהל כראוי .  

אסא כשר :  70 שנה זה כלום
אכזבת המנהיגות ,  כשלון מבחן העקרונות והפקרות שהולידה פרשת אלאור אזריה :  פרופסור אסא כשר בריאיון באולפן וואלה !  TALK

