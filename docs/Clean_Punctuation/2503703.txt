נתניהו :  אפעל מול סין והודו כדי ללחוץ על אירן
ראש הממשלה זומן לכנסת להשיב על שאלות הח"כים ,  הטיח ביקורת נוקבת ביריבו  " הצבועים "  והעדיף להתמקד במשנתו הפוליטית .  ח"כ אייכלר צעק על ציפי לבני : " אויבת ,  אויבת "   וגורש
 ( צילום :  ערוץ הכנסת )  
ראש הממשלה ,  בנימין נתניהו ,  השיב הערב  ( רביעי )  במליאת הכנסת לשאלות של חברי הסיעות במסגרת דיון  " 40 חתימות .  רה"מ דחה בתוקף את הביקורת שהטיחו בו מתנגדיו ,  ושב על התרעותיו מפניו האיום האירני .  לדברי ראש הממשלה ,  הדיון כלל  " אמירות מתריסות ",  וקולו רעם כשטען שחברי הכנסת מתעסקים בביקורת קטנונית .  
נתניהו ציטט מדבריו של אלכסנדר ינאי  - " אל תתייראו מהפרושים ומהצבועים ,  שדומים לפרושים שמעשיהם כמעשה זמרי ומבקשים שכר כפנחס "   אותם השווה לחברי האופוזיציה ,  ובמיוחד ליו"ר קדימה ,  ציפי לבני .
 לבני ,  בנאומה ,  הותקפה גם מצדו של ח"כ ישראל אייכלר  ( יהדות התורה )  ,  שקרא לעברה : " את האויבת שלנו .  אויבת ,  אויבת ,  אויבת ,  אויבת ".  יו"ר הכנסת ,  ראובן ריבלין ,  הוציא את אייכלר מהמליאה ,  אף ללא קריאה לסדר .  כאות מחאה ,  חבריו לסיעה של אייכלר - משה גפני ויעקב ליצמן - עזבו גם הם את ההיכל .  אייכלר אותת גם לחברי סיעת ש"ס לעזוב את המליאה ,  אך הם נותרו במקומם .  
את ראשית נאומו הקדיש לנתניהו כדי לברך על הטלת אמברגו הנפט האירופי על אירן ,  שלפי כמה דיווחים ,  הוחלט עליו בעקבות לחץ כבד של ישראל ,  ואולי אף כדי למנוע ממנה לתקוף צבאית את מתקני הגרעין של אירן .  הוא הודה בדבריו לנשיא צרפת ,  ניקולא סרקוזי ,  על תמיכתו בחרם ,  כמו גם לראש ממשלת בריטניה ,  דיוויד קמרון . " האיחוד האירופי הפעיל סנקציות חריפות על אירן ",  אמר נתניהו . " אף על פי שאירן לא הפסיקה עדיין שום דבר מתכנית הגרעין שלה ,  ואין אנו יודעים אם זה ישפיע ,  זה בפירוש צעד בכיוון הנכון ".  
נתניהו קשר בין האיום האירני לחשיבות על שמירת האחדות בחברה הישראלית ,  ואמר כי  " איננו צריכים מלחמת דת בתוך ישראל .  האויבים שלנו ,  שמכוונים טילים לכיווננו ,  אינם מבחינים בין מי שחובש כיפה או שאינו חובש כיפה ,  ובין ערבים ליהודים ".  
נתניהו אמר כי פנה לסין ולהודו ,  ועודד את ממשלותיהן להפחית בייבוא הנפט מאירן . " אנחנו מקווים שדרום קוריאה ויפן ינהגו בדרך דומה ",  אמר .  לדבריו ,  הוא קיבל הזמנה לבוא לבייג'ינג ,  ובכוונתו לקדם את הנושא בביקורו שם ולקדם את הלחץ הבינלאומי על אירן .
 לקראת מחר ,  תאריך היעד שהציבה הרביעייה הבינלאומית לישראל ולפסטינים להגיש את הצעותיהם בנושא הגבולות ושאלת הביטחון ,  קרא נתניהו לרשות הפלסטינית להמשיך בשיחות המשא-ומתן ולא לנטוש אותן .  הוא שיבח את מאמציו של עבדאללה ,  מלך ירדן ,  שתיווך בין הצדדים בפגישות האחרונות בעמאן ,  ואמר כי  " פתרון הסכסוך חייב לקחת בחשבון את מה שמתרחש סביבנו ואת המהירות בה המציאות משתנה - והאיומים עוברים ".  לדבריו ,  ישראל צריכה נדבך מאוד חזק של סידורי ביטחון על הקרקע בכל הסדר עתידי ". 

נתניהו :  אפעל מול סין והודו כדי ללחוץ על אירן
ראש הממשלה זומן לכנסת להשיב על שאלות הח"כים ,  הטיח ביקורת נוקבת ביריבו  " הצבועים "  והעדיף להתמקד במשנתו הפוליטית .  ח"כ אייכלר צעק על ציפי לבני : " אויבת ,  אויבת "   וגורש

