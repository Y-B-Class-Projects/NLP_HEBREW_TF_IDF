נתניהו :  ההבנות עם ארה"ב יקדמו את הביטחון
רה"מ התייחס בנאום בטכניון לנושא המדיני ואמר כי ישראל נמצאת ב"מגעים אינטנסיביים עם הממשל בארה"ב לקדם הבנות שבאמצעותן נוכל להניע את התהליך המדיני ".  מופז :  ההקפאה כתנאי מוקדם נחלה כישלון חרוץ
 ( צילום :  אדריאן הרבשטיין .  עריכה :  דורון שטיין ) 
ראש הממשלה בנימין נתניהו ממשיך לקדם את התוכנית להקפאת בנייה נוספת ,  תוך שהוא לא שוכח לאותת לשותפיו בממשלה שהוא  " מונע משיקולי ביטחון בלבד ".  בנאום שנשא אמש  ( חמישי )  בטקס חלוקת פרס ראש הממשלה ליזמות וחדשנות שנערך בטכניון בחיפה .  הוא אמר כי  " בעקבות שיחותיי עם מזכירת המדינה האמריקאית הילרי קלינטון אנו מקיימים מגעים אינטנסיביים עם הממשל האמריקאי ,  במטרה לקדם הבנות שבאמצעותן נוכל להניע את התהליך המדיני ,  תוך שמירה על האינטרסים החיוניים של ישראל ובראשם הביטחון .  זו האחריות העליונה שלי כראש ממשלה וזה השיקול היחיד שמנחה אותי ". 
נתניהו הוסיף ואמר כי  " אם אקבל הצעה שכזו מממשלת ארה"ב אביא אותה בפני הקבינט ואין לי שום ספק שחברי הקבינט יקבלו אותה גם כן ". 
במקביל ,  השר להגנת הסביבה גלעד ארדן הסביר אמש מדוע לא חתם על עצומת השרים וחברי הכנסת נגד ההקפאה ,  למרות שהוא מתנגד לה .  בכנס של הדור הצעיר בליכוד שנערך לכבוד ארדן ,  הוא הסביר כי ביקש לאפשר לנתניהו מרחב תמרון מדיני ,  לאור הלחצים המופעלים עליו מצד הממשל האמריקאי .  
בנוסף ,  ח"כ שאול מופז  ( קדימה )  אמר כי הוא מתנגד לדרך שבה מוביל רה"מ נתניהו את תהליך הקפאת הבנייה .  במהלך אירוע של יוזמת ז'נבה אמר מופז כי  " אם במקביל להקפאה נתניהו יוביל תהליך מדיני רציני ,  קדימה תספק לו את רשת הביטחון הנדרשת מפני המורדים בסיעתו .  הבעיה האמיתית של ישראל אינה הקפאת הבנייה אלא הקיפאון העמוק שבו שרויה הממשלה .  ההקפאה כתנאי מוקדם למשא ומתן נחלה כישלון חרוץ משום שמטרותיה לא הוגדרו ולכן היא לא הובילה לשום הישג מדיני .  בהיעדר תהליך מדיני העימות הבא יהיה קשה ועקוב מדם מכל העימותים שידענו עד היום ". 
עדכון ראשון :  20:51

נתניהו :  ההבנות עם ארה"ב יקדמו את הביטחון
רה"מ התייחס בנאום בטכניון לנושא המדיני ואמר כי ישראל נמצאת ב"מגעים אינטנסיביים עם הממשל בארה"ב לקדם הבנות שבאמצעותן נוכל להניע את התהליך המדיני ".  מופז :  ההקפאה כתנאי מוקדם נחלה כישלון חרוץ

