מכה לנתניהו :  הליכוד ביטל את שריוני  " הכוכבים "
 בית הדין של התנועה קיבל את עתירתו של ח"כ פייגלין והטיח ביקורת בנתניהו ,  שמקדם  " בחירות פנימיות נוסח ליברמן ".  מההחלטה עולה שראש הממשלה לא יוכל למקם אנשים מטעמו מבלי שיתמודדו .  נתניהו : " החלטה תמוהה "
 מכה לנתניהו :  בית הדין של הליכוד ביטל הבוקר  ( שני )  את החלטת מרכז הליכוד ,  שקיבל בשבוע שעבר ברוב גדול את הצעת ראש הממשלה בנימין נתניהו להקדים את הפריימריז במפלגה ולהתיר לו לשריין מועמדים ברשימה לבחירות הקרובות .  הבחירות לראשות המפלגה יתקיימו ב-31 בדצמבר ,  כפי שדרש נתניהו ,  אך הבחירות לרשימה יתקיימו במועד נפרד ,  בניגוד להצעתו .  בנוסף ,  בוטלו השריונים שאושרו לנתניהו ,  במקומות ה-11 וה-24 ברשימה .  
בחירות 2015 || עוד ידיעותציפי לבני : " השבוע שינינו את כל מפת הבחירות"דעה :  תקשורת עוינת ?  זה טוב לנתניהואלדד יניב יתמודד בעבודה : " רוצה להיות חלק מתיקון "
 בין הדין של התנועה החליט למעשה להפריד בין ההצבעה לראשות המפלגה ובין ההצבעה לרשימת המפלגה לכנסת בטענה כי חוקת המפלגה קובעת שהבחירות לרשימה ייערכו אחרי הבחירות לתפקיד יושב הראש .  בית הדין פסל את ההחלטה שהתקבלה ביום רביעי ,  הפוגעת במתמודדים לראשות המפלגה ,  חברי הכנסת משה פייגלין ודני דנון .  אילו זו הייתה נותרת על כנה ,  הייתה מביאה לכך שהשניים היו צריכים להתמודד במקביל ,  באותו היום ,  בשתי מערכות בחירות - האחת לראשות המפלגה ,  והאחרת לרשימה ,  דבר שהיה מקשה עליהם מאוד .
 בנוגע לסעיף המאפשר לנתניהו לערוך שריונים ,  נכתב בהחלטת בית הדין כי  " כלל המקנה ליושב ראש התנועה אפשרות לשבץ מועמדים לרשימה לכנסת עומד בסתירה חזיתית לעקרונות היסוד של הבחירות המקדימות ופוגע בזכותם של חברי התנועה לבחור את נציגיהם ובזכותם של מועמדים מקרב חברי התנועה להיבחר למקומות המשוריינים למועמדי היו"ר ברשימה ". 
אב בית הדין ,  מיכאל קליינר ,  כתב כי  " מבגין ושמיר ועד נתניהו - כל ראשי התנועה לא שריינו חבר אחד מאז ועד היום .  כמו מסע של אלפי מילים קדימה ,  גם הידרדרות במדרונות חלקלקים אלי בחירות פנימיות נוסח לפיד וליברמן מתחילה בצעד אחד קטן וכמעט בלתי מורגש .  אם ניתן לגייס אישים ששמם הולך לפניהם ובידם לחזק את התנועה ,  הם ייבחרו ".   
" בכינוס ב-9 בדצמבר הוגשה רשימת חתימות שלא נבדקה ולא ידוע אם נאסף מספר החתימות הדרוש .  מעדויות ששמענו ,  ספק רב גם אם כל החותמים היו נוכחים בישיבת המרכז ",  נכתב בפסיקה .  
למחרת נערכה הצבעה חשאית בעניין - ומתוך 2,402 חברי המרכז שהצביעו ,  1,567 היו בעד  ( כ-65% )  ההצעה של נתניהו והתקנון המוצע .  אחרי ניצחונו של נתניהו ,  עתר ח"כ פייגלין נגד קיום ההצבעה בטענה שיו"ר התנועה - שהוא גם מועמד בפריימריז  - " אינו יכול לעשות שימוש בסמכות שניתנה לו בדבר קדימות הבאת הצעותיו לסדר יום המרכז ,  כשמדובר בהצעות הנוגעות לבחירות המקדימות שבהן הוא מתמודד ".  בנוסף טען פייגלין נגד איחוד המועדים של בחירות ליו"ר והבחירות למועמדי המפלגה לכנסת ודרש כי הצעה אלטרנטיבית שהציע תועמד אף היא להצבעת המרכז .
 פסק הדין של הליכוד ,  שקיבל את עתירתו של ח"כ פייגלין נגד נתניהו ,  ניתן בהרכב של שלושה שופטים שנחלקו בדעותיהם .  היועץ המשפטי של הליכוד ,  אבי הלוי ,  הגיש בקשה לדיון נוסף בהרכב של חמישה שופטים ,  שיתקיים מתוכנן מחר .
 ממטה הפריימריז של נתניהו נמסר בתגובה : " מדובר בהחלטה תמוהה לאור העובדה שרוב מוחץ של חברי מרכז הליכוד הצביעו בעד איחוד התאריכים והקדמת הפריימריז כדי לחסוך לקופת התנועה מיליוני שקלים ולצאת בהקדם האפשרי לבחירות הכלליות ".  עוד נכתב כי  " טוב שנתקבלה החלטה לדון מחר מחדש בהחלטת בית הדין בהרכב מורחב של שופטים .  אין ספק שטובת התנועה לרבות חיסכון כספי והתמקדות בבחירות הכלליות מחייבת שינוי בהחלטה של היום ".  
לפניות לכתב עמרי נחמיאס :  omri_n@walla.net.il 

מכה לנתניהו :  הליכוד ביטל את שריוני  " הכוכבים "
 בית הדין של התנועה קיבל את עתירתו של ח"כ פייגלין והטיח ביקורת בנתניהו ,  שמקדם  " בחירות פנימיות נוסח ליברמן ".  מההחלטה עולה שראש הממשלה לא יוכל למקם אנשים מטעמו מבלי שיתמודדו .  נתניהו : " החלטה תמוהה "
 
