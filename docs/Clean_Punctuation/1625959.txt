הערכות :  קדימה לא תצטרף לממשלת נתניהו
סיעת קדימה תתכנס לישיבה מכרעת ,  שבה ייקבע אם המפלגה תקבל את הצעתו של ראש הממשלה בנימין נתניהו ותצטרף לקואליציה .  הערכות הן כי הסיעה תחליט לדחות את ההצעה
סיעת קדימה צפויה להתכנס אחר הצהרים  ( שני )  בשעה 14:30 בכנסת ולהחליט האם להיענות לקריאתו של ראש הממשלה בנימין נתניהו להצטרף לקואליציה .  הסיעה צפויה ככל הנראה לדחות את ההצעה ולהמשיך לשרת את הציבור מספסלי האופוזיציה .  אם אכן תתקבל ההחלטה שלא להצטרף לקואליציה עשויים לפרוש מספר חברי כנסת מהמפלגה .
 בתוך כך ,  חבר הכנסת עתניאל שנלר אמר אמש בשיחות עם כמה מחבריו למפלגה ,  שבכוונתו לפרוש מקדימה אם יו"ר סיעתו ציפי לבני לא תיענה להצעת ראש הממשלה נתניהו להצטרף לממשלה .  במקרה כזה ,  בכוונת שנלר לגייס שבעה חברי כנסת מקדימה ולעבור לשורות הקואליציה .
 אמש נפגשו ראש הממשלה בנימין נתניהו ויו"ר האופוזיציה ציפי לבני בלשכת נתניהו בירושלים ,  כדי לדון בהצטרפותה של מפלגת קדימה לממשלה .  נתניהו הציע ללבני שני שרים ללא תיק בממשלה והשרים מטעם קדימה יהיו גם חברים בקבינט המדיני-ביטחוני .  הפגישה בין השניים נמשכה כשעה וארבעים דקות ,  והיום צפויה לבני להביא את ההצעה בפני סיעת קדימה .
 על פי ההצעה שהציג נתניהו ,  קדימה תצטרף לקואליציה קיימת .  ההסכמים הקואליציוניים הקיימים לא ייפתחו וקדימה תהיה מחויבת לכל ההסכמים הקיימים עם הסיעות האחרות ולחקיקה שנגזרת מהם .  קווי היסוד של הממשלה לא ישתנו וראש הממשלה יוביל את המשא ומתן המדיני ויקבל את ההחלטות המדיניות בכל נושא .  לבני מתחילה הערב בסבב התייעצויות עם חברי הכנסת של קדימה והנושא יועבר גם לדיון בסיעת קדימה .
 
הערכות :  קדימה לא תצטרף לממשלת נתניהו
סיעת קדימה תתכנס לישיבה מכרעת ,  שבה ייקבע אם המפלגה תקבל את הצעתו של ראש הממשלה בנימין נתניהו ותצטרף לקואליציה .  הערכות הן כי הסיעה תחליט לדחות את ההצעה

