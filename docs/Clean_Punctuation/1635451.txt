נתניהו : " מעלה אדומים היא חלק מי-ם רבתי "
 לרגל ט"ו בשבט ,  הגיע ראש הממשלה בנימין נתניהו לטעת עצים בגושי ההתיישבות בגדה .  לדבריו , " המסר כאן הוא ברור - אנחנו נוטעים כאן והמקום הזה יהיה חלק בלתי נפרד מישראל "
  ( באדיבות הערוץ הראשון ) 
ראש הממשלה ,  בנימין נתניהו ,  השתתף הבוקר  ( ראשון )  בטקסי נטיעות עצים בגוש עציון ובמעלה אדומים .  בביקורו במעלה אדומים אמר נתניהו כי היום מעלה אדומים ניצבת כחלק מירושלים רבתי ",  עוד הוסיף נתניהו כי  " אנחנו כאן ,  נישאר כאן ,  ונבנה כאן ,  כחלק מירושלים רבתי .  באתי הנה מגוש עציון ,  שערה הדרומי של ירושלים ,  עכשיו אנו במעלה אדומים ,  שערה המזרחי של ירושלים ,  בסמוך לט"ו בשבט אטע עץ גם באריאל כפי שנטענו בה את מכללת אריאל שהפכה עכשיו לאוניברסיטת אריאל .  אני מאחל לכם שכאן ,  בצל העץ שאני נוטע בארץ ישראל ייהנו מהקרירות גם הנינים שלכם ". 
מוקדם יותר הבוקר ,  עת ביקורו בגוש ציון ,  אמר נתניהו גם כאן את המסר שהעביר מאוחר יותר במעלה אדומים  " אנחנו נוטעים כאן ,  אנחנו נישאר כאן ,  אנחנו נבנה כאן ,  המקום הזה יהיה חלק בלתי נפרד ממדינת ישראל לנצח .  לדברי נתניהו , " סביב הדבר הזה יש היום הסכמה לאומית רחבה מאוד בישראל ,  וההכרה בכך מחלחלת בהדרגה לאווירה הבינלאומית .  לנטיעת העץ היום יש חשיבות לשיפור המעמד הבינלאומי הזה אבל הכי חשוב זה מה שאתם עושים כאן בבנייה ,  ביצירה ,  בנטיעה ובגידול ילדנו כאן בהרי ארץ ישראל ". 
בפתח ישיבת הממשלה השבועית הודיע ראש הממשלה כי ייצא היום לגושי ההתיישבות כדי לבצע את הנטיעות הראשונות לקראת ט"ו בשבט .  לדבריו , " אגיע גם לאריאל ,  במקום שנטענו מרכז אוניברסיטאי .  הנטיעות הללו מביעות אחדות לגבי זה שהמקומות האלו יישארו תמיד חלק ממדינת ישראל .  אני מעודד את השרים ואת כולם לטעת בגושים בארצנו ". 
נתניהו גם התייחס לפגישה שקיים הבוקר עם השליח האמריקאי למזרח התיכון ,  ג'ורג' מיטשל .  לדבריו , " נפגשתי עם השליח האמריקאי למזרח התיכון ג'ורג' מיטשל .  הבעתי בפניו את הערכה שממשלת ישראל ואני רוחשים לו ולנשיא ארה"ב ברק אובמה על מאמציהם להניע את תהליך השלום ".  
נתניהו הוסיף : " שמעתי כמה רעיונות מעניינים באופן שבו נוכל לחדש את התהליך .  באופן שיטתי אנו מעוניינים לעשות זאת והבעתי את תקוותי שזה יאפשר את חידוש התהליך .  הפלסטינים צריכים לקבל את הרעיונות ,  ואני מקווה שחשוב לשני הצדדים שיהיה שלום ". 
עוד סיפר נתניהו כי ביום חמישי בערב צלצל לראש צוות ההצלה של ישראל בהאיטי . " אמרתי לו שישראל מודה לו על דרך נפלאה בה הם מצילים חיים ומעלים את קרנה של ישראל ",  אמר . " כשהחלטתי לשלוח את המשלחת ,  חשבתי שהם יצילו חיים ויעלו את קרנה של ישראל לא ידעתי עד כמה .  כל מי שמתרשם מהמיומנויות והנשמה שהם מביעים יודע עד כמה הם מייצגים את מדינת ישראל היפה והאמיתית ". 
עדכון ראשון :  10:25

נתניהו : " מעלה אדומים היא חלק מי-ם רבתי "
 לרגל ט"ו בשבט ,  הגיע ראש הממשלה בנימין נתניהו לטעת עצים בגושי ההתיישבות בגדה .  לדבריו , " המסר כאן הוא ברור - אנחנו נוטעים כאן והמקום הזה יהיה חלק בלתי נפרד מישראל "
 
