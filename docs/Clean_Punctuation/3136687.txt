גבאי תקף את לפיד :  צריך להחליף לא רק את נתניהו אלא גם את דרכו
יו"ר המחנה הציוני ניצל את ישיבת סיעתו בכנסת כדי לצאת נגד פגישותיו של שר האוצר לשעבר עם איש העסקים ארנון מילצ'ן ,  המעורב בתיק 2000 .  לפיד :  צר לי שמפלגת העבודה לא בוחרת באיזה צד היא במאבק בשחיתות
יו"ר מפלגת המחנה הציוני אבי גבאי תקף היום  ( שני )  בישיבת סיעתו את יו"ר מפלגת יש עתיד ח"כ יאיר לפיד על עצם פגישותיו עם איש העסקים ארנון מילצ'ן במהלך כהונתו כשר האוצר .  לדבריו , " לא רק את נתניהו צריך להחליף אלא גם את הדרך שלו ולכן כשלפיד עסק בנושאים הנוגעים לחבר שלו ,  זה דבר שלא צריך לקרות ".  יחד עם זאת הוסיף גבאי כי לפיד  " נהג נכון "  כשהעיד בתיק 2000 וכי פעל  " כמו שמצווה מכל אזרח שמתבקש לבוא לתת עדות במשטרה ". 
בישיבת סיעתו התייחס לפיד למתקפתו של גבאי ואמר כי פעל  " להביא את המקסימום לאזרחי ישראל ".  הוא הוסיף כי צר לו  " על כך שמפלגת העבודה לא בוחרת צד איך ואיפה היא נמצאת במאבק על השחיתות ".  
לפיד הוסיף עוד כי הוא אינו עד מרכזי או עד מפתח בחקירת תיק 2000 .  לפיד הוסיף כי לא סיפר בעבר על שמסר עדות במסגרת חקירת הפרשה מכיוון שהמשטרה ביקשה שלא ידבר על הנושא .  הוא הוסיף כי במהלך כהונתו כשר אוצר דיווח ליועץ המשפטי לממשלה על קשריו עם מילצ'ן .  
לפיד הוסיף כי בביקור שערך אתמול בעיר אופקים נפגש עם תושבים ואלה התביישו לדבריו ב"תהומות שאליהם הידרדר השלטון ".  לדבריו , " האנשים האלה יודעים שהשלטון לא יודע דבר על הבעיות שלהם ,  לא רואה אותם ממטר .  השלטון עסוק מאד בשחיתות .  בסוף זה סיפור פשוט .  יש טובים ויש רעים .  לאזרחי ישראל מגיעה ממשלה שעובדת בשבילם .  מגיעים להם שרים שלא שותקים כמו דגים או יו"ר קואליציה שמתנהג כמו אחרון העבריינים .  הגיע הזמן לתקן ולהתחיל מחדש ".  
בנוסף לחקירות נתניהו התייחס גבאי בישיבת סיעת המחנה הציוני גם לחקירת תיק 4000 ,  העוסק בחברת בזק שבעבר כיהן בה כמנכ"ל ,  ואמר כי עובדיה  " יקרים לו מאוד "  וכי הוא חש  " צער גדול מאוד עבורם ",  בשל ההתפתחות האחרונה בפרשה ,  שבמסגרתה נעצרו בכירים בחברה וכן מקורבים לראש הממשלה נתניהו .
" כואב לי עבור העם שלנו .  על הפגיעה בכלכלה ,  בחופש העיתונות ",  הוסיף . " בשנה האחרונה אני מדבר על התרבות השלטונית המושחתת ,  אנחנו נעקור את התופעה הזו .  ראש ממשלה עם כל כך הרבה פרשיות סביבו לא יכול לתרום למדינת ישראל .  נתניהו הפך לנטל על המדינה ,  כל יום שהוא נשאר בתפקיד הוא נזק למדינה .  אני מחזק מכאן את ידי משטרת ישראל בכל הפרשיות וסומך עליה שהאמת תצא לאור ".  

גבאי תקף את לפיד :  צריך להחליף לא רק את נתניהו אלא גם את דרכו
יו"ר המחנה הציוני ניצל את ישיבת סיעתו בכנסת כדי לצאת נגד פגישותיו של שר האוצר לשעבר עם איש העסקים ארנון מילצ'ן ,  המעורב בתיק 2000 .  לפיד :  צר לי שמפלגת העבודה לא בוחרת באיזה צד היא במאבק בשחיתות

