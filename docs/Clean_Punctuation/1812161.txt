אחרי באר שבע : " כיפת ברזל "  תוצב היום באשקלון
המערכת החדשה תוצב בהוראת שר הביטחון באשקלון ותגן גם על שכנתה מצפון ,  אשדוד .  עד כה ,  טרם הוכרזה כמבצעית ובשלב ראשון תנוע ברחבי הדרום .  המערכת לא צפויה להגן מפני מרגמות
סוללה שנייה של מערכת ההגה מפני טילים  " כיפת ברזל "  צפויה להיות מוצבת היום  ( שני )  על ידי מערך ההגנה האווירית של חיל האוויר באזור אשקלון ,  בהנחיית שר הביטחון ,  במטרה להגן על העיר ועל אשדוד הצפונית לה .  
בשבוע שעבר הוצבה הסוללה הראשונה של מערכת  " כיפת ברזל ",  שנועדה לספק הגנה מפני ירי טילים בעלי טווח בינוני בבאר-שבע .  בימים הקרובים ,  מכ"ם המערכת החדשה באשקלון יבצע סינכרון על האזור בו הוצבו רק לאחר מכן יוכרז כי המערכת נמצאת ב"ניסוי מבצעי ".  
כמו כן ,  וכפי שכבר דווח בעבר ,  גם כאשר המערכת תהיה מבצעית ,  היא לא תעניק הגנה מפני ירי של מרבית פצצות המרגמה הנמצאות ברשות הפלסטינים ,  ברצועת עזה וכן לא נגד רקטות קסאם שנורות ליישובי עוטף עזה .
 שתי המערכות הן הסוללות היחידות שפותחו ברפאל עד כה ומתוכנן כי בחודשים הקרובים הן ינועו במרחב הדרום וכן בצפון הארץ על מנת להשמיש את המערכת לקראת הכרזתה כמבצעית .
" מערכת 'כיפת ברזל' עדיין בשלב ניסיוני ובכל מקרה אין באפשרותנו לפרוס סוללות כך שנוכל להגן על כל בית ,  על כל בית ספר על כל בסיס ועל כל מתקן ",  אמר בשבוע שעבר ראש הממשלה ,  בנימין נתניהו . " המענה האמיתי לאיום הטילים הוא בשילוב של אמצעי תקיפה עם אמצעי הגנה ובעמידה איתנה של הממשלה ושל הציבור ". 
על אף שגורמים בחיל האוויר ניסו להנמיך ציפיות לקראת הצבת המערכת ,  ברור שנפילת רקטת גראד שתעבור את הכיפה תגרור ביקורת קשה נגדה .  מעבר לכך ,  המערכת איננה צפויה ליירט כל רקטת גראד ,  אלא רק את אלה שמערכת המכ"ם תזהה שהם צפוי לפגוע בשטח מיושב או במתקנים אסטרטגיים הפרוסים בדרום .
  ( עדכון ראשון :  23:31 ) 

אחרי באר שבע : " כיפת ברזל "  תוצב היום באשקלון
המערכת החדשה תוצב בהוראת שר הביטחון באשקלון ותגן גם על שכנתה מצפון ,  אשדוד .  עד כה ,  טרם הוכרזה כמבצעית ובשלב ראשון תנוע ברחבי הדרום .  המערכת לא צפויה להגן מפני מרגמות

