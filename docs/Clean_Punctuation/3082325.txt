נתניהו התייחס לראשונה להקפאת עסקת הצוללות : " היא תצא לפועל "
 ראש הממשלה התעקש במהלך ביקורו בבודפשט כי אין לו כל קשר לפרשה ,  והבהיר כי  " העניינים יתבהרו "  ולאחר מכן העסקה תימשך כרגיל .  הוא הגן על עו"ד שמרון ואמר : " הכול יתברר כעורבא פרח ".  על הדיווחים למכירת הצוללות למצרים : " זו החלטה של גרמניה ,  לא שלנו "
 ראש הממשלה בנימין נתניהו התייחס אתמול  ( רביעי )  לראשונה להקפאת עסקת הצוללות עם גרמניה ,  ואמר כי הוא מאמין שהעסקה תצא לפועל . " יש כוכבית בעסקה .  העניינים יתבהרו ואני מאמין שהעסקה תצא לפועל ",  אמר בתדרוך לכתבים המלווים אותו באירופה . " הם מחכים לראות איך החקירה תיגמר .  אחרי שהחקירה תיגמר זה ייחתם .  יש חקירה תנו לחקירה להתבצע ". 
נתניהו התעקש כי אין לו כל קשר לפרשת הצוללות והדגיש כי  " אמרתי לכם שאני לא מעורב בצוללות וכלי השיט .  עכשיו זה מתברר ".  הוא דחה את הטענות והדיווחים לפיהם ישראל אישרה מכירה של הצוללות הגרמניות למצרים ואמר כי  " זו לא החלטה של ישראל אלא של גרמניה .  לא החלטתנו לאשר או לא לאשר .  הבענו את עמדתנו וכל דבר אחר שמדברים בו פומבית זה חוסר אחריות ".  הוא הדגיש כי  " אני אחראי לביטחון ישראל .  הרצון לפגוע בי עובר כל גבול ונוגע עכשיו בביטחון ישראל וזה חסר אחריות .  אין פה מיליונים  הפרקליט הגיס והכיס זה מת - זה צלל למצולות ".  
בהתייחס למעורבות עורך דינו ומקורבו דוד שמרון בפרשת הצוללות נתניהו אמר כי  " לא היה לי מושג לגבי מעורבות שמרון  כשייגמר אגיד את דעתי ".  ראש הממשלה סירב להביע עמדה מוסרית או ערכית בנוגע לפרשת הצוללות ואמר כי  " אני לא יודע מה השחיתות ומה לא שחיתות בפרשת הצוללות .  ההחלטות בתוך המערכת היו שקופות וענייניות .  אני לא שופט את האנשים - יש חזקת חפות .  לא יודע אם יצא או לא יצא משהו מזה .  מי אמר לכם שיש שחיתות ?  תראו לי אדם אחד שהורשע .  על מה אתם מדברים ?  שמרון יתברר כעורבא פרח .  זה היה המוקד ". 
נתניהו התייחס גם למקורבו ,מנכ"ל משרד התקשורת שלמה פילבר ,  ומעורבותו בפרשת בזק . " אני מכיר את שלמה כאיש ישר וערכי .  אני יודע שהחלטות שהיינו אמורים לקבל  אף החלטה לא היטיבה עם בזק ואף אחת לא נגועה בניגוד עניינים .  לאדם יש את חזקת החפות .  הכול זה עננות במטרה לייצר עננה של משהו ".  
נתניהו התעקש כי  " הממלכתיות שלי לא נעלמה ,  היא כאן והיא טובה .  וההחלטות שלי ענייניות לחלוטין .  העניין לא ההתקפות של ראש הממשלה על התקשורת אלא של התקשורת על ראש הממשלה .  זה בהיקפים חסרי תקדים .  אתם לא יכולים לרחוץ בנקיון כפיכם .  נבנתה עלילה והיא צוללת למצולות ".  
בנוגע למצב בהר הבית ,  אמר ראש הממשלה כי  " אין כרגע שום שינוי "  בנוגע להחלטה להציב מגנומטרים בכניסה אליו וכי  " לא התקבלה כל החלטה שונה עד כה ".  נתניהו צפוי לקיים התייעצות ביטחונית הערב בסוגיית המגנומטרים והביטחון בהר הבית ,  לאחר שמוקדם יותר היום קיים התייעצות בהשתתפות השר לביטחון פנים גלעד ארדן וגורמים ביטחוניים נוספים .  
נתניהו אמר לכתבים המלווים אותו בביקורו באירופה כי ישראל נמצאת בקשר שוטף עם ירדן והעולם הערבי בנושא הצבת המגנומטרים והשבת השקט להר הבית ,  והסביר שלא מדובר בשינוי הסטטוס קוו . " אנחנו מצפים שכולם ייתרמו להחזרת השקט .  צריך להתייחס לעובדות ולאמת - אין כאן שינוי בסטטוס קוו אלא ניסיון למנוע הישנות של תקיפה בנשק ואלימות בהר הבית ".  נתניהו ציין כי בתחילת השבוע במהלך ביקורו בפריז ביקר במגדל אייפל וגם שם הוצבו מגנומטרים חדשים בעקבות השינויים הביטחוניים .
  ( עדכון ראשון :  19:00 )  

נתניהו התייחס לראשונה להקפאת עסקת הצוללות : " היא תצא לפועל "
 ראש הממשלה התעקש במהלך ביקורו בבודפשט כי אין לו כל קשר לפרשה ,  והבהיר כי  " העניינים יתבהרו "  ולאחר מכן העסקה תימשך כרגיל .  הוא הגן על עו"ד שמרון ואמר : " הכול יתברר כעורבא פרח ".  על הדיווחים למכירת הצוללות למצרים : " זו החלטה של גרמניה ,  לא שלנו "
 
