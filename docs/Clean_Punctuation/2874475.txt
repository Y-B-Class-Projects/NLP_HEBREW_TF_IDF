פרשת מעון ראש הממשלה :  וינשטיין הורה על חקירה פלילית
היועץ המשפטי לממשלה אימץ את המלצות פרקליט המדינה וראש אגף החקירות ,  והורה על חקירת עניינים שנוגעים להתנהלות המעונות .  במוקד החקירה :  הסמנכ"ל עזרא סיידוף ,  שצפוי להיחקר באזהרה .  בשלב זה ,  בני הזוג נתניהו לא יזומנו לחקירה
היועץ המשפטי לממשלה ,  יהודה וינשטיין ,  החליט היום  ( שני )  כי יש מקום לפתוח בחקירה פלילית בנוגע להתנהלות מעונות ראש הממשלה .  וינשטיין אימץ את המלצותיהם של פרקליט המדינה ,  שי ניצן ,  וראש האגף לחקירות ולמודיעין במשטרת ישראל ,  ניצב מני יצחקי .  החקירה תנוהל ביחידה להב 433 ,  ותלווה על ידי פרקליטות ירושלים .  
במוקד החקירה יעמדו סמנכ"ל נכסים ומשאבי אנוש במעון ,  עזרא סיידוף ,  שעליו העיד אב הבית לשעבר במעון ,  מני נפתלי ,  כי סיידוף ידע  " לסייע ולעגל פינות כשנתבקש לעשות זאת ".  לטענתו ,  הוא אף הורה להוציא חשבוניות פיקטיביות .  בהמשך צפויים חומרי החקירה לעבור לנציבות שירות המדינה ,  כדי לבחון את המשך העסקתו של סיידוף כסמנכ"ל במשרד ראש הממשלה .  החקירה תתמקד בתשלומים לקבלנים במעונות ראש הממשלה ,  על בסיס דוח מבקר המדינה שפירט את הליקויים .  
עוד צפוי להיחקר החשמלאי אבי פחימה ,  וסוגיית העסקתו בביתם הפרטי של משפחת נתניהו בקיסריה ,  ריהוט הגן שהועבר מהמעון לבית הפרטי ומקרים נוספים שעלו בעדותו של נפתלי ובמשטרה חושדים כי עלולים להיות פליליים .  בין היתר ,  במשטרה יבחנו כיצד צבר הזוג נתניהו חובות פרטיים לעובדי המעון ,  אשר המדינה כיסתה אותם במקום השניים .  מדובר בהוצאות קטנות ובהוצאות על שיפוצים ,  אשר שילמו מאבטחי ראש הממשלה מכיסם .  
בשלב זה אין כוונה לזמן לחקירה את בני הזוג נתניהו ,  לאחר שבתום הבדיקה התברר לכאורה כי ראש הממשלה לא היה מעורב בקבלת ההחלטות ובאירועים שנבדקו .  בפרשת הבקבוקים אין חשד לפלילים ,  והיא לא צפויה להיחקר .
 וינשטיין הורה על חקירה פלילית ,  לאחר שהמשטרה אספה עדויות משורת בעלי מקצוע במעון ראש הממשלה .  הבדיקה החלה זמן קצר לאחר פרסום הדוח ,  אולם וינשטיין השהה את ההליכים עד לאחר הבחירות ,  כדי שהחקירה לא תשפיע על תוצאותיהן .  לאחר הבחירות ,  החלו במשטרה לגבות עדויות שעיקרן במעגלים חיצוניים במעון ראש הממשלה ,  ושמו של סיידוף עלה במהרה כחשוד המרכזי .  הוא צפוי להיחקר באזהרה ,  כאשר בשלב זה במשטרה ובלשכת היועץ המשפטי בוחנים אם יש צורך בכך ובלקיחת עדות מרעיית ראש הממשלה ,  שטענות כלפיה עלו גם כן בדוח המבקר .
 בא כוחו של סיידוף ,  עו"ד גדי טל ,  סרב להגיב .  

פרשת מעון ראש הממשלה :  וינשטיין הורה על חקירה פלילית
היועץ המשפטי לממשלה אימץ את המלצות פרקליט המדינה וראש אגף החקירות ,  והורה על חקירת עניינים שנוגעים להתנהלות המעונות .  במוקד החקירה :  הסמנכ"ל עזרא סיידוף ,  שצפוי להיחקר באזהרה .  בשלב זה ,  בני הזוג נתניהו לא יזומנו לחקירה

