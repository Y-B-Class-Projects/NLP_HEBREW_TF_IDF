תערוכה ייחודית בכנסת מציינת 50 שנה למשפט אייכמן
את התאריך בו נקרא פסק הדין של אדולף אייכמן ציינו השנה בכנסת באמצעות תערוכה החושפת פריטים ומסמכים ממבצע לכידתו של הבכיר הנאצי .  בפתיחת התערוכה אמר נתניהו : " עם ישראל חי "
  ( צילום :  גדעון צנטנר ,  עריכה :  אמיר קוטיגרו )  
תערוכה ייחודית החושפת עשרות פריטים ומסמכים מקוריים ממבצע לכידתו של הבכיר הנאצי אדולף אייכמן ,  נחנכה אמש  ( שני )  בכנסת ,  סמוך לאולם שאגל בכניסה המרכזית למשכן ,  במעמד ראש הממשלה בנימין נתניהו ויו"ר הכנסת ,  ראובן  ( רובי )  רבלין .  בפתיחת התערוכה ,  המציינת 50 שנה ליום בו נקרא פסק הדין במשפט אייכמן ,  נשא נתניהו דברים ברוח אקטואלית : " יש צוררים חדשים אבל הלקחים בעקבות משפט אייכמן יעמדו לנו לעד - עם ישראל חי ".  
" אני זוכר כילד את החדשות על לכידת אייכמן ואת המשפט שעשה עלי רושם עצום ",  סיפר נתניהו , " אני זוכר את העדויות ואת הפריצה הגדולה של הזיכרון והאימה כשהבנו שאנחנו עושים צדק ,  זה מה שהרשים אותי יותר מכל ".  לדבריו של ראש הממשלה , " הגענו לכאן ועשינו צדק מזערי ביחס לפשע אבל בעל סמליות עצומה ,  האומרת שמי שרוצח מיליונים - יישא במחיר ,  ושלמדינת ישראל יש זרוע ארוכה ".  בהמשך דבריו ,  העביר נתניהו מסר מרומז לאויביה החדשים של מדינת ישראל , " ההיסטוריה אינה קופאת על שמריה ,  ויש צוררים חדשים אבל הלקחים בעקבות משפט אייכמן יעמדו לנו לעד .  ביום הזה ,  יוסי פלד  ( יוזם התערוכה )  ,  אתה עושה צדק בחסות יו"ר הכנסת .  חשבתי מה לכתוב ומה שעלה לי זה 'עם ישראל חי' ".  
גם ריבלין נשא דברים בפתח התערוכה ,  ואמר כי  " הפתרון הסופי היה מתוחכם ושטני .  הוא שאף גם לטשטש עדויות .  בשנים הראשונות אחרי השואה עם ישראל היה עסוק במלאכת התקומה ,  הטראומה עוד היתה מוחשית .  משפט אייכמן הוא שפרץ את סכר השתיקה ".  הוא הוסיף כי  " המזימה הנאצית השטנית להשמיד גם את הראיות לא צלחה .  התערוכה המוצבת בכנסת היא עדות על העדות ,  שהכל נעשה במשפט .  בהצבת התערוכה היא מצהירה שדינם של המבקשים לכלותינו יהיה רע ומר ". 
בתערוכה מוצג התא שבו ישב אייכמן ,  יחד עם הכיסא ,  השולחן ושני כסאות השוטרים ,  תמונות של אייכמן ,  של ביתו ומייצגים נוספים .  

תערוכה ייחודית בכנסת מציינת 50 שנה למשפט אייכמן
את התאריך בו נקרא פסק הדין של אדולף אייכמן ציינו השנה בכנסת באמצעות תערוכה החושפת פריטים ומסמכים ממבצע לכידתו של הבכיר הנאצי .  בפתיחת התערוכה אמר נתניהו : " עם ישראל חי "
 
