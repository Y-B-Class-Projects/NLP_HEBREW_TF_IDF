נתניהו על פסיקת בג"ץ : " נמשיך לטפל במסתננים "
 ראש הממשלה התייחס לקביעת בג"ץ באשר ליוזמתו לטיפול בזרים ,  שנקבע שאינה מידתית ופוגעת בחירות האדם . " ניישב את ההחלטה עם המשך המדיניות ".  לבני : " אין לפגוע במעמד בג"ץ "
 ראש הממשלה בנימין נתניהו התייחס היום  ( שני )  לפסיקת בג"ץ ,  שדחתה את יוזמתו להחזיק מסתננים במעצר במשך שלוש שנים .  בפסיקה נקבע כי מדובר בהסדר לא חוקתי שפוגע בחירות . " אני נחוש להמשיך ולהוביל את פעולות הממשלה לטיפול בתופעת ההסתננות ",  אמר ראש הממשלה .  לדבריו , " לצד כיבוד החלטת בג"ץ ,  אני מתכוון למצוא יחד עם שר הפנים והיועץ המשפטי לממשלה דרכים שיתיישבו עם החלטת בג"ץ ויאפשרו את מימוש המדיניות הנחושה שלנו שבלמה את ההסתננות והשיבה כבר אלפי מסתננים ". 
שרת המשפטים ,  ציפי לבני ,  אמרה בעקבות הזעם מימין לאחר החלטת בג"ץ ,  כי תתנגד לכול ניסיון לנצל את הפסיקה כדי להחליש את מעמד בית המשפט העליון . " בבעיית המסתננים הבלתי חוקיים צריך לטפל בכלים חוקיים ",  אמרה לבני .  לדבריה , " מותר לחלוק ולמתוח ביקורת עניינית על החלטות בג"ץ אבל לא להשתלח ולהתלהם באופן שפוגע במעמדו המיוחד והחיוני במשטר דמוקרטי ".  
" מסתבר שאי אפשר לכלוא בני אדם חפים מפשע לשלוש שנים ללא משפט - לא הפתעה גדולה לכל מי שחי בעולם המערבי ,  כן הפתעה גדולה לממשלת ישראל ",  אמרה בתגובה יו"ר הוועדה המיוחדת לבעיית העובדים הזרים ,  ח"כ מיכל רוזין ממרצ . " אני מברכת על החלטת בית המשפט העליון לעצור בקול גדול ופה אחד את החקיקה האנטי-דמוקרטית של הממשלה ,  שרומסת את חוק יסוד :  כבוד האדם וחירותו אבל גם את כל הערכים שהחברה הישראלית מושתתת עליהם ,  ומקווה שזו רק תחילתה של דרך ארוכה לביטול המדיניות האכזרית והלא קבילה בה נתקלים כיום מבקשי המקלט שבינינו ",  אמרה רוזין .  
גם במפלגת העבודה בירכו על ההחלטה .  יו"ר האופוזיציה ח"כ שלי יחימוביץ' אמרה כי  " בג"ץ שב והציב רף מוסרי לאומי ברור ומדויק .  חוק המסתננים סתר עמוקות את היותה של ישראל מדינה דמוקרטית ,  והמצב שבו הותר לעצור אדם לשלוש שנים אך ורק מתוקף החלטה מנהלית שרירותית ,  סתר זכויות אדם בסיסיות ".  לדבריה , " שופטי בג"ץ קבעו כי התיקון לחוק לפיו ניתן להחזיק מסתננים במשמורת לתקופה של לפחות שלוש שנים ,  פוגע באופן שאינו מידתי בזכות החוקתית לחירות הקבועה בחוק יסוד :  כבוד האדם וחירותו ".  
במפלגות הימין ,  לעומת זאת ,  לא קיבלו את ההחלטה בשלוות נפש .  יו"ר ועדת הפנים בכנסת ,  ח"כ מירי רגב  ( הליכוד-ביתנו )  אמרה כי  " יש שופטים בירושלים אבל הכאב הוא בדרום תל אביב .  זו החלטה מנותקת ממה שקורה בשטח ויום עצוב לתושבי דרום תל אביב ". 
יו"ר הכנסת ,  יולי אדלשטיין ,  אמר כי  " לנגד עיני חברי הכנסת צריכים לעמוד כאבם וזעקתם של תושבי דרום תל אביב ,  אילת ומקומות נוספים .  לכן ,  עם כינוס מושב החורף על הכנסת להתגייס לחקיקה אינטנסיבית ומידתית שתביא לפתרון מצוקתם של האזרחים בישראל מחד ותעמוד במבחנו של בג"ץ מאידך ". 
סגן השר במשרד ראש הממשלה ,  ח"כ אופיר אקוניס אמר כי  " מדובר בהחלטה מצערת שלא הייתה מתקבלת אם אחד מהשופטים שישבו בהרכב היה גר בדרום תל אביב ,  אילת או ערד .  בישראל מתפתח דפוס מסוכן שבו כל החלטה ממשלתית שמתווה מדיניות ,  נתקלת בעתירה של השמאל הקיצוני לבג"ץ - ומתקבלת ". 
שר הפנים לשעבר ,  ח"כ אלי ישי  ( ש"ס )  אמר אחר ההחלטה כי  " עד לעת האחרונה הייתה ישראל יעד מבוקש עבור מסתנני העולם .  מציאות זו השתנתה בתקופתי כשר הפנים וזאת על ידי בניית הגדר ,  הקמת מתקני השהייה והעברת חוק המסתננים ,  פעולות שהביאו לירידה דרסטית במוטיבציית המסתננים להיכנס לארץ .  כל ניסיון או דרישה להסיר אחד מאמצעי הגנה אלו ,  עלול ועשוי לפגוע במטרה הראשית ,  שהינה שמירת ישראל כמדינה יהודית ".  
יו"ר הקואליציה ,  ח"כ יריב לוין ,  אמר בעקבות פסיקת בג"ץ כי  " בית המשפט העליון שבר היום שיא חדש של הפקרות בהחלטה מטורפת אשר תהפוך את ישראל ממדינה יהודית למדינת כל מהגריה .  הכנסת חייבת לשוב ולחוקק את החוק ,  ולשים סוף לאקטיביזם של בג"ץ הנעשה בחוסר סמכות מוחלט ". 
בג"ץ ביטל החוק שמאפשר לעצור זרים ל-3 שנים 

נתניהו על פסיקת בג"ץ : " נמשיך לטפל במסתננים "
 ראש הממשלה התייחס לקביעת בג"ץ באשר ליוזמתו לטיפול בזרים ,  שנקבע שאינה מידתית ופוגעת בחירות האדם . " ניישב את ההחלטה עם המשך המדיניות ".  לבני : " אין לפגוע במעמד בג"ץ "
 
