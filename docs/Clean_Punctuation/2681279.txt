הגרעין האיראני :  לתקוף או לדבר ? 
כבכל שבוע ,  יערה מביאה לכם את הכותרות של המבוגרים בלי לשעמם ובלי לבלבל
לפני כמה שנים הסתבך ראש הממשלה לשעבר ,  אהוד אולמרט ,  בפרשיית שוחד :  בזמן שכיהן כראש עיריית ירושלים ,  הוא קיבל כספים מבכיר בפרוייקט בניה שנקרא  " הולילנד ".  היום אולמרט ימסור את עדותו בבית המשפט ,  בתיק שנמשך כבר שנים .  מן הסתם מדובר במקרה קשה ביותר ,  שכן קבלת שוחד על ידי ראש ממשלה לשעבר ובכיר בפוליטיקה הוא דבר מאוד נפיץ ומביך ,  שכולנו היינו מעדיפים שלא היה קורה .  
זה לא סוד שישראל ואיראן לא ממש אוהבות אחת את השניה .  אבל מה שקורה בין אובאמה ,  נשיא ארצות הברית ,  לרוחאני ,  נשיא איראן ,  הוא כן סוד :  רכילות במסדרונות הממשלה והאו"ם רומזת על כך שנרקם משהו בין איראן לארצות הברית :  מסתבר שאובאמה רוצה להתמקד בשיחות דיפלומטיות עם איראן בנושא הנשק הגרעיני שלה ,  בעוד שישראל מדברת על תקיפה פיזית .  היום ביבי נוסע לדבר בעצרת המרכזית של האו"ם ולהגן שם על עמדתה של ישראל .  בנוסף ,  יש כאלה שמעלים את הטענה  למה המדינות שמתנגדות לגרעין האיראני הן דווקא מדינות שיש להן בעצמן גרעין ?  
כל כמה חודשים עניין ברית המילה עולה לכותרות באירופה ,  ובעקבות כך גם אצלנו .  בעיקרון ,  מה שקורה הוא שמפלגה או חבר פרלמנט באיזושהי מדינה אירופאית מעלה הצעת חוק שמבטלת את האפשרות לבצע ברית מילה  אקט שכולנו מכירים ושמבוצע בקהילות יהודיות ומוסלמיות .  הטענות המרכזיות שמעלים המתנגדים לברית מילה הן שזה נעשה לילד רך שלא יכול לבחור האם הוא רוצה או אינו רוצה לעבור את ההליך הזה ,  וכי מיתוסים נושנים לפיהם עורלה מגבירה את הסיכוי למחלות מין או לזיהומים הופרכו כבר מזמן .  בנוסף ,  מוכח מדעית שערלים נהנים יותר מהאורגזמות שלהם .  
הפעם הכותרות עלו לגבי שוודיה :  מפלגת ימין קיצוני פאשיסטית העלתה הצעת חוק לאסור על ברית מילה ,  דבר שפחות ישפיע על הקהילות היהודיות המועטות בשוודיה ויותר על הקהילות המוסלמיות .  בהצעת החוק נטען כי ההליך מסוכן וכי תינתן האפשרות לעבור אותו רק כאשר מדובר בניתוח רפואי .  

עד כאן להפעם ,  נתראה בשבוע הבא עם עוד ידיעות מעניינות !  

הגרעין האיראני :  לתקוף או לדבר ? 
כבכל שבוע ,  יערה מביאה לכם את הכותרות של המבוגרים בלי לשעמם ובלי לבלבל

