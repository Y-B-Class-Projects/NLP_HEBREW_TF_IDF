 " המפתח לשלום - הכרה בישראל כיהודית "
 רה"מ חזר בטקס האזכרה לחוזה המדינה על דרישתו מהפלסטינים להכיר בישראל כמדינה יהודית . " אני מייחל ליום שהפלסטינים יגידו :  'אנו מכירים בזכות העם היהודי על הארץ הזו ואנו נחיה לצדכם'
 ( באדיבות ערוץ 1 ) 
ראש הממשלה בנימין נתניהו אמר הערב  ( ראשון )  בטקס לציון 105 שנה למותו של חוזה המדינה בנימין זאב הרצל שנערך בהר הרצל בירושלים ,  כי  " בעיית הקיום של עמנו במשך גלותינו היתה היעדר מדינה משלנו .  הליקוי הזה חשף את היהודים להתקפות אינספור ולהתבוללות מתמשכת שלא היה להם מענה אמיתי לפניהם .  על כן אמר הרצל ,  50 שנה לפני השואה :  הפיתרון לבעיית הקיום של היהודים הוא הקמת מדינה לעמנו בארץ ישראל .  הרצל לא המציא את הבעיה היהודית ,  אבל הוא היה הראשון שראה את הבעיה במלוא חומרתה והוא היה הראשון שהציע פיתרון מדיני מעשי שלטובתו גייס את כל העמים ". 
לדברי ראש הממשלה , " אותן שתי מילים 'מדינת היהודים' הן גם אותן שתי מילים שמהוות את שורש הסכסוך ביננו לבין שכנינו ,  אבל הן מהוות גם את המשכו ופתרונו .  המפתח לשלום הוא בהכרה המופרשת והחד משמעית מצד הפלסטינים בישראל כמדינת היהודים ".  נתניהו הדגיש ,  כי  " על הפלסטינים לזנוח את הדרישה ליישב בישראל את צאצאי הפליטים או לקעקע בשלבים את שטח המדינה לאחר שיושג הסכם שלום ".   
" אני מייחל ליום שהמנהיגים של הפלסטינים כולם יתייצבו מול עמם ויגידו דברים אלה :  'אנו מכירים בזכות העם היהודי על הארץ הזו ואנו נחיה לצדכם' ",  אמר נתניהו . " ברגע שזה ייאמר ייפתח פתח עצום לשלום משום שהמנהיגות הפלסטינית תגיד לעמה שזו לא רק כוונתם ,  אלא צריכה להיות גם כוונתו ".  נתניהו המשיך ואמר כי  " הרצל הגיע למסקנה שרק כינונה של מדינה יהודית ריבונית עם כוח מגן משלה תגאל את היהודים מחולשתם הכרונית ותאפשר להם לשוב לשלוט בגורלם ".  

" המפתח לשלום - הכרה בישראל כיהודית "
 רה"מ חזר בטקס האזכרה לחוזה המדינה על דרישתו מהפלסטינים להכיר בישראל כמדינה יהודית . " אני מייחל ליום שהפלסטינים יגידו :  'אנו מכירים בזכות העם היהודי על הארץ הזו ואנו נחיה לצדכם'

