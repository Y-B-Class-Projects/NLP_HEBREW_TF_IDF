שלום : " טעות להקפיא את הבנייה בהתנחלויות "
 המשנה לרה"מ מתח ביקורת על נתניהו בעקבות הכוונה לבצע הקפאת התנחלויות בעת הנוכחית .  הדברים נאמרו בכנס של הליכוד שבו השתתפו גם כמה ח"כים ממורדי התנועה
המשנה לראש הממשלה והשר לפיתוח הנגב והגליל סילבן שלום ,  מתח הערב  ( ראשון )  ביקורת על ראש הממשלה בנימין נתניהו בעקבות הכוונה להקפיא את הבנייה בהתנחלויות בעת הנוכחית .  כך דווח בקול ישראל .  בטקס הרמת כוסית עם פעילי תנועת הליכוד שהתקיים ברמת גן ,  אמר השר שלום כי  " הקפאת ההתנחלויות כתנאי לפגישה פירושו תשלום המחיר הסופי עוד לפני תחילת המשא ומתן וזה דבר שלא יעלה על הדעת ". 
השר שלום הדגיש כי הוא תומך בקידום התהליך המדיני וכי יש לנהל את המגעים בשקט .  השר מיכאל איתן אמר בכינוס כי כל חברי הליכוד מכירים בזכותם של היהודים לשבת בכל מקום בארץ ישראל .  באירוע השתתפו גם כמה מחברי הכנסת המזוהים עם האגף הימני בליכוד ובתוכם חברי הכנסת ציפי חוטובלי ודני דנון ויו"ר הכנסת ראובן ריבלין .  
מאז שנודע כי ממשלת נתניהו תשקול להקפיא את הבנייה בהתנחלויות ,  החריפו העימותים בקרב חברי תנועת הליכוד סביב הנושא .  לפני כשבועיים כינסו אנשי חברת הכנסת ציפי חוטובלי מפגש שבו השתתפו כ-20 נציגים ממנהיגי המתנחלים .  מטרת המפגש היתה למצוא על פי אנשי חוטובלי  " מחנה משותף ולמצוא דרכים למניעת הקפאת הבנייה בהתנחלויות ". 
אנשי חוטובלי הוסיפו כי בסיום הפגישה הוחלט להקים  " שדולה למען יש"ע ",  וכן להיערך למאבק הסברתי נגד הקפאת הבנייה ופינוי המאחזים .  הפורום החליט להמשיך ולהיפגש לקביעת דרכי פעולה עתידיות .
 ח"כ דני דנון ביקש לפני כשבוע מראש הממשלה נתניהו להעלות את נושא הבנייה בגדה המערבית לדיון בסיעת הליכוד בקבינט ובממשלה ,  שכן לטענתו הליך קבלת ההחלטות כיום מהווה פגיעה בדמוקרטיה . " מקורביך לא נבחרו על ידי הציבור בישראל ,  יש להביא את נושא הבנייה ביהודה ושומרון לדיון בקבינט ובממשלה ",  אמר דנון .
 בהופעה ב"שבת תרבות "  בתיאטרון חולון בשבת האחרונה ,  אמר שר החינוך גדעון סער כי  " הליכוד הוא לא מפלגה קיצונית אלא תנועה ממלכתית .  לא ניתן לגורמים שאינם מבינים את מורכבות המצב לפגוע במעמדו של ראש הממשלה ,  בנימין נתניהו ,  בו בחרנו להוביל את ישראל בתקופה כה מורכבת ".  
שר החינוך הוסיף כי  " ההתקפה של אבו מאזן אתמול על החלטת נתניהו לאשר בניית מאות יחידות דיור חדשות ביהודה ושומרון היא עדות לכך שנתניהו שומר היטב על מכלול האינטרסים הלאומיים של ישראל ". 

שלום : " טעות להקפיא את הבנייה בהתנחלויות "
 המשנה לרה"מ מתח ביקורת על נתניהו בעקבות הכוונה לבצע הקפאת התנחלויות בעת הנוכחית .  הדברים נאמרו בכנס של הליכוד שבו השתתפו גם כמה ח"כים ממורדי התנועה

