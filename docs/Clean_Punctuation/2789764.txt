עריקאת : " חמאס הוא דאעש ?  נתניהו הוא אל-בגדאדי "
 בתגובה לנאומו של ראש הממשלה בעצרת האו"ם ,  טען בכיר הרשות הפלסטינית : " נתניהו רוצה שנקרא לישראל 'המדינה היהודית' ,  ותומך במתנחלים הטרוריסטים ,  שפועלים כמו אנשי 'המדינה האיסלאמית "
 ראש צוות המשא ומתן הפלסטיני ובכיר הרשות ,  סאיב עריקאת ,  הגיב היום  ( שלישי )  בחריפות לנאומו של ראש הממשלה בנימין נתניהו בעצרת האו"ם ולהשוואה שעשה בין ארגון חמאס לארגון  " המדינה האיסלאמית "   ( דאעש )  .  סוכנות הדיעות הצרפתית דיווחה כי עריקאת השווה את נתניהו למנהיג דאעש . 
" נתניהו מנסה להשתמש בפחד מפני 'המדינה האיסלאמית' ,  בהנהגתו של עומאר אל-בגדאדי ,  אך הוא שוכח שהוא מנהיג בעצמו את 'המדינה היהודית' ",  אמר עריקאת , " הוא מנסה להפוך את הסכסוך באזור מעימות פוליטי לסכסוך דתי .  הוא רוצה שנקרא לישראל 'מדינה יהודית' ותומך במתנחלים הטרוריסטים ,  שהורסים ,  משמידים ושורפים מסגדים וכנסיות ,  כפי שאנשיו של אל-בגדאדי רוצחים וזורעים פחד ".  
עוד בוואלה !  חדשות :  לבני נפגשה עם קרי : " ממשיכים לחפש רעיונות ודרכי פעולה"ארה"ב על דברי נתניהו באו"ם :  חמאס אינו דאעשגלאון : " בשביל מסע התבכיינות לא צריך לנסוע לאו"ם "  
לדברי עריקאת ,  בנאומו אמש , " נתניהו סגר לחלוטין את הדלת בפני התקדמות לקראת פתרון של שתי מדינות בגבולות 67' ,  והוא מסרב לכל פתרון מדיני רציני ".  
בנאומו בפני באי העצרת הכללית של האו"ם ,  טען נתניהו כי הלחימה של ישראל נגד חמאס במהלך מבצע  " צוק איתן "  דומה לפעילות הקואליציה העולמית שמובילה ארצות הברית נגד דאעש בעיראק ובסוריה . " חמאס הוא דאעש ,  ודאעש הוא חמאס ",  הצהיר נתניהו .
" חמאס חולק את אותן שאיפות גלובליות של עמיתיו האיסלאמיסטים הקיצונים ",  הוסיף ראש הממשלה . " כאשר האסלאם הקיצוני מצליח במקום מסוים ,  הוא מתעצם בכל מקום .  כאשר הוא סופג פגיעה במקום אחד ,  הוא נסוג לאחור בכל מקום .  זו הסיבה שמאבקה של ישראל בחמאס איננו רק המאבק שלנו .  זהו המאבק שלכם .  ישראל נלחמת היום מול קנאות שמדינותיכם עלולות להתמודד מולה מחר ".  
בדבריו ,  הדגיש נתניהו כי הוא רואה ברשות הפלסטינית אחראית ל"פשעי המלחמה "  שמבצע חמאס : " אני אומר ליו"ר אבו מאזן - אלה הם פשעי המלחמה שבוצעו על ידי החמאס ,  שותפך לממשלת האחדות הלאומית שאתה עומד בראשה ושאתה אחראי עליה .  אלה הם פשעי המלחמה האמתיים שהיה עליך לחקור ולגנות מעל במה זאת בשבוע שעבר ". 
דוברת מחלקת המדינה האמריקנית ,  ג'ן סאקי ,  מיהרה להגבי אמש לדבריו של נתניהו בנוגע לחמאס ולדאעש ,  והצהירה כי  " אנו מאמינים ששניהם ארגוני טרור ,  אך חושבים שדאעש מהווה איום אחר לארצות הברית ",  אמרה . " אנו לא מאמינים שנתניהו או מישהו אחר בישראל מציע שארצות הברית תוציא לפועל מתקפה צבאית נגד חמאס ". 
בנוגע לתהליך השלום בין ישראל לפלסטינים ,  הוסיף דובר הבית הלבן ,  ג'וש ארנסט : " למנהיגים הישראלים והפלסטינים יש אינטרס להתקדם .  לאף אחד מהצדדים אין אינטרס בסטטוס קוו הקיים .  הדבר ידרוש מהמנהיגים הללו להחליט החלטות קשות ,  שאף אחד אחר לא יכול להחליט במקומם ,  אבל הן הדבר הנכון לעשות ".  

עריקאת : " חמאס הוא דאעש ?  נתניהו הוא אל-בגדאדי "
 בתגובה לנאומו של ראש הממשלה בעצרת האו"ם ,  טען בכיר הרשות הפלסטינית : " נתניהו רוצה שנקרא לישראל 'המדינה היהודית' ,  ותומך במתנחלים הטרוריסטים ,  שפועלים כמו אנשי 'המדינה האיסלאמית "
 
