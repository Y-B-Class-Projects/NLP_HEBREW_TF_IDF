רה"מ על משאל העם : " סומך על החלטת הציבור "
 רה"מ התייחס לחוק משאל העם והעריך כי אם יובא הסכם שלום בעל השלכות לאומיות להכרעת הציבור ,  העם בישראל יחליט בתבונה .  לעומתו ,  שר הביטחון הזהיר מפני הצגת ישראל כסרבנית שלום
 ( צילום :  נועם אשל ושי מכלוף ,  עריכה :  יאיר דניאל ) 
ראש הממשלה בנימין נתניהו התייחס בצהרים  ( שלישי )  לחוק  " משאל העם "  שאושר אתמול בכנסת ולפיו ייערך משאל עם לפני נסיגה משטחים המצויים בריבונות ישראלית ,  אלא אם כן יושג רוב של 80 ח"כים למהלך .  בביקור בתעשייה האווירית ליד נתב"ג ,  אמר נתניהו כי  " מי שרוצה להביא הסכם עם השלכות לאומיות חשובות מאוד לאינטרסים של עם ישראל ,  לא צריך לחשוש להביא את ההסכמים הללו בפני העם .  זה הדבר הדמוקרטי ,  הנכון והאחראי ". 
ראש הממשללה הוסיף כי  " אני חושב שחוק משאל העם שעבר אתמול בכנסת הוא חשוב ביותר .  הוא מבטיח שלא יהיו מתחים בעם .  שאם ניכנס לתהליך שלום ,  אפילו כזה שיכול להניב תוצאות היסטוריות ,  הציבור יודע שבסופו של דבר הוא יחליט ,  לא תמרון פרלמנטרי ,  לא רוב מזדמן ,  אלא העם יחליט ואני סומך על עם ישראל .  אני חושב שזה עם חכם ,  נבון ,  ואני משוכנע שאם נביא בפניו הסכם הוא יעבור ". 
גם שר הביטחון אהוד ברק התייחס לאישורו של החוק .  בנאום שנשא בפני ראשי המועצות האזוריות בכנס ברמת נגב הזהיר שר הביטחון מפני ההשלכות של החוק על תדמיתה של ישראל בזירה הבינלאומית ואמר : " אני לא בטוח שהחוק הזה דרוש לנו ויכול להיות גם מצב שהוא ישמש בידי חלק מיריבינו כדי להציג שישראל שמה כבלים ומכשול לתהליך השלום ",  אמר ברק .  
שר הביטחון הוסיף כי ישראל והפלסטינים חייבים להיפרד זה מזה . " שתי מדינות לשני עמים זו לא רק סיסמא ,  זו מציאות שצריכה להיות בשטח .  בין הירדן לים חיים 11 מיליון אזרחים עם 7.5 מיליון יהודים ו-3.5 מיליון פלסטינים .  אם אנחנו לא נפרדים ,  אם תהיה רק ישות מדינית אחת בין הים עד לירדן הישות הזאת בהכרח תהיה או לא דמוקרטית או לא יהודית .  כי אם הבלוק הפלסטיני יצביע לכנסת המדינה תהיה דו לאומית ,  אפילו אם נקרא לה מדינת העם היהודי ברוח מלכות דוד ".  הוא הוסיף כי היפרדות מהפלסטינים היא  " הדרך היחידה להבטיח את עתידו של המפעל הציוני ולהגיע למדינה יהודית ציונית ". 
הכנסת אישרה אמש בקריאות שנייה ושלישית את הצעת התיקון לחוק סדרי המשפט והשלטון ,  אשר זכה לכינוי  " חוק משאל העם ",  ברוב של 65 תומכים לעומת 33 מתנגדים .  על פי החוק שאושר ,  ייערך משאל עם לפני נסיגה משטחים המצויים בריבונות ישראלית ,  וביניהם מזרח ירושלים ורמת הגולן .  השרים מטעם מפלגת העבודה ,  בנימין בן אליעזר ,  אבישי ברוורמן ,  אהוד ברק ויצחק הרצוג ,  לא נכחו באולם בעת ההצבעה ,  ואילו השר שלום שמחון וסגן שר הביטחון מתן וילנאי הצביעו בעד החוק .
  ( עדכון ראשון :  13:35 ) 

רה"מ על משאל העם : " סומך על החלטת הציבור "
 רה"מ התייחס לחוק משאל העם והעריך כי אם יובא הסכם שלום בעל השלכות לאומיות להכרעת הציבור ,  העם בישראל יחליט בתבונה .  לעומתו ,  שר הביטחון הזהיר מפני הצגת ישראל כסרבנית שלום

