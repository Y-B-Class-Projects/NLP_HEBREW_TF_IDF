היום :  פיזור הכנסת עולה להצבעה במליאה
ראש הממשלה הפך את הבחירות לעובדה מוגמרת ,  לא לפני שדאג לפטר את שרי יש עתיד ואת לבני ,  כדי לצרוב את זכרונם בתודעה כחתרנים .  כעת מגיע חלקה של הכנסת :  בבוקר יתכנסו ראשי הסיעות אצל יו"ר הכנסת כדי לקבוע מועד לבחירות
בחירות 2015 הפכו אמש  ( שלישי )  עם הצהרתו לתקשורת של ראש הממשלה ,  בנימין נתניהו ,  לעובדה מוגמרת ,  והחל ממחר בבוקר יחלו התיאומים הלוגיסטיים לקראתן .  יו"ר הכנסת ,  יולי אדלשטיין ,  זימן אליו לשעה 10:00 את ראשי הסיעות על מנת לתאם איתם מועד מוסכם לבחירות ,  אשר יהיה מקובל על כל ראשי המפלגות .  ככל הנראה ,  מדובר יהיה באחד מימי שלישי של חודש מרץ .  מעט אחרי השעה 12:00 יתחיל במליאת הכנסת הדיון על הצעות החוק לפיזור הכנסת בקריאה טרומית ,  והממשלה צפויה לתמוך בהן .  הליך החקיקה יושלם ביום שני הבא ,  יחד עם  " חוק המסתננים "  וחוקים ממשלתיים נוספים שצפויים לעלות לקריאה שנייה ושלישית .
 מוקדם יותר אתמול פיטר ראש הממשלה את שרת המשפטים לבני ואת שר האוצר לפיד .  בעקבות הצעד הזה ,  התפטרו יתר שרי יש עתיד ,  ובמפלגה אמרו כי השרים הפורשים יגיעו להיפרד היום מעובדי המשרדים שבראשם הם עומדים .  מאוחר יותר גם שוחח לפיד עם יו"ר האופוזיציה ,  יצחק הרצוג .  לפיד הבהיר להרצוג כי לא יתבע את תפקיד יו"ר האופוזיציה לעצמו .  השניים לא דנו באפשרות של ריצה משותפת .
 בדרך לבחירות || סיקור מיוחד בוואלה !  חדשות:ח"כ הרצוג : " שש השנים הרעות של נתניהו תמו"שרי יש עתיד התפטרו : " נתניהו התנהג בפחדנות"נתניהו הודיע על בחירות : " לפיד ניסה לעשות פוטש "  
לנתניהו ,  כך עושה רושם ,  היה חשוב לפטר את לבני ואת לפיד למרות שמדובר בצעד סמלי בלבד ,  שכן הכנסת מתפזרת ממילא .  זאת ,  במטרה לצרוב בתודעה את הטענה שלו ,  שלפיה הולכים לבחירות בגלל החתרנות של ראשי התנועה ויש עתיד .  בשיחת הטלפון בין נתניהו ללבני ,  הטיחה בו האחרונה : " לא היה לך האומץ לפטר אותי כששוחחנו בארבע עיניים ". 
במהלך מסיבת העיתונאים אמש נשאל נתניהו פעמיים מדוע הוא לא פיטר את השרים נפתלי בנט ואביגדור ליברמן כאשר ביקרו אותו בחריפות במהלך מבצע  " צוק איתן ",  והוא השיב : " הערתי להם וזה נפסק ".  נתניהו גם סיפק רמז לבאות ,  כאשר נשאל האם יתמוך בביטול הסנקציות הפליליות בחוק הגיוס - התנאי שאותו דורשים החרדים על מנת להיכנס לממשלה - והשיב : " אף פעם לא התלהבתי מזה .  אברכים לא צריכים לשבת בכלא על לימוד תורה ".  
לפיד המובך ינסה כעת להשתמש בפיטורים לטובת קמפיין הבחירות שלו ,  כאשר יציג את נתניהו כמי שעתיד להיכנע לתכתיבי הסיעות החרדיות .  לבני ,  שהסיסמה המבולבלת שבחרה  " ציונות או קיצוניות "  לא צפויה להכתיב את סדר היום של הבחירות ,  עשויה לאור הסקרים העגומים לנסות לחבור ללפיד או להרצוג לרשימה משותפת .  גורמים בעבודה הביעו הערב תקווה כי יצליחו לשכנע גם את לבני להצטרף .  בחירות 2015 יצאו הערב לדרך באופן רשמי ,  וקשה מאוד לראות תסריט שימנע אותן .
 לפניות לכתב עמרי נחמיאס :  omri_n@walla.net.il
 ( עדכון ראשון :  23:30 )  

היום :  פיזור הכנסת עולה להצבעה במליאה
ראש הממשלה הפך את הבחירות לעובדה מוגמרת ,  לא לפני שדאג לפטר את שרי יש עתיד ואת לבני ,  כדי לצרוב את זכרונם בתודעה כחתרנים .  כעת מגיע חלקה של הכנסת :  בבוקר יתכנסו ראשי הסיעות אצל יו"ר הכנסת כדי לקבוע מועד לבחירות

