 " ביבי-טורס ":  עובדים לשעבר בלשכת נתניהו העידו
היחידה המרכזית לחקירות הונאה ,  המנהלת את בדיקת הטענות על מימון כפול של נסיעות רה"מ לחו"ל ,  תעביר את הממצאים ליועץ וינשטיין .  לפי ערוץ 10 ,  יש התקדמות בבירור הפרשה
היחידה המרכזית לחקירות הונאה החלה לאחרונה לגבות עדויות ממספר אנשים שעבדו בלשכת נתניהו ,  וזאת כחלק מהבדיקה בפרשת  " ביבי-טורס ",  עליה החליט היועץ המשפטי יהודה וינשטיין  כך פורסם הערב  ( ראשון )  בערוץ 10 .  העדויות שנגבו יהיו חלק מהתיק ,  אם לבסוף תיפתח חקירה משטרתית בעניין .  הפרקליט המלווה את הבדיקה ,  עו"ד אורי קורב ,  עתיד להגיש את חוות הדעת שלו בתום ההליך ,  אותה יעביר לוינשטיין  שיחליט כאמור אם להורות על פתיחת חקירה פלילית .
 בחודש דצמבר אשתקד נודע כי הפרקליטות החלה בבחינת ההיבטים השונים העולים מהפרשה ,  במסגרתה לכאורה שילמו כמה גופים על אותם כרטיסי טיסה של ראש הממשלה כשהיה שר אוצר וחבר כנסת .  מבקר המדינה השופט בדימוס יוסף שפירא אסף חומרים רבים בפרשה אותם העביר לידי הפרקליטות .  בשבועות האחרונים החלו ביאח"ה לגבות כאמור עדויות מכמה אנשים שעבדו בעשור הקודם עם נתניהו ,  בנוגע לאותו מימון כפול לכאורה .  מהעדויות ,  כך לפי ערוץ 10 ,  יש התקדמות בבדיקת הטענות שעלו בתחקיר המקורי שפורסם על ידי רביב דרוקר ,  בנוגע להתנהלות לשכת נתניהו .  
ממשרד המשפטים נמסר כי כפי שנמסר ופורסם בעבר ,  מתנהלת בדיקה בעניינים הקשורים לנסיעות ראש הממשלה בהיותו חבר כנסת . " מעבר לכך ",  נמסר מהמשרד , " אין בידנו לפרט לעת הזו ".  יצוין כי מבקר המדינה העביר את טיוטת הדוח שחיבר בעניין לכ-30 שרים וסגני שרים בממשלות עבר מ-2003 ועד 2011 ,  והם נדרשו להשיב על הטענות העולות בו .  הטיוטה לנתניהו - שכבר נחקר בפרשה בתחילת השנה שעברה - נשלחה לפרקליטו עו"ד דוד שמרון .  
במהדורת החדשות המרכזית של ערוץ 10 ,  חשף לפני כמעט כשנתיים וחצי העיתונאי רביב דרוקר שני מקרים שונים בהם שילמו מספר גופים על אותו כרטיס טיסה של ראש הממשלה .  דרוקר אף רמז כי ייתכן שהעודף שנוצר נוצל למימון הטיסה של רעיית ראש הממשלה ,  שרה נתניהו .  על פי הדיווח בערוץ 10 ,  אחד מהגופים מימן את טיסת ראש הממשלה והגוף השני שילם עבור רעייתו שרה וזאת למרות ששתי החשבוניות הוצאו על שמו של ראש הממשלה עצמו .  
בשתי נסיעות שונות התבקשו שני ארגונים שונים לשלם עבור אותו כרטיס טיסה של נתניהו .  שלושה מתוך ארבעת הארגונים אישרו כי הם שילמו עבור כרטיס הטיסה ואף נקבו בסכום שנמצא בחשבונית ,  כאשר הארגון הרביעי סירב לחשוף את תשלומיו .
 עוד עלה מהפרסום ,  כי באחת מהנסיעות - בספטמבר 2006 ,  כאשר טס נתניהו לארצות הברית בכדי להופיע בכנס של המרכז הרפואי אשדוד ,  הוא דיווח על האירוע לוועדת האתיקה וקיבל אישור לנסיעה ואכן הוצאה חשבונית אחת עבור המרכז הרפואי ,  על סך של 8,237 דולרים .  אולם ,  בחשבונית אחרת שהוצאה על כרטיס טיסה באותו הסכום ,  זהות הגורם המשלם היה ארגון  " HERITAGE ",  המקדם תכנים של זהות יהודית .  על פי הדיווח ,  נתניהו לא קיבל אישור מוועדת האתיקה לקבל מימון מאותו ארגון עבוד הנסיעה .  
לקריאה נוספת:הפרקליטות בוחנת את ביבי טורס ,  גם בהיבט הפליליביבי-טורס :  נתניהו תובע 3.5 מיליון ש מערוץ 10  

" ביבי-טורס ":  עובדים לשעבר בלשכת נתניהו העידו
היחידה המרכזית לחקירות הונאה ,  המנהלת את בדיקת הטענות על מימון כפול של נסיעות רה"מ לחו"ל ,  תעביר את הממצאים ליועץ וינשטיין .  לפי ערוץ 10 ,  יש התקדמות בבירור הפרשה

