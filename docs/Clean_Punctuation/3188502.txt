נתניהו :  אם תכפה עלינו מלחמה - נפעל במלוא הכוח
ברקע המשבר עם רוסיה בשל הפלת המטוס ,  אמר ראש הממשלה כי  " עלינו לעשות כל מאמץ למנוע מלחמה "  אולם הוסיף כי  " מבקשי נפשנו מובלים היום על ידי איראן ומחובתנו להגן על עצמנו ".  רוסיה :  על ישראל לספק מידע נוסף על התקרית
ראש הממשלה בנימין נתניהו אמר היום  ( חמישי )  כי תיכפה מלחמה על ישראל היא תפעל במלוא הכוח  " נגד מבקשי נפשנו ".  זאת ברקע המשבר עם רוסיה בשל הפלת המטוס הרוסי במהלך התקיפה של ישראל בלטקיה ביום שני .
 בטקס אזכרה לזכר חללי מלחמת יום הכיפורים בהר הרצל הוסיף נתניהו כי  " מבקשי נפשנו ,  מובלים היום במזרח התיכון ,  בראש ובראשונה על ידי איראן ,  ובתוקפנותה הקוראת בגלוי להשמדת ישראל .  מחובתנו להגן על עצמנו מפני סכנה זו .  כך נוסיף לעשות ". 
לקריאה נוספת בנושאנתניהו לפוטין :  מביעים צער על התרסקות המטוס ,  אך האחריות על סוריהדיווח :  מחסני תחמושת הותקפו בלטקיהאסד שלח מכתב תנחומים לפוטין :  ישראל אחראית להפלת המטוס 
בשל התקרית מול מוסקבה ,  שרואה בירושלים אחראית לתאונה שבה הופל בשוגג מטוס סיור עם 15 אנשי צוות על ידי צבא סוריה ,  יצא היום מפקד חיל האוויר עמיקם נורקין למוסקבה על מנת להציג את תחקיר האירוע .  במקביל ,  משרד החוץ של רוסיה קרא לישראל לספק מידע נוסף על התקרית .  
מוקדם יותר מסרה שגרירות רוסיה בישראל כי  " מוסקבה רואה בפעולות של חיל האוויר הישראלי חסרות אחריות ובלתי ידידותיות ".  בהודעה שפרסמה בחשבון הטוויטר שלה נכתב כי  " הישראלים חשפו את המטוס לסכנה וגרמו למותם של 15 חיילים .  רוסיה תנקוט את כל האמצעים הדרושים כדי לשמור על ביטחון כוחותיה ".  
מוקדם יותר הבוקר התייחס שר הביטחון אביגדור ליברמן ,  לנושא בריאיון לתוכנית  " דקלסגל "  בגלי צה"ל . " לא שופטים אדם בשעת צערו - אפשר להבין את הרוסים .  המטוס הופל על ידי אנשים לא אחראיים במערך ההגנה האווירית הסורי ,  שירו כאשר מטוסי צה"ל כבר חזרו לשטח ישראל ". 
הרמטכ"ל גדי איזנקוט התייחס גם הוא לתקרית ,  בהשקת תערוכת  " צה"ל שלנו ",  ואמר כי  " לצערנו פגעו כוחות סוריים בכלי טיס רוסי ,  ואנו משתתפים בצער המשפחות והצבא הרוסי ".  
 ( עדכון ראשון :  09:32 )  

נתניהו :  אם תכפה עלינו מלחמה - נפעל במלוא הכוח
ברקע המשבר עם רוסיה בשל הפלת המטוס ,  אמר ראש הממשלה כי  " עלינו לעשות כל מאמץ למנוע מלחמה "  אולם הוסיף כי  " מבקשי נפשנו מובלים היום על ידי איראן ומחובתנו להגן על עצמנו ".  רוסיה :  על ישראל לספק מידע נוסף על התקרית

