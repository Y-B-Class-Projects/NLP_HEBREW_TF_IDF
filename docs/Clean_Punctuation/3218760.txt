 " אם צריך יספרו כל קלפי שוב ":  רה"מ מגיב לראשונה על אי הסדרים
נתניהו הורה השבוע על ספירה מחדש של הקלפיות בפריימריז בליכוד ,  עקב פערים שהתגלו בין מספר בעלי זכות ההצבעה למספר הקולות שקיבלו חלק מהמועמדים ,  ולאחר שהתברר כי קלפיות אחדות כלל לא נספרו
סיכומי קלפיות הפריימריז בליכוד מוקלדות החל מהבוקר  ( רביעי )  מחדש ,  בעקבות פערים שהתגלו בכמה קלפיות בין מספר בעלי זכות ההצבעה למספר הקולות שקיבלו חלק מהמועמדים ואי סדרים נוספים .  בעקבות פניותיהם של חברי כנסת ושרים רבים בליכוד ,  בהם צחי הנגבי ויואב קיש ,  שערערו על חלק מתוצאות הקלפיות ודרשו ספירה מחודשת ,  הורה ראש הממשלה ויו"ר המפלגה ,  בנימין נתניהו ,  על הצעד ביום שני האחרון .
 לשאלת וואלה !  NEWS אמר נתניהו בביקורו בוורשה כי  " מה שתקין זה שיש בקרה ,  יש שקיפות ,  ואם צריך יספרו כל קלפי כל פעם .  הליכוד היא המפלגה הדמוקרטית האמיתית ". 
בתוך כך ,  בית הדין של הליכוד הורה לספור מחדש את כל קולות חברי המרכז שהצביעו על מועמדי המחוזות בשל אי הסדרים בספירת הקלפיות ,  זאת במקביל לתהליך ההקלדה מחדש של קלפיות המתפקדים .  מחר בבוקר תחל הספירה מחדש של יותר מ-3,000 חברי מרכז שהצביעו בפריימריז בשבוע שעבר על מועמדי המחוזות .
 הפערים שהתגלו בספירה כוללים קלפיות שלא נספרו כלל בערד ,  מועצה אזורית גלבוע והכפר כיסרא סמיע .  בקלפי במצפה יריחו השר אופיר אקוניס קיבל 229 קולות בעוד בקלפי היו רשומים כ-153 בעלי זכות הצבעה ,  בקלפי בקרית מלאכי זכה השר יואב גלנט ל-100 קולות יותר ממספר בעלי זכות ההצבעה ,  וכך גם מירי רגב בבני ברק .  מכיוון שהפערים בין המקומות ברשימה עומדים במקרים מסוימים על עשרות קולות בלבד ,  ספירה או הקלדה מחודשת עשויות להביא לשינוי קל במיקומים ברשימה .
 בחירות 2019 - סיקור מיוחד בוואלה !  NEWS:ועדת הבחירות בליכוד דחתה את ערעור ח"כ השכל על שיבוץ ברשימת הליכודבעקבות דרישת ביטן וזוהר :  נתניהו מוותר על השיריון במקום ה-21אדלשטיין ראשון בפריימריז בליכוד ,  חזן בחוץ :  רשימת המפלגה לכנסת 
לאחר בדיקות ראשוניות ,  בליכוד אמרו כי מדובר בבעיות הקלדה ,  ולכן ראש הממשלה החליט להורות על הקלדה מחודשת של כל התוצאות .  ההקלדה מחדש של הנתונים צפויה להימשך כיומיים ,  כך שהתוצאות הסופיות יפורסמו לקראת סוף השבוע .
  ( עדכון ראשון :  8:15 )   

" אם צריך יספרו כל קלפי שוב ":  רה"מ מגיב לראשונה על אי הסדרים
נתניהו הורה השבוע על ספירה מחדש של הקלפיות בפריימריז בליכוד ,  עקב פערים שהתגלו בין מספר בעלי זכות ההצבעה למספר הקולות שקיבלו חלק מהמועמדים ,  ולאחר שהתברר כי קלפיות אחדות כלל לא נספרו

