בשביל ברק ,  אולמרט - ואבנר נתניהו :  משרד רה"מ הגדיל את תקציב האבטחה ב-6 מיליון שקלים
פרסום ראשון :  אגף הביטחון במשרד רהמ ביקש לאחרונה תוספת תקציב כדי לכסות את הוצאות האבטחה של ראשי הממשלה לשעבר ושל מאבטחי בנו של ראש הממשלה שליוו אותו בטיול השחרור שלו .  ביולי הוחלט לחדש את האבטחה על ברק ואולמרט ,  לאחר שפורסמו איומים איראניים על חייהם
משרד ראש הממשלה אישר לאחרונה תוספת של כשישה מיליון שקלים לתקציב אבטחת האישים של המשרד ,  לצורך מימון הוצאות האבטחה של ראשי הממשלה לשעבר אהוד ברק ואהוד אולמרט - כך נודע לוואלה !  NEWS .  בנוסף לכך ,  התוספת תשמש למימון המאבטחים שמלווים את בנו של ראש הממשלה ,  אבנר נתניהו ,  ששהה השנה בטיול אחרי שחרור בחו"ל .
 ביולי האחרון החליטה ועדת שרים לענייני השב"כ ,  בראשות ישראל כץ ,  להחזיר את האבטחה הצמודה לברק ולאולמרט ,  זאת בעקבות איומים של גורמים איראניים על ביטחונם ושלומם .  במקביל ,  אבנר נתניהו נסע בדצמבר אשתקד לטיול שחרור בן כמה חודשים באוסטרליה וניו זילנד ,  בו הוא עדיין נמצא ,  מלווה במאבטחים צמודים .  בעקבות השינויים בתוכנית העבודה ובעלויות האבטחה ,  אגף הביטחון במשרד ראש הממשלה הגיש בקשה להרחבת ההתקשרות עם חברת מודיעין אזרחי ,  שאחראית על אבטחתם של בכירים לשעבר ועל ילדיהם של ראש הממשלה ,  בסכום של כשישה מיליון שקלים מעבר למתוכנן .  בחודש שעבר אישרה ועדת המכרזים במשרד ראש הממשלה את הבקשה .
 עוד בוואלה !  NEWS:עברו מלחמות עולם ומסעות בגולה :  החנוכיות שמאירות כבר יותר ממאהאחרי המחאה :  נתניהו יכנס את השרים בנושא אלימות נגד נשיםסנאטורים בכירים נגד בן סלמאן : " צריך לשלם מחיר על רצח העיתונאי "  
סידורי האבטחה של ראשי ממשלה לשעבר ושל ילדי ראש הממשלה נקבעים על ידי ועדה בראשות השופט בדימוס יוסף צ'חנובר ובאישור ועדת שרים בראשות שר התחבורה והמודיעין ישראל כץ .  הסידורים עצמם מבוצעים על ידי יחידת האבטחה של משרד ראש הממשלה המכונה  " מגן ",  זאת בהתקשרות חיצונית עם חברת מודיעין אזרחי ובהנחיית השב"כ .  
בעבר ,  ראשי ממשלה לשעבר היו זכאים לאבטחה במשך חמש עד שבע שנים ממועד פרישתם מהתפקיד ,  והאבטחה מאולמרט וברק כבר הוסרה בשנים האחרונות .  עם זאת ,  ביולי האחרון ,  לאחר שפורסמו כוונות איראניות לפגוע בברק ,  ועדת השרים החליטה לחדש את האבטחה על ראשי הממשלה לשעבר ולהאריך את תוקף הזכאות לאבטחה אישית לתקופה של כ-20 שנה .  השינוי התקבל בהמלצת גורמי הביטחון ,  מתוך שאיפה להגן על ראשי הממשלה לשעבר ועל המידע שבידיהם .
 מפרוטוקול ועדת המכרזים במשרד עולה כי אבטחתו של ברק תחל רק ב-2019 ,  אך ההיערכות אליה מתחילה כבר כעת ,  וכי קבלת האחריות על אבטחתם של ראשי הממשלה לשעבר  " לא הייתה מתוכננת בתכנית העבודה ,  והיא מחייבת את הגדלת היקף ההתקשרות עם החברה ".  בנוסף לכך ,  בנוגע לבנו של ראש הממשלה אבנר ,  נכתב כי הוא  " טס למספר חודשים לחו"ל ,  דבר אשר גורר עלויות אבטחה גבוהות שלא היו מתוכננות ".  
הסוגיה מגיעה במקביל לביקורת הציבורית שעלתה בשנים האחרונות ,  הנוגעת לאבטחה הצמודה לה זוכים ילדיו של נתניהו .  בלשכת ראש הממשלה אומרים כי מדובר בהחלטות מקצועיות שמתקבלות על ידי השב"כ ,  וכי שני הבנים מזוהים ,  מוכרים ונתונים תחת איומים .  אבנר נתניהו יצא בדצמבר אשתקד לטיול השחרור שלו למשך כמה חודשים ,  ובעבר מאבטחי יחידת  " מגן "  התלוו גם לאחיו הבכור ,  יאיר ,  בנסיעות ובחופשות בחו"ל .  יצוין כי ההחלטה להציב אבטחה צמודה לברק ואולמרט וכן לבניו של ראש הממשלה ,  לא התקבלה לפי בקשתם אלא בהנחיית גורמי המקצוע בשב''כ ומשרד ראש הממשלה .
 המדינה פרסמה בחודשים האחרונים מכרז חדש לאספקת שירותי אבטחת אישים ,  המאחד לראשונה את שירותי אבטחת המתקנים ובתי האישיות המאובטחות ,  עם שירותי אבטחת אישים ,  שעד היום היו נפרדים .  מפרוטוקול הוועדה עולה ,  כי במכרז  " חלו עיכובים בלתי צפויים ",  מה שמחייב את אגף הביטחון לבקש הארכה נוספת של ההתקשרות עם חברת מודיעין אזרחי ,  שאחראית כיום על שירותי אבטחת האישים של בכירים לשעבר וילדי ראש הממשלה .
  ממשרד ראש הממשלה נמסר כי  " איננו מתייחסים לסידורי האבטחה ,  שנקבעים על ידי גורמי הביטחון המוסמכים ועל פי שיקול דעתם ".  

בשביל ברק ,  אולמרט - ואבנר נתניהו :  משרד רה"מ הגדיל את תקציב האבטחה ב-6 מיליון שקלים
פרסום ראשון :  אגף הביטחון במשרד רהמ ביקש לאחרונה תוספת תקציב כדי לכסות את הוצאות האבטחה של ראשי הממשלה לשעבר ושל מאבטחי בנו של ראש הממשלה שליוו אותו בטיול השחרור שלו .  ביולי הוחלט לחדש את האבטחה על ברק ואולמרט ,  לאחר שפורסמו איומים איראניים על חייהם

