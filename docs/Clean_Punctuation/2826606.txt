בשל ביקורת נגד נתניהו וליברמן :  3 דיפלומטים בחו"ל הושעו
השגריר בשוויץ ,  היועץ בשגרירות בהודו ודיפלומט המוצב בצרפת פרסמו בחשבונות הטוויטר שלהם טענות נגד ראש הממשלה ,  שר החוץ והשר בנט .  כך פורסם לראשונה ב-NRG .  משרד החוץ החליט להקיים להם שימוע לפני פיטורין
מבוכה במשרד החוץ :  שלושה דיפלומטים ישראלים המוצבים בחו"ל ,  בהם שגריר מכהן ,  הושעו מתפקידם בעקבות דברי ביקורת נגד ראש הממשלה בנימין נתניהו ,  נגד שר החוץ אביגדור ליברמן ונגד שר הכלכלה נפתלי בנט ,  שפורסמו בחשבונות הטוויטר שלהם .  השלושה נקראו על ידי הנהלת המשרד לשוב ארצה והם יעמדו בקרוב לשימוע שלפני פיטורין .  
שלושת הדיפלומטים ש"צייצו "  נגד הממשלה הם השגריר בשווייץ ,  יגאל כספי ,  היועץ בשגרירות בהודו ,  אסף מורן וירון גמבורג ,  דיפלומט המוצב בשגרירות צרפת .  השלושה כתבו כמה פעמים בשבועות האחרונים בחשבונות שלהם ביקורת בעלת גוון פוליטי מובהק נגד ראש הממשלה ונגד השרים ליברמן ובנט .  
הציוצים של שלושת הדיפלומטים ,  שעליהם דווח לראשונה באתר NRG ,  כללו תוכן מקורי שהם העלו לחשבונות שלהם ,  לצד ציטוט  ( "ריטוויט ")  של אחרים .  השגריר כספי ,  למשל ,  ציטט ציוצים רבים של עיתונאים ,  שבהם הייתה ביקורת על ראש הממשלה נתניהו בשל נסיעתו לקונגרס האמריקני .  
הדיפלומטים מורן וגמבורג הביעו את דעותיהם האישיות בלשונם .  גמבורג תיאר את השר בנט כ"ימין הזוי ,  משיחי ,  אלים ,  הומופובי ואנטי-חברתי ".  מורן ,  שנחשב לדיפלומט מוערך בשגרירות בניו דלהי ,  החמיא לפרשן ערוץ 10 רביב דרוקר על הופעתו בערוץ אל מול עורך דינו של ראש הממשלה .  
במקרה של מורן ,  כמה מבין 993 העוקבים שלו שאלו אותו בעקבות הציוצים הפוליטיים שפרסם אם הוא אינו רואה בעייתיות בכך שהוא ,  כאיש משרד החוץ ,  מביע דעות פוליטיות בחשבון שלו ,  שבו הוא מזדהה כנציג רשמי של מדינת ישראל .  
במשרד החוץ החליטו ,  כאמור ,  להשעות את הדיפלומטים מתפקידם ולקיים להם שימוע לפני פיטורין ,  וזאת בהוראת שר החוץ ליברמן .  
יש לציין כי גם שגריר ישראל בוושינגטון ,  רון דרמר ,  ננזף לאחרונה על ידי משרד החוץ לאחר שהשמיע התבטאות פוליטית .  דרמר אמר בתקשורת האמריקנית כי הוא משוכנע שהציבור הישראלי יבחר פעם נוספת בראש הממשלה נתניהו לתפקידו ,  אמירה חריגה עבור מי שאמור לייצג את מדינת ישראל בארצות הברית ולא לעסוק בפוליטיקה מפלגתית בישראל .
  ( עדכון ראשון :  21:53 )  

בשל ביקורת נגד נתניהו וליברמן :  3 דיפלומטים בחו"ל הושעו
השגריר בשוויץ ,  היועץ בשגרירות בהודו ודיפלומט המוצב בצרפת פרסמו בחשבונות הטוויטר שלהם טענות נגד ראש הממשלה ,  שר החוץ והשר בנט .  כך פורסם לראשונה ב-NRG .  משרד החוץ החליט להקיים להם שימוע לפני פיטורין

