מרקל נחתה בישראל :  ישיבת ממשלה משותפת ופגישה עם ריבלין ונתניהו
קנצלרית גרמניה הגיעה לביקור בן יממה שבמרכזו ישיבת ממשלה משותפת לממשלות ישראל וגרמניה .  היא צפויה לשוחח עם ראש הממשלה על ההתפתחויות האחרונות מול סוריה ואיראן .  מרקל תקבל דוקטור לשם כבוד מאוניברסיטת חיפה
קנצלרית גרמניה אנגלה מרקל נחתה אמש  ( רביעי )  בישראל לביקור בן יממה שבו תיפגש עם נשיא המדינה ראובן ריבלין וראש הממשלה בנימין נתניהו שבמרכזו ישיבת ממשלה משותפת לממשלות ישראל וגרמניה .  מרקל התקבלה בשדה התעופה על ידי השר לשיתוף פעולה אזורי צחי הנגבי . " הקשר האמיץ בין המדינות מוסיף להתחזק ",  אמר השר בטקס קבלת הפנים לקנצלרית ומשלחתה .  
מנמל התעופה המשיכה מרקל לארוחת ערב עם נתניהו במלון קינג דייוויד בירושלים .  הבוקר היא צפויה לבקר במוזיאון  " יד ושם "  ובמוזיאון ישראל ,  שם תסייר לצדו של נתניהו בתערוכת חדשנות ותקבל תואר דוקטור לשם כבוד מאוניברסיטת חיפה .  
בצהריים צפויה הקנצלרית להיפגש עם הנשיא ריבלין ,  ולאחר מכן עם ראש הממשלה ,  במקביל לפגישות של השרים המתלווים אליה - האוצר ,  החינוך ,  המשפטים ,  החוץ ,  התרבות ,  הכלכלה והפנים - עם מקביליהם הישראלים .  מרקל ונתניהו צפויים לתת הצהרה משותפת לעיתונאים לפני ששתי הממשלות יתכנסו לישיבה אחת גדולה .  
נתניהו ומרקל ייפגשו בפעם השלישית השנה ,  בהמשך לפגישה שקיימו בשולי הוועידה הכלכלית בדאבוס בינואר האחרון ולביקור נתניהו בברלין ביוני ,  בנוסף לשיחות טלפון תדירות ,  בהן הנושא העיקרי שנידון הוא איראן .  ברלין אמנם מתנגדת לפרישה מהסכם הגרעין אך הביעה תמיכה בדרישת ישראל אל מול התוקפנות האיראנית באזור ובפרט אל מול איום הטילים בסוריה ולבנון .  גורמים מדיניים בכירים טוענים כי הדיאלוג בין מרקל לנתניהו בשנה האחרונה התעצם ואף התהדק .  לדבריהם השיח בין השניים  " ישיר ,  פורה וענייני ,  ללא כל מתיחות ".  
לדברי גורמים ישראליים בכירים ,  כדי להימנע ממתיחויות מדיניות במהלך הביקור ,  ישראל החליטה לדחות את פינוי הכפר חאן אל אחמר ,  החלטה שעוררה ביקורת חריפה בברלין ובדיקות אירופיות אחרות .
 בצל המתיחות המדינית עם רוסיה נתניהו צפוי לבקש לגייס את תמיכת מרקל להמשך זכותה של ישראל להגן על עצמה ולשמירה על חופש הפעולה של צה"ל בסוריה ודרום לבנון .  
עקב ביקורה של מרקל כביש 1 נסגר לתנועת כלי רכב ממחלף גנות ועד למחלף גינות סחרוב לכיוון מזרח .  כביש 6 נסגר לתנועת כלי רכב ממחלף בן שמן לכיוון דרום בלבד .  המשטרה קראה לציבור הנהגים להישמע להוראות השוטרים בנקודות החסימה ולנסוע בדרכים חלופיות בכביש 443 ובכביש 431 .
 לקראת סיום הביקור ייחסם בהדרגה הכביש לכיוון מערב ,  בין אותם המחלפים ,  וכן תיחסם הגישה לכביש ירושלים-תל אביב מכביש 6 במחלף נשרים  ( התנועה תופנה לכביש 431 וכביש 44 )  .  המשטרה ממליצה לציבור הנהגים להימנע מלהגיע לאזורים אלה ולנסוע בדרכים חלופיות ,  בהם כביש 443 .
 בתוך ירושלים עצמה צפויים להיחסם במהלך הביקור צירי התנועה המובילים מן הכניסה לעיר ירושלים לכיוון בית ראש הממשלה ,  וכן כבישים סביב מוזיאון יד ושם ,  בית הנשיא ומוזיאון ישראל .  המשטרה מבקשת מהציבור להימנע מלהגיע למוקדים אלה במהלך הביקור ,  כדי להימנע מעומסי התנועה הצפויים .  מידע בדבר שינויים בהסדרי התנועה ניתן לקבל גם באמצעות מוקד המידע הארצי של המשטרה ,  במספר 110 .
  ( עדכון ראשון :  19:52 )  

מרקל נחתה בישראל :  ישיבת ממשלה משותפת ופגישה עם ריבלין ונתניהו
קנצלרית גרמניה הגיעה לביקור בן יממה שבמרכזו ישיבת ממשלה משותפת לממשלות ישראל וגרמניה .  היא צפויה לשוחח עם ראש הממשלה על ההתפתחויות האחרונות מול סוריה ואיראן .  מרקל תקבל דוקטור לשם כבוד מאוניברסיטת חיפה

