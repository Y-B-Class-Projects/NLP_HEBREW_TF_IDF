פרס : " אירן מנסה למוטט את השלום במזה"ת "
 נשיא המדינה הגיב ללכידת ספינת הנשק ע"י צה"ל .  לדבריו , " אירן וסוריה מחמשות כל העת את ארגוני הטרור ובראשם חיזבאללה והחמאס ".  נתניהו בירך על הפעולה : " הנשק יועד לפגוע בערי ישראל "
 נשיא המדינה ,  שמעון פרס ,  הגיב בצהריים  ( רביעי )  לתפיסת אוניית הנשק האירני על ידי חיל הים ואמר : " צה"ל תפס בהצלחה ספינה שככל הנראה יצאה מאיראן ופניה לסוריה ולחיזבאללה .  כל הצדדים הנוגעים בדבר מכחישים ,  אך העולם כולו עד היום לפער הגדול בין מה שסוריה ואירן אומרות לבין מעשיהן בפועל ". 
פרס הוסיף כי  " מעשי אירן וסוריה הם מעשים חמורים הנוגדים את כל החוקים הבינלאומיים .  גם אירן וגם סוריה מחמשות כל העת את ארגוני הטרור ובראשם את חיזבאללה והחמאס ופועלות באופן ברור למוטט את השלום במזרח התיכון .  לתפיסת האוניה יש חשיבות צבאית ממדרגה ראשונה ,  אך גם ערך פוליטי- עם עובדות אי אפשר להתווכח .  זהו הישג חשוב מאוד לצבא ולמדינה כולה ". 
ראש הממשלה ,  בנימין נתניהו ,  הגיב לעצירתה של האוניה ובירך את צה"ל ,  את חיל הים ואת זרועות הביטחון על  " פעילות סיכול מוצלחת נגד אספקת נשק שמיועד לפגוע בערי ישראל ". 
שר הביטחון ,  אהוד ברק ,  שוחח עם הרמטכ"ל ,  רב אלוף גבי אשכנזי ,  ועם מפקד חיל הים ,  האלוף אלי  ( צ'ייני )  מרום ,  וברכם על ההצלחה המבצעית שמנעה הכנסת נשק ואמצעי לחימה לזירת הטרור הצפונית .  לאחר ההשתלטות על הספינה ,  אמר השר ברק : " זו הצלחה נוספת במאבק הבלתי פוסק בניסיונות הברחות האמל"ח וההצטיידות שמטרתם לחזק גורמי טרור המאיימים על ביטחון ישראל .  אני מברך את לוחמי צה"ל על הפעולה המוצלחת ". 
שר ההסברה והתפוצות ,  יולי יואל אדלשטיין  ( ליכוד )  ,  אמר על תפיסת האוניה כי  " תפיסת הספינה היא ההוכחה החד- משמעית שעל ישראל להילחם בכל דרך שניתן בטרור ולא להתייחס לדו"חות הזויים שסופם לתת חותמת הכשר לארגוני ומדינות טרור לפגוע בישראל ". 

פרס : " אירן מנסה למוטט את השלום במזה"ת "
 נשיא המדינה הגיב ללכידת ספינת הנשק ע"י צה"ל .  לדבריו , " אירן וסוריה מחמשות כל העת את ארגוני הטרור ובראשם חיזבאללה והחמאס ".  נתניהו בירך על הפעולה : " הנשק יועד לפגוע בערי ישראל "
 
