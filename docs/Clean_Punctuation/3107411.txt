אחרי שתבעה את נתניהו :  העובדת התלוננה נגדה במשטרה
ש"ר ,  העובדת שתבעה את רעיית ראש הממשלה בבית הדין לעבודה בגין העסקה פוגענית ומזלזלת ,  הגיעה לתחנת המשטרה בירושלים והגישה תלונה נגד שרה נתניהו .  אתמול פורסמו מסרונים ששלחה לאחותה בזמן העסקתה : " מיררה את חיי "
 ש"ר ,  עובדת לשעבר במעון ראש הממשלה ,  הגישה תלונה היום במשטרה נגד שרה נתניהו .  זאת ,  ימים אחדים לאחר שהגישה תביעה בבית הדין האזורי לעבודה נגד נתניהו ומשרד ראש הממשלה בגין העסקה פוגענית ומזלזלת .
" העובדת ביקשה באמצעות עורך דינה להגיע ולהגיש תלונה .  עם סיום גביית גרסתה התלונה תועבר לידי גורמי החקירה המוסמכים ובהתייעצות עם הפרקליטות יוחלט על אופן המשך הטיפול בה ",  נמסר מהמשטרה .  
התביעה הוגשה זמן קצר לאחר שהודיעה על סיום עבודתה במעון הרשמי .  העובדת טוענת בתביעתה למסכת התעללות בזמן עבודתה בניקיון ,  על התחושות שליוו אותה בזמן העסקתה ולאחר עזיבת המשרה .  אתמול פורסמו מסרונים ששלחה ש"ר לאחותה ,  המתארים את הסבל שחוותה לטענתה .
 בהודעה מתאריך 3 בספטמבר כתבה לאחותה : " אני גמורה .  העבודה שם מוחקת את הגוף והבריאות ,  אני ממש מקווה שהשם ייתן לי כוחות ".  כמה ימים לאחר מכן ,  בתאריך 10 בספטמבר כתבה העובדת לאחותה , " יצאתי מהעבודה קודם ,  צריכה לחזור ב-4 .  מיררה את חיי !  !  !  הרגשתי שאני לא בת אנוש .  משמונה וחצי בבוקר רוצה להיכנס לשירותים או לאכול ". 
באותו היום שלחה ש"ר הודעה נוספת לאחותה : " אני לא מאמינה שאני צריכה לחזור לשם היום .  סיוט ,  סיוט ,  סיוט .  מזל שבשש היא נכנסת לאיפור ,  שיער .  נתבטל קצת !  ".  בהמשך אותו היום שלחה הודעה נוספת ובה כתבה : " יצאתי מהעבודה בשעה טובה .  לא חיה לא מתה !  ".  

אחרי שתבעה את נתניהו :  העובדת התלוננה נגדה במשטרה
ש"ר ,  העובדת שתבעה את רעיית ראש הממשלה בבית הדין לעבודה בגין העסקה פוגענית ומזלזלת ,  הגיעה לתחנת המשטרה בירושלים והגישה תלונה נגד שרה נתניהו .  אתמול פורסמו מסרונים ששלחה לאחותה בזמן העסקתה : " מיררה את חיי "
 
