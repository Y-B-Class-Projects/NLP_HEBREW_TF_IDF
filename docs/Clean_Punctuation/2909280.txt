דעה :  שר המינויים של ממשלת ישראל
אם מישהו תהה האם השר דרעי עוזב את משרד הכלכלה בלי מתנת פיוס ,  קיבל תשובה לתהייתו - לא .  משרד הכלכלה אמנם יישאר בידיו של רוה"מ ,  אך סמכויות שר הכלכלה בתחום מינוי המקורבים יחזרו לידיים של ש"ס לאלתר
אתמול אישרה הממשלה הצעה להעביר סמכויות מאוד ספציפיות משר הכלכלה  נכון להיום בנימין נתניהו  לשר לשירותי דת .  הסמכויות המועברות הן השליטה על המינויים בבתי הדין לעבודה ,  בין השאר על מינוי נציגי הציבור בבתי הדין האזוריים ובית הדין הארצי לעבודה .  על מנת לש ? בר את האוזן ,  מדובר באפשרות לעשרות מינויים בשנה הקרובה .
 אם מישהו תהה האם השר אריה דרעי עוזב את משרד הכלכלה בלי מתנת פיוס ,  היום הוא קיבל תשובה לתהייתו .  התשובה היא חד-משמעית לא ;  משרד הכלכלה אמנם יישאר בידיו של ראש הממשלה עד להעברתו לשר אחר ,  אך סמכויות שר הכלכלה בתחום מינוי המקורבים יחזרו לידיים של ש"ס לאלתר .  ברור לכל שאין קשר אמיתי בין השר לשירותי דת לבין מינוי נציגי ציבור בבתי הדין לעבודה .  הקשר היחיד הוא הקשר המפלגתי .
 מה אנו למדים מכך ?  שר שעוזב משרד מבחירה ומבקש להשאיר בידיו סמכויות ,  חושף במפורש את סדרי העדיפויות שלו במשרד .  במקרה הזה ברור שאת אריה דרעי פחות מעניין תחום הפיתוח של אזורי תעשייה ,  מרכז ההשקעות שמסייע למפעלים בפריפריה או שליטה על המכסים ובכך על מדיניות הייצוא והייבוא של המדינה .  אחרת הוא היה יכול להתעקש על העברת סמכויות אלה ,  או חלקן ,  למשרדו או למשרד אחר .  מה שמעניין הוא יכולת השליטה והתגמול .  
אפשר להכתיר את השר אזולאי בכותרת חדשה  שר המינויים .  מתוקף תפקידו המקורי הוא אמון על מאות מינויים במועצות הדתיות ,  מינוי רבני שכונות וקהילות ועל עשרות מינויים בגוף הבוחר את הרבנים המקומיים ברשויות המקומיות .  במסגרת המו"מ הקואליציוני הוא קיבל אחריות גם על בתי הדין הרבניים ,  לרבות היכולת למנות מינויים זמניים בבתי הדין ולהשפיע על הוועדה למינוי דיינים .  וכעת הוא אמון גם על מינויים בבתי הדין לעבודה .  
מה שנוצר כאן הוא עיוות מתמשך של סמכויות השרים במשרדי הממשלה .  שר החקלאות ופיתוח הכפר אחראי על השירות הלאומי ,  ועכשיו השר לשירותי דת ,  במקום לעסוק ברגולציה על שירותי דת ,  אמור לעסוק בנוסף לכך במינוי נציגי ציבור בבתי הדין לעבודה .  מה בין זה לבין תפקידו המקורי ?  כלום .  במקום לטפל בשירותי הדת המידרדרים ;  כשרות ,  גיור ,  מקוואות ,  ברבנות הראשית שהולכת ומאבדת קשר לאתגרי החברה הישראלית ,  השר דוד אזולאי יעסוק עוד ועוד במינויים .  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד .  

דעה :  שר המינויים של ממשלת ישראל
אם מישהו תהה האם השר דרעי עוזב את משרד הכלכלה בלי מתנת פיוס ,  קיבל תשובה לתהייתו - לא .  משרד הכלכלה אמנם יישאר בידיו של רוה"מ ,  אך סמכויות שר הכלכלה בתחום מינוי המקורבים יחזרו לידיים של ש"ס לאלתר

