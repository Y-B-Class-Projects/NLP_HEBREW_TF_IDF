באן מתעקש :  ועדה בינ"ל לבדיקת המשט
האו"ם פרסם כי המזכ"ל סבור שוועדת הבדיקה הישראלית היא חשובה ,  אך יחד עם זאת באן קי מון עדיין לא זנח את הצעתו להקמת ועדת בדיקה בינלאומית
 ( צילום :  גדעון צנטנר ,  עריכת וידאו :  גדי וינסטוק ) 
למרות שהממשלה אישרה הבוקר הקמת ועדת בדיקה לאירועי המשט לעזה ,  בהשתתפות משקיפים בינלאומיים ,  נדמה כי בקהילה הבינלאומית עדיין לא זנחו את הדרישה להקמת ועדה בינלאומית לבדיקת האירועים .  האו"ם מסר אמש  ( שני )  כי המזכ"ל באן קי מון  " רשם לפניו "  את הודעת ממשלת ישראל על מינוי ועדת בדיקה לאירועי המשט לעזה ,  אך בכוונתו להמשיך לדחוף להקמם ועדת חקירה בינלאומית . 
" חקירה ישראלית יסודית היא חשובה ועשויה לעלות בקנה אחד עם הצעתו של מזכ"ל האו"ם ,  ולעמוד בציפיות הקהילה הבינלאומית לחקירה אמינה ",  מסר דובר האו"ם פרחאן האק ,  אך הוסיף כי  " הצעתו של באן לחקירה בינלאומית עדיין נותרה על השולחן והוא מצפה לתשובה ישראלית חיובית ".  לדבריו ,  ישראל עדיין לא דחתה את ההצעה על הסף .  
בתחילת השבוע שעבר פעל באן לגיבוש צוות בינלאומי לחקירת השתלטות צה"ל .  על פי ההצעה ,  בפאנל הוועדה יוצבו לפחות נציג טורקי אחד ונציג אחד מישראל ,  ובראשה יוצב ראש ממשלת ניו זילנד לשעבר ג'פרי פלמר .  גורמים דיפלומטיים סיפרו כי בנוסף לנציגות הטורקית והישראלית ,  יצורפו לוועדת החקירה בין שניים לשלושה נציגים נייטרליים ,  שייבחרו מתוך רשימה שהרכיב מזכ"ל האו"ם באן בעצמו .  עם זאת ,  ראש הממשלה בנימין נתניהו אמר כי שוחח בטלפון עם מזכ"ל האו"ם באן קי מון ,  ודחה את הצעתו .
 לעומתו ,  דובר מחלקת המדינה האמריקאית פיליפ קראולי אמר הערב כי החלטת ישראל להקים ועדה לחקר אירועי המשט לעזה היא  " צעד חשוב קדימה ".  
הממשלה אישרה הבוקר פה אחד את הרכב הוועדה לבדיקת המשט לרצועת עזה .  בוועדה ,  בראשות שופט בית המשפט העליון בדימוס יעקב טירקל ,  יהיו חברים גם פרופ' שבתאי רוזן ,  מומחה למשפט בינלאומי ,  וכן האלוף  ( מיל' )  עמוס חורב ,  לשעבר נשיא הטכניון .  עבודת הוועדה תלווה על ידי שני משקיפים זרים :  חתן פרס נובל לשלום דייוויד טרימבל מאירלנד והמשפטן הקנדי קן ווטקין .
" שני עקרונות מרכזיים הנחו אותנו בהצעה להקמת הוועדה ",  אמר נתניהו בפתח ישיבת הממשלה . " הראשון הוא שמירה על חופש הפעולה של חיילי צה"ל ואמינות התחקיר הצה"לי ".  נתניהו הסביר כי לבד מהרמטכ"ל גבי אשכנזי ,  אף לא אחד מחיילי צה"ל ימסור עדות . " צה"ל באמצעות ועדת החקירה בראשות האלוף  ( במיל )  גיורא איילנד יעביר סיכומי תחקירים מבצעיים שהוועדה ערכה ". 
 ( עדכון ראשון :  23:01 ) 

באן מתעקש :  ועדה בינ"ל לבדיקת המשט
האו"ם פרסם כי המזכ"ל סבור שוועדת הבדיקה הישראלית היא חשובה ,  אך יחד עם זאת באן קי מון עדיין לא זנח את הצעתו להקמת ועדת בדיקה בינלאומית

