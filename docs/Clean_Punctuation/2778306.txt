תושבי הדרום הקימו מאהל מול בית נתניהו : " דורשים יותר "
 עשרות תושבים מחו מול מעון ראש הממשלה ,  שם קראו לו להציג פיתרון ארוך-טווח עבור בעיית הרקטות . " פירון חושב לפתוח את השנה כרגיל - מזמינים אותו ליום אחד איתנו "
 - עשרות תושבי הדרום הקימו מאהל מחאה מול בית ראש הממשלה בירושלים- אחת התושבות :  זה לא עובד ,  שיעשו מה שצריך עכשיו- ראש מועצת מרחבים :  אין מקום למאהל מחאה בעת הזו
הרחבה מול בית ראש הממשלה בירושלים הפכה אתמול  ( שישי )  בשעות אחר הצהריים למוקד מחאה של תושבי הדרום .  עשרות מהתושבים אשר חזרו בימים האחרונים לשגרת חירום ,  הקימו מאהל מחאה במקום וקראו לראש הממשלה להגיע להכרעה שתביא לסיום המצב ,  ולשקט וביטחון לטווח הארוך .  מוקדם יותר הם קיימו במקום קבלת שבת ,  ומתכוונים להישאר במאהל לאורך סוף השבוע .
 מלחמה בדרום - סיקור מיוחדילד בן 4 נהרג מפגיעת פצמ"ר בקיבוץ בשער הנגבתיעוד :  חמאס הוציא להורג 18  " סוכנים של ישראל"משעל מפתיע : " לשוב למשא ומתן עם ישראל בקהיר "  
תושבת קיבוץ נירים שבמועצה האזורית אשכול ,  ענת חפץ ,  הגיעה למקום וקראה לנתניהו להציג לתושבים תכנית להמשך המבצע . " אנו קוראים לראש הממשלה להציג בפנינו כיצד הוא מתכוון לפתור את הבעיה הביטחונית שאנחנו סובלים ממנה כבר 14 שנים ",  אמרה חפץ . " אנחנו מקווים שבניגוד למה שאנחנו רואים עכשיו ,  בכל זאת יש לו אסטרטגיה וחזון ".  היא הוסיפה כי  " אסור להשלים עם השיטה הזו שכל ממשלות ישראל אימצו :  ניהול הסכסוך בצורה שלא נותנת לנו ביטחון הן בשגרה והן במבצעים שמתרחשים בכל כמה שנים ".  
לאורך מבצע  " צוק איתן ",  נתקלו תושבי הדרום והמרכז פעמים רבות בדרישה להשתיק את הביקורת .  חפץ ,  תושבת אזור מוכה ירי ,  אמרה כי לדעתה  " זה בדיוק הזמן לפעילות כזאת ".  לדבריה , " אנו צריכים להשמיע קול ברור שאומר שעם כל ההערכה לכוחות צה"ל ,  אנחנו דורשים מראש הממשלה הרבה מעבר לתגובות לירי .  הבנו שזה לא עובד ,  שיעשו מה שצריך עכשיו . 
" שי פירון חושב שאפשר להתחיל את שנת הלימודים כרגיל ",  התייחסה חפץ להחלטתו של שר החינוך ,  על אף החשש הרב של תושבי עוטף עזה . " אני מזמינה אותו להיות איתנו יום אחד .  הרי רק להסיע את הילדים מהבית לגן ,  נסיעה של שתי דקות ,  זה פחד אלוהים .  אתה מתכנן את דרכך ממיגונית למיגונית ".  
צבי קורבי ממושב פטיש אשר נמצא סמוך לעיר אופקים ,  הוסיף על דבריה של חפץ כי אין בכוונתם לבקר את החלטות הממשלה בלבד . " נתניהו צריך להתחשב בכל הדעות וההחלטה היא מאוד קשה .  המאהל הזה נועד גם להעניק גיבוי ולא רק לבקר ",  אמר . " אנחנו דורשים שקט ,  והשקט הזה יבוא עם פירוז הרצועה תוך מתן גיבוי בינלאומי ". 
ראש המועצה האזורית מרחבים ,  שי חג'ג' ,  דווקא הביע את תמיהתו לגבי הקמת המאהל . " אין מקום למאהל מחאה בעת הזו כאשר הממשלה וצה"ל עוסקים בלחימה נגד הטרור בעזה ",  אמר חג'ג' . " זו העת לחזק את ידיה של הממשלה ואת ידי צה"ל ,  שעושים לילות כימים על מנת להגן על תושבי מדינת ישראל .  לאורך כל המבצע פעל הדרג המדיני מתוך שיקול דעת ואחריות .  למלחמת 'צוק איתן' יש הישגים מרשימים ,  סיכול המנהרות ,  פגיעה במערך הרקטי ופגיעה אנושה בחמאס ". 
לפניות לכתבים:יאיר אלטמן :  talk2yaira@walla.comיניר יגנה :  Yanirya1234@walla.com
 ( עדכון ראשון :  20:44 )  

תושבי הדרום הקימו מאהל מול בית נתניהו : " דורשים יותר "
 עשרות תושבים מחו מול מעון ראש הממשלה ,  שם קראו לו להציג פיתרון ארוך-טווח עבור בעיית הרקטות . " פירון חושב לפתוח את השנה כרגיל - מזמינים אותו ליום אחד איתנו "
 
