 " בהידברות עם הממשל ":  האזינו לנתניהו בהצהרה - שהבית הלבן הכחיש
ראש הממשלה אמר בישיבת סיעתו כי הוא  " מנהל שיח מול האמריקנים ",  באשר לתכנית לסיפוח חלקי ביהודה ושומרון - טענה שוושינגטון הכחישה באופן חריג ,  שעות לאחר מכן . " נפעל פה בצורה מושכלת .  בתיאום עם ארה"ב ,  ככל הניתן ",  נשמע נתניהו אומר בהקלטה שהגיעה לידי וואלה !  NEWS
ראש הממשלה בנימין נתניהו עורר היום  ( שני )  מבוכה דיפלומטית לאחר שהבית הלבן הכחיש את דבריו בישיבת סיעת הליכוד ,  שלפיהם הוא  " מנהל שיח מול האמריקנים "  על תכנית לסיפוח חלקי של יהודה ושומרון .  הקלטה מישיבת הסיעה ,  שהגיעה לוואלה !  NEWS ,  מלמדת מעט על הנחרצות שבה נתניהו הציג לחברי מפלגתו את הדברים ,  שעות לפני שיוכחשו באופן חריג על ידי דובר הבית הלבן .
" אני יכול לבשר לכם שאני נמצא בהידברות עם הממשל האמריקני בנושא הזה ",  פנה נתניהו לחברי הכנסת ,  והמשיך : " יש שני דברים שמנחים אותי ".  נתניהו פירט את העיקרון הראשון ,  שלפיו יש  " לתאם במידת האפשר את המהלכים עם ארצות הברית .  אני מדגיש במידת האפשר ".  
נתניהו הסביר את הצורך בכך וחזר על כך בדבריו מספר פעמים : " התיאום עם ארה"ב הוא חשוב תמיד ,  אבל ברור לכם שהוא חשוב מאד בעניינים כאלה .  חשוב מבחינה אסטרטגית ,  חשוב גם לעתיד ההתיישבות וחשוב למדינת ישראל .  זה עקרון אחד .  ככל הניתן ,  לתאם את המהלכים עם ארה"ב ".  
נתניהו גם הרחיב על העקרון השני שמנחה אותו : " דבר שני ,  שתהיה כאן הצעת חוק ממשלתית ולא פרטית ,  כי מדובר פה במהלך היסטורי ".  
בשלב זה של הדברים ,  התערב ח"כ בני בגין והעיר לנתניהו כי  " אם מדובר בהצעת חוק ממשלתית ,  אין בה צורך .  על פי החוק מאז יוני 1967 ,  אני מצטט כמעט בדייקנות :  'הממשלה רשאית להחיל את המשפט ,  השיפוט ,  והמינהל של המדינה על כל חלק של ארץ ישראל שייקבע בצו' .  רמת הגולן ,  היה דרוש חוק ,  בעניין זה ,  החלטת ממשלה מספיקה ,  רוב של 12 נגד 11 - נגמר העניין אם רוצים ".  
אחד הח"כים העיר כי  " יש הבדל בין הצעת החוק להחלטת ממשלה ".  
נתניהו עצמו הצהיר : " זה פעולה ממשלתית ולא פרטית .  נפעל פה בצורה מושכלת .  במידת האפשר ,  ככל שניתן ,  בתיאום עם ארה"ב - זה תמיד חשוב ".  
וושינגטון ,  בתגובה ,  הכחישה בתוקף את דברי נתניהו : " הדיווחים לפיהם ארצות הברית דנה עם ישראל על תכנית סיפוח בגדה המערבית כוזבים ",  מסר דובר הבית הלבן . " ארצות הברית וישראל מעולם לא דנו בהצעה כזאת ,  הנשיא מתמקד ביוזמת השלום הישראלית-פלסטינית ",  נמסר .  
לאחר פרסום הודעת הבית הלבן ,  נמסרה הצהרה נוספת מלשכת ראש הממשלה : " ראש הממשלה בנימין נתניהו עדכן את האמריקנים ביוזמות העולות בכנסת ,  והאמריקנים הביעו את עמדתם החד-משמעית שהם מחויבים לקדם את תכנית השלום של הנשיא טראמפ ".   

" בהידברות עם הממשל ":  האזינו לנתניהו בהצהרה - שהבית הלבן הכחיש
ראש הממשלה אמר בישיבת סיעתו כי הוא  " מנהל שיח מול האמריקנים ",  באשר לתכנית לסיפוח חלקי ביהודה ושומרון - טענה שוושינגטון הכחישה באופן חריג ,  שעות לאחר מכן . " נפעל פה בצורה מושכלת .  בתיאום עם ארה"ב ,  ככל הניתן ",  נשמע נתניהו אומר בהקלטה שהגיעה לידי וואלה !  NEWS

