 " ישראל מנסה להסיט הדיון מפשעיה "
 בשולי הדיונים המתקיימים בעצרת האו"ם בנוגע לדו"ח גולדסטון ,  טען שר החוץ האירני כי הפרשנות של ישראל לתפיסת הספינה  " פרנקופ "  נועדה להסיט את תשומת הלב מהפשעים שביצעה ישראל בעזה
 ( צילום :  רויטרס ,  עריכת וידאו :  רן צימט ) 
לקראת ההצבעה האפשרית בעצרת הכללית של האו"ם בעניין דו"ח גולדסטון שקבע כי ישראל וחמאס ביצעו פשעי מלחמה ברשות הפלסטינית ,  אמר הערב  ( חמישי )  שר החוץ האירני מנושהר מותקי כי ישראל מנצלת את תפיסת ספינת הנשק  " פרנקופ "  כדי להסיט את חשיבות הדיון בדו"ח .  בראיון טלוויזיה אמר שר החוץ האירני כי הפרשנות של ישראל לתפיסת הספינה ,  נועדה להסיט את תשומת הלב מפשעי המלחמה שביצעה לטענתו ישראל במהלך מבצע  " עופרת יצוקה ". 
מוקדם יותר קיים ראש הממשלה בנימין נתניהו פגישת עדכון עם שר הביטחון אהוד ברק ,  הרמטכ"ל גבי אשכנזי ,  ראש אמ"ן עמוס ידלין ומפקד חיל הים אלי מרום ,  בעקבות תפיסת ספינת הנשק  " פרנקופ "  שלשום . " אני מבקש להודות ולברך את שר הביטחון אהוד ברק ,  את הרמטכ"ל גבי אשכנזי ,  את ראש אמ"ן עמוס ידלין ,  את מפקד חיל הים צ'ייני ,  את זרועות הבטחון והמודיעין ואת מפקדי וחיילי צה"ל שעשו פעולה מאוד חשובה לביטחון ישראל ".  
" מדובר בפשע מלחמה שעצרת האו"ם הייתה צריכה לחקור ולהוקיע אותו ואף לעשות כינוס מיוחד עבורו .  זה פשע מלחמה שאנחנו יודעים שהשלטון האירני התכוון לאפשר לחיזבאללה לשוב ולפגוע באזרחים .  זה מה שהקהילה הבינלאומית הייתה אמורה לעסוק בו אך במקום זה הם מתכוונים לדון בישראל .  זה לא ירתיע אותנו ולא ימנע מאיתנו להמשיך ולפעול למען אזרחי ישראל .  אין צבא מוסרי יותר מצה"ל .  מה שעומד בפני פושעי מלחמה זה צה"ל .  הגיע הזמן שהקהיליה הבינלאומית ,  ובמיוחד המדינות האחראיות יכירו באמת ולא יתנו ידם לשקר ". 
הרמטכ"ל ,  רב-אלוף גבי אשכנזי ,  אמר בפגישה כי  " מבצע חיל הים ללכידת ספינת הנשק שהעבירה איראן לחיזבאללה ,  הוא חלק ממערכה עניפה ".  הרמטכ"ל ציין כי מרבית הפעילות היא סמויה והודה לאנשי המוסד , " בלעדיהם לא היה מודיעין מדוייק כזה ". 
שר הביטחון ,  אהוד ברק ,  בירך את כוחות הביטחון ואמר כי  " זהו הישג מבצעי חשוב למלחמה בטרור .  אנו גאים בלובשי המדים ובמפקדים העומדים בראשם .  המאמץ להבריח נשק מאירן לארגוני הטרור ימשיך ותימשך גם הפעילות המבצעית של צה"ל ". 
ראש אמ"ן האלוף עמוס ידלין אמר כי  " זו רק דוגמא אחת ממערכת שלמה שהתמנון האירני שולח זרועות לארגוני הטרור ולציר הרדיקלי במזרח התיכון .  לא מדובר רק במשלוח נשק זהו גם משלוח של כסף ,  שתומך בפעילות ומממן את הנשק ". 
כזכור ,  הקומנדו הימי עצר שלשום אוניה שעל סיפונה תחמושת ואמצעי לחימה .  על פי הערכות ,  הספינה שהיתה בדרכה מאירן לסוריה ,  העבירה נשק לארגון חיזבאללה .  האוניה ,  ששמה  " פרנקופ ",  נעצרה במרחק של 100 מייל מערבית לחופי ישראל ,  סמוך לקפריסין ,  ונשאה דגל אנטיגואה .  צוות הספינה לא התנגד למעצר .
 עדכון ראשון :  16:10 

" ישראל מנסה להסיט הדיון מפשעיה "
 בשולי הדיונים המתקיימים בעצרת האו"ם בנוגע לדו"ח גולדסטון ,  טען שר החוץ האירני כי הפרשנות של ישראל לתפיסת הספינה  " פרנקופ "  נועדה להסיט את תשומת הלב מהפשעים שביצעה ישראל בעזה

