ארבע אמהות ,  גרסת 2010
ארבע אמהות יוצאות אתיופיה הפגינו מול משרד רה"מ בדרישה להעלות ארצה את בניהם שנשארו בגונדר . " בידי נתניהו לקבוע אם חיינו ימשיכו בכאב או בשמחה "
  ( צילום :  גדעון צנטנר ,  עריכה :  עידן גוראל ) 
לא כולם חוגגים את יום המשפחה :  ארבע נשים ,  עולות מאתיופיה ,  הפגינו היום  ( ראשון )  מול משרד ראש הממשלה בירושלים בדרישה להעלות ארצה את בני משפחותיהן אשר נותרו בעיר גונדר שבאתיופיה .  כ-8,500 מבני שארית יהודי אתיופיה ממתינים בגונדר עד שתיבדק זכאותה לעלות ארצה .  ראש הממשלה סירב להעלות להצבעה בממשלה את הצעתו של שר הפנים אלי ישי ,  לפיה תיבחן זכאותם לעלייה ארצה של 8,500 היהודים הממתינים באתיופיה .
 הנשים עמדו מול משרד ראש הממשלה כאשר הן אוחזות בתמונות בניהן ובנותיהן שנותרו בגונדר .  בני משפחותיהם של הנותרים באתיופיה כבר הגישו בקשה לעלייה עבור בני המשפחה ,  אך רובן המכריע של הבקשות כלל לא נבדקו .
 מאמי אסרס ,  אחת האמהות שלא ראתה את בתה וודה כבר יותר משלוש שנים אמרה : " באנו להתחנן לפני ראש הממשלה לעזור לאמהות להתאחד עם ילדיהן .  גם אנו כמו כל אימא אחרת רוצות את ילדינו לידינו ". 
ארבע האמהות ביקשו למסור לראש הממשלה מכתב שכתבו ובו ביקשו לסיים את הטרגדיה שלהן ולהעלות את ילדיהן ארצה . " אנו מבקשות להעלות ארצה את בנינו - את 8,000 היהודים אשר נותרו ממתינים לעלייה בגונדר בתנאים קשים ובכאב לב .  כראש הממשלה ,  גורל ילדינו בידך .  בידך לקבוע אם חיינו ימשיכו בכאב או בשמחה .  אם נמשיך לחיות רחוקות מילדינו או נוכל לחבקם כמו כל אם ". 

ארבע אמהות ,  גרסת 2010
ארבע אמהות יוצאות אתיופיה הפגינו מול משרד רה"מ בדרישה להעלות ארצה את בניהם שנשארו בגונדר . " בידי נתניהו לקבוע אם חיינו ימשיכו בכאב או בשמחה "
 
