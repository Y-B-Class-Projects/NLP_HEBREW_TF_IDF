לחזק את חשד השוחד נגד נתניהו :  מאחורי חקירתו באזהרה של מילצ'ן
במשטרה חקרו את איש העסקים המקורב לראש הממשלה באזהרה ,  מחשש כי קו ההגנה של נתניהו - שלפיו המתנות שקיבל היו חבריות  עשוי לשבש את תיק 1000 .  על פי החשד ,  מילצ'ן ביקש להיעזר בנתניהו בנושאים שונים הקשורים לעסקיו ובמכירת ערוץ 10
- ארנון מילצ'ן נחקר באזהרה בלונדון בחשד שנתן שוחד לבנימין נתניהו- לפי החשד ,  איש העסקים רצה להיעזר בנתניהו בנושאים הקשורים לעסקיו ,  ובתמורה העביר לו ולרעייתו מתנות- מקורב לנתניהו : " כל ניסיון לייחס גוון לא ראוי לחברות של ראש הממשלה נתניהו עם מילצ'ן הוא חסר בסיס "-  פרקליטו של מילצ'ן : " פעל בתום לב כשטובת המדינה לנגד עיניו "  
במשטרה החליטו לבצע את חקירתו של איש העסקים ארנון מילצ'ן ,  שנחקר בשבוע שעבר באזהרה בלונדון ,  במטרה לחזק את החשדות נגד ראש הממשלה בנימין נתניהו .  לפי קו ההגנה של ראש הממשלה ,  המתנות שקיבל ממילצ'ן לאורך שנים הן בעצם מתנות לגיטימיות שניתנו בין חברים בצורה הדדית .  במשטרה הבינו ,  כי קו ההגנה של נתניהו עשוי לשבש את תיק החקירה אם מילצ'ן לא ייחקר תחת אזהרה .  בעקבות כך היה צורך לחקור אותו מתוך הבנה כי גרסתו ,  שניתנה באזהרה ,  היא לכל הפחות בגדר חיזוק לכך שפעל לכאורה כדי לשחד את נתניהו בשיטת  " שלח לחמך על פני המים "  ולא בדרישה קונקרטית בתמורה למתן המתנות .
 העובדה שמילצ'ן נחקר באזהרה ,  יש בה כדי לחזק את החשד לעבירה של ניגוד עניינים לכאורה מצדו של ראש הממשלה .  בסביבתו של מילצ'ן אמרו כי הוא העריך כי יידרש להיחקר תחת אזהרה בעקבות העדויות שמסר בפרשה בצורה פתוחה קודם לכן .
 עוד בנושא:חקירות נתניהו :  עד המדינה הרו ישוב השבוע לארץ וישלים את עדותואלשיך על חקירות נתניהו : " שמח שאנחנו מותקפים מימין ומשמאל "  
על פי החשד ,  מילצ'ן נתן שוחד לנתניהו בתמורה לכך שזה יפעל לאשר את מכירת ערוץ 10 למיליארדר לן בלווטניק ,  המקורב לנתניהו .  בערוץ 10 דווח אתמול כי גרסתו של מילצ'ן חיזקה את החשדות נגד נתניהו במסגרת חקירת  " תיק 1000 ",  המכונה גם תיק המתנות .  לפי החשד ,  איש העסקים הישראלי-אמריקני רצה להיעזר בנתניהו בנושאים שונים הקשורים לעסקיו ,  ובתמורה הוא העביר לו ולרעייתו מתנות  בהן סיגרים ושמפניות  בשווי מאות אלפי שקלים .  במסגרת הפרשה ,  נבדק אם עוד אנשי עסקים פעלו בצורה דומה ,  בהם המיליארדר ג'יימס פאקר .  מקורביו של מילצ'ן אמרו היום כי הם סבורים  " שהראיות בתיק לא ישתנו באופן משמעותי ".  לדבריהם , " לא הופתענו ,  הוא נחקר שלוש פעמים ,  בפעם האחרונה בחמישי .  הוא ענה לחוקרים על הכול ". 
מקורב לראש הממשלה מסר אתמול בעקבות ההתפתחויות בחקירת מילצ'ן כי  " כל ניסיון לייחס גוון לא ראוי לחברות העמוקה ורבת השנים של ראש הממשלה נתניהו עם ארנון מילצ'ן הוא חסר בסיס וממילא נדון לכישלון ".  לדבריו , " אנו חוזרים ואומרים ,  לא יהיה כלום כי לא היה כלום ".  פרקליטו של מילצ'ן ,  עו"ד בעז בן צור ,  אמר כי הוא  " התבקש להשלים עדותו ובהתאמה מסר עדות מלאה כפי שנהג בעבר ,  ופעל בתום לב כשטובת המדינה לנגד עיניו ,  תוך הקפדה על קיום הוראות החוק ".  

לחזק את חשד השוחד נגד נתניהו :  מאחורי חקירתו באזהרה של מילצ'ן
במשטרה חקרו את איש העסקים המקורב לראש הממשלה באזהרה ,  מחשש כי קו ההגנה של נתניהו - שלפיו המתנות שקיבל היו חבריות  עשוי לשבש את תיק 1000 .  על פי החשד ,  מילצ'ן ביקש להיעזר בנתניהו בנושאים שונים הקשורים לעסקיו ובמכירת ערוץ 10

