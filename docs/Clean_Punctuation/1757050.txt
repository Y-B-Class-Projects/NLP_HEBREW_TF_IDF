לנתניהו ולקלינטון אצה הדרך 
הצמרת הישראלית ,  על בכיריה ויועציה ,  התכנסה אמש ליד קו הטלפון לוושינגטון .  שני הצדדים שקדו על הסעיפים הפרטניים המייגעים של מכתב ההבנות ,  שעתיד להישלח מארה"ב לבנימין נתניהו לצורך אישור שלב ההקפאה הבא בקבינט הביטחוני .
 מה ייכלל בו ?  לאחר התקוות שנכזבו שהנה ? הנה מגיע מכתב נשיאותי בחתימת ברק אובאמה ,  אך בושש לבוא - איש לא ידע בוודאות מה ייחתם ביום המחרת .
 המכתב לא יהיה נשיאותי אלא רק סיכום של ההידברות עם הילארי קלינטון ;  המילה  " ירושלים "  לא תיזכר בו על אף שהיא אשר גרמה לשרי ש"ס להבטיח כי יבטיחו את הרוב בעד ההקפאה כיוון שלא תחול על הבירה ,  ועתה נכלמו ;  וגם לא תהיה התחייבות אמריקנית להימנע מתביעה להסכים להקפאה ג' .
 במכתב יישארו קטעי עידוד בעייתיים .  ייכללו בו שתי חבילות ביטחוניות גדולות שהן בשורה חשובה להגנה על ישראל .  גם הבטחה למנוע דה ? לגיטימציה של ישראל במשך שנה ,  אך היא בבחינת אליה וקוץ בה .  זה לא נושא ל"קח "  ו"תן ",  אלא עניין שהיה עד כה אקסיומטי .
 לנתניהו ולקלינטון אצה הדרך .  שניהם יודעים כי ככל שארה"ב מתרחקת מהלשון האופטימית שבה סיכם ראש הממשלה את שיחותיו עם שרת החוץ האמריקנית ,  כך מימוש ההקפאה ב' ייתקל בהתנגדות גוברת בסיעת הליכוד ובקואליציה ויותיר טעם חמצמץ ביחסים בין המדינות .
 מבחינות מסוימות נבון יותר להעניק לאובאמה עוד שלושה חודשי הקפאה ללא תמורה ,  מעין שירות חינם ליחסים עימו ,  מאשר לחלץ מאמריקה חבילה שעד כה ניתנה ללא התניה .  גם אם עיסקה זו טובה ,  היא מכניסה מרכיב של סחטנות ולחץ למערכת היחסים בתחום המדיני והביטחוני .
 יהיו התוצאות אשר יהיו ,  אין ספק כי ה"מרד "  שהכריז האגף האידיאולוגי בליכוד השיג חלקית את מטרתו .  יוזמיו לא רצו להפיל את נתניהו אלא לסכל את מהלכו המדיני .  בעיקר הם מבקשים למנוע דיון מוקדם בשרטוט גבולות הקבע .  בתחום זה הם יצאו נשכרים .  לפחות זמנית .  אך האם גם ישראל ?  ומעמדה בעולם הדמוקרטי ?  והממשלה ?  ושלמותה ? 
הדעת נותנת כי המאמצים הטלפוניים יישאו פרי ,  ובניסוח משביע רצון או מאכזב ומריר יתייצב נתניהו לפני הקבינט הביטחוני ויבקש את תמיכתו בהקפאה ב' .  אם לאו - תיכפה על ישראל התמודדות מדינית בתנאים שלא ידעה כמותם כבר שנים רבות .
 
לנתניהו ולקלינטון אצה הדרך 
nan
