בכיר המוסד לשעבר דוד קמחי מת בגיל 82
קמחי ששימש כמשנה לראש המוסד הלך אתמול לעולמו .  ראש הממשלה בנימין נתניהו : " קמחי מילא שורה של תפקידים חיוניים למדינת ישראל ולקהילת הביטחון בכישרון רב "
 דוד קמחי ,  שהיה בכיר בארגון המוסד ,  הלך אתמול  ( שני )  לעולמו בגיל 82 .  קמחי עלה לארץ בשנת 1946 ובקום המדינה השתתף כלוחם במלחמת העצמאות .  שנתים לאחר מכן ,  ב-1950 ,  הצטרף למוסד ובמהלך השנים הגיע עד לתפקיד המשנה לראש המוסד .  הוא שימש בנוסף גם כמנכ"ל משרד החוץ משנת 1980 ועד 1986 .
 מלשכת ראש הממשלה בנימין נתניהו נמסר כי  " ראש הממשלה מביע צער עמוק על לכתו של דייב קמחי ,  מי שמילא שורה ארוכה של תפקידים חיוניים למדינת ישראל ,  לקהילת הביטחון ולשירות החוץ בכישרון רב ובמסירות עצומה .  זכורות לי פגישות רבות עמו שבהן הוא היטיב לנתח את הזירה הבינלאומית .  דייב שילב באישיותו אלגנטיות ופטריוטיות ,  תחכום ואהבת אדם .  הוא שימש דוגמה לאיך ראוי למלא שליחות ציבורית ". 
שר החוץ אביגדור ליברמן ,  אמר כי משרד החוץ אבל על מותו של קמחי שכיהן כמנכ"ל המשרד בין השנים 1980-1986 . " דוד קמחי היה איש מיוחד עם ביוגרפיה מיוחדת וכמנכ"ל משרד החוץ ובתפקידיו ב"מוסד "  הוא זכה להיות שותף ולתרום לאירועים חשובים ובעלי משמעות בהיסטוריה של מדינת ישראל ". 

בכיר המוסד לשעבר דוד קמחי מת בגיל 82
קמחי ששימש כמשנה לראש המוסד הלך אתמול לעולמו .  ראש הממשלה בנימין נתניהו : " קמחי מילא שורה של תפקידים חיוניים למדינת ישראל ולקהילת הביטחון בכישרון רב "
 
