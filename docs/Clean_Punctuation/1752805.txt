נתניהו לביידן :  צריך לאיים על אירן בתקיפה
ראש הממשלה נועד הערב בניו אורלינס עם סגן נשיא ארה"ב ודרש ממנו לפעול לכך שממשל אובמה ייצור  " איום אמין של פעולה צבאית נגד אירן ,  אם זו לא תחדל מהמירוץ להשגת נשק גרעיני "
 בעוד הממשל האמריקאי פועל לשכנע את ישראל והרשות הפלסטינית לחזור לשולחן המשא ומתן ,  ראש הממשלה בנימין נתניהו מעדיף להתמקד באיום האירני .  בפגישה שהוא קיים הערב  ( ראשון )  בניו אורלינס עם סגן נשיא ארה"ב ג'ו ביידן ,  דרש נתניהו מממשל אובמה  " ליצור איום אמין של פעולה צבאית נגד אירן ,  אם זו לא תחדל מהמירוץ להשגת נשק גרעיני ".  נתניהו הבהיר לביידן ,  כי  " זאת הדרך היחידה להבטיח שאירן לא תתחמש גרעינית ". 
הפגישה בין השניים עסקה הן בנושא האירני והן בהמשך במאמצים לחידוש התהליך המדיני במזרח התיכון .  עליית המדרגה בהתבטאויותיו של נתניהו נעשית על רקע ה"ניסיונות של אירן לתעתע במערב ,  וסימנים מדאיגים שהקהילה הבינלאומית נכונה ללכת שבי אחרי תעתועים אלה ",  כהגדרתו .
" הסנקציות הכלכליות אמנם מקשות על אירן ,  אבל אין שום סימן שמשטר האייתוללות מתכוון לעצור את תכנית הגרעין בגללן ",  הסביר נתניהו לביידן . " הפעם היחידה שהמשטר האירני עצר את תכנית הגרעין הייתה בשנת 2003 ,  כשהם האמינו שיש סיכוי ממשי לפעולה צבאית אמריקנית נגדם .  באופן פרדוקסלי ,  רק איום צבאי ממשי על אירן ,  יכול למנוע את הצורך להפעיל כוח צבאי אמיתי ". 
ראש הממשלה צפוי לנאום מחר בוועידת הקהילות היהודיות של צפון אמריקה ,  ובהמשך השבוע הוא ייפגש בניו יורק עם מזכירת המדינה האמריקאית הילרי קלינטון ועם מזכ"ל האו"ם באן קי-מון .  נתניהו יציג לבאן את התכנית הישראלית לנסיגה מחלקו הצפוני של כפר רג'ר .  שר החוץ אביגדור ליברמן חשף בצהריים ,  כי הכוונה היא להגיע להסכם בין ישראל לאו"ם ,  תוך עקיפת לבנון ,  לאחר שאלו העמידו מכשולים בנושא במשך תקופה ארוכה .  ראש הממשלה ופמלייתו ישובו לישראל ביום חמישי .
 עדכון ראשון :  20:00 .
 
נתניהו לביידן :  צריך לאיים על אירן בתקיפה
ראש הממשלה נועד הערב בניו אורלינס עם סגן נשיא ארה"ב ודרש ממנו לפעול לכך שממשל אובמה ייצור  " איום אמין של פעולה צבאית נגד אירן ,  אם זו לא תחדל מהמירוץ להשגת נשק גרעיני "
 
