דיווחים בהודו :  הנשיא יגיע לביקור היסטורי בישראל
לפי הדיווחים ,  הנשיא פרנאב מוחרג'י צפוי להגיע באוקטובר ויבקר גם ברשות ובירדן .  בכך ,  יהפוך למנהיג ההודי הראשון שמבקר בישראל מאז כינון יחסי המדינות .  על פי הערכות ,  גם ראש ממשלת הודו יבקר בארץ ב-2016
נשיא הודו ,  פרנאב מוחרג'י ,  יגיע בחודש אוקטובר לביקור בישראל ,  ברשות הפלסטינית ובירדן ,  במסגרת ביקור היסטורי ותקדימי  כך דיווחו היום  ( שני )  כלי תקשורת בחצי האי .  בכך ,  יהפוך הנשיא מוחרג'י למנהיג הראשון של הודו שמבקר בישראל מאז כינון היחסים הדיפלומטיים בין המדינות ,  לפני כשני עשורים .  על פי הדיווח ,  הוא צפוי להיפגש עם ראש הממשלה בנימין נתניהו ,  נשיא המדינה ראובן ריבלין ובכירים נוספים בישראל .  לאחר מכן ,  הוא יפגוש גם את יו"ר הרשות הפלסטינית ,  אבו מאזן .
 ההודעה על ביקורו של הנשיא מגיעה לאחר כמה פרסומים בחודשים האחרונים שדווקא ראש ממשלת הודו ,  נרנדרה מודי ,  הוא זה שמתכנן לבקר בישראל .  שרת החוץ של הודו הודיעה לפני כחודשיים על כוונתו של מודי להגיע לישראל ,  לרשות הפלסטינית ולירדן .  גורם ישראלי אמר לוואלה ! NEWS כי ההערכה בירושלים היא שביקורו של הנשיא ההודי לא יהיה במקום הביקור המתוכנן של מודי ,  שצפוי להתקיים במהלך שנת 2016 ,  אלא בנוסף אליו .  אם אכן יבקרו בישראל גם נשיא הודו וגם ראש ממשלתה בטווח של כשנה ,  זו תהיה עדות חד-משמעית להתחזקות היחסים בין המדינות .
 עוד בוואלה ! NEWS:מהפכת הקנאביס הרפואי :  מי יוכל לקנות ,  היכן ובאיזה מחיר ? מכה לפרקליטות :  בית המשפט זיכה 3 פעילי ימין שהואשמו ב"תג מחיר"החוקרות שהפלילו את הרב שיינברג : " הוא כמו אלוהים למתלוננות "  
ראש הממשלה נתניהו התייחס היום להתחזקות בקשרים עם הודו ,  כאשר אמר בישיבת סיעת הליכוד כי שוחח בטלפון עם עמיתו בניו דלהי . " לפני יומיים שוחחתי שוב עם ידידי ראש ממשלת הודו ,  מודי ",  אמר נתניהו . " דיברנו על שיתוף הפעולה בין הודו לישראל .  אנחנו בעיצומה של תפנית גדולה מאוד שבה אנחנו מרחיבים ומגוונים את השווקים של ישראל ,  קודם כל לכלכלות הענק של אסיה  להודו ,  סין וליפן ,  אבל לא רק שם ". 
התפנית במדיניות ההודית כלפי ישראל באה לידי ביטוי לא רק בביקורי בכירים ובתחום הכלכלי ,  אלא גם באופן ההצבעה של הודו בנושא הישראלי-פלסטיני בגופים הבינלאומיים .  בעבר ,  נהגה הודו לתמוך באופן אוטומטי בעמדה הערבית נגד ישראל ,  אולם בכמה הצבעות שהתקיימו לאחרונה ,  כמו למשל ההצבעה על דוח ועדת החקירה של האו"ם בנושא מבצע  " צוק איתן ",  ההודים בחרו להימנע .  הצבעתם התקבלה במחאה מצד העולם הערבי .  השגריר הפלסטיני בהודו אף אמר כי שינוי הקו של ניו דלהי  " שבר את ליבם של הפלסטינים ".  

דיווחים בהודו :  הנשיא יגיע לביקור היסטורי בישראל
לפי הדיווחים ,  הנשיא פרנאב מוחרג'י צפוי להגיע באוקטובר ויבקר גם ברשות ובירדן .  בכך ,  יהפוך למנהיג ההודי הראשון שמבקר בישראל מאז כינון יחסי המדינות .  על פי הערכות ,  גם ראש ממשלת הודו יבקר בארץ ב-2016

