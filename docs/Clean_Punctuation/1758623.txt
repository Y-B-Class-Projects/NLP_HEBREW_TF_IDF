ישי על מכתבי הנאצה :  ההסתה עלולה להפוך למעשים
שר הפנים גינה בחריפות את שולחי מכתב האיום עם אבקה חשודה ללשכתו .  לדבריו , " ההסתה הפרועה מתחילה במכתב הזה - ואין ספק שזה יכול להגיע למעשים .  אני מקווה שימצו את הדין עם האחראים "
 שר הפנים ויו"ר ש"ס הגיב אחר הצהריים  ( שני )  על שליחת מכתבי איום עם אבקה חשודה ללשכתו וללשכת סגן שר הבריאות יעקב ליצמן  ( יהדות התורה )  .  בישיבת סיעת ש"ס בכנסת אמר ישי : " זו הסתה פרועה חסרת תקדים נגד ציבור דתי ומסורתי .  אם יתברר שהחרדים מקבלים יותר תקציבים ,  אני מוכן להחזיר אותם ,  אבל בכל תחום בתקציב המדינה החרדים מקבלים פחות ". 
לדבריו , " ההסתה הפרועה מתחילה במכתב הזה - ואין ספק שזה יכול להגיע למעשים .  אני מקווה שימצו את הדין עם האחראים .  צר לי שבמקום להעריך את הציבור המסורתי ובמיוחד את לומדי התורה ,  שהעם היהודי שרד בגלות בזכות תורת ישראל ,  היום קובעים מי נאור ומי חשוך ,  ואלו שבזכותם הגענו למצב שיכולנו להקים את המדינה  הם כביכול החשוכים .  זו גזענות מסוכנת מאוד .  אני מקווה שיושקעו מאמצים להגיע לאנשים הללו ולמצות איתם את הדין ". 
שולחי המכתבים איימו על ישי וליצמן : " ראו הוזהרתם !  !  והיה אם תמשיכו לסחוט תקציבים על חשבוננו ועל חשבון הסטודנטים והתרבות שלנו ,  תשלמו על כך מחיר כבד .  נתחיל להיאבק בכם פיזית ולא רק בהפגנות ,  ותרגישו את נחת זרוענו על גופכם ועל בתי הכנסת שלכם !  נמרר לכם את החיים !  נתקוף אתכם בעריכם ושבכונותיכם !  ". 
שר הפנים התייחס גם לכוונת ראש הממשלה בנימין נתניהו לחדש את הקפאת הבנייה בהתנחלויות ,  בתמורה להטבות אמריקאיות .  לדבריו , " כרגע יש עוד קשיים עצומים .  הדברים לא ברורים .  נכון לרגע זה ,  ש"ס תתנגד להקפאה ".  הוא הוסיף ,  כי  " אם יהיו הצעות ,  זה יבוא להכרעת הרב  ( עובדיה יוסף  פ.ו )  - ואם ראש הממשלה בנימין נתניהו יבקש להיפגש עם הרב  נתאם פגישה ". 
ישי אף נשאל על חברו למפלגה ,  ח"כ חיים אמסלם ,  אשר הודיע בשבוע שעבר כי לא יתפטר מתפקידו גם אם הרב עובדיה יוסף יבקש זאת ,  וחרג ממנהגו כאשר השיב כי  "  העסק של חיים אמסלם הוא מול גדולי התורה .  אנחנו עסוקים בעשייה היום-יומית ".  ישי נוהג לכנות את חברי סיעתו בתואר  " רב ",  וככל הנראה לא כינה כך במתכוון את אמסלם .  זאת ,  על אף שאמסלם הינו היחיד מבין חברי הסיעה שאכן מוסמך כרב .
 
ישי על מכתבי הנאצה :  ההסתה עלולה להפוך למעשים
שר הפנים גינה בחריפות את שולחי מכתב האיום עם אבקה חשודה ללשכתו .  לדבריו , " ההסתה הפרועה מתחילה במכתב הזה - ואין ספק שזה יכול להגיע למעשים .  אני מקווה שימצו את הדין עם האחראים "
 
