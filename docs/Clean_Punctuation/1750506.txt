רה"מ :  אין הצעה אמריקאית לגבי חידוש ההקפאה
נתניהו הכחיש את הפרסומים ,  לפיהם ממשל אובמה הציע לישראל תמריצים בתמורה לחידוש הקפאת הבנייה בהתנחלויות .  בישיבת סיעת הליכוד הוא אמר ש"כרגע לא מדברים על העניין "
 ראש הממשלה בנימין נתיהו התייחס היום  ( שני )  לפרסומים ,  לפיהם הממשל האמריקאי הציע לישראל ערבויות שונות בתמורה לחידוש הקפאת הבנייה בהתנחלויות .  בישיבת סיעת הליכוד ,  אמר נתניהו במענה לשאלותיהם של חברי הכנסת ציפי חוטובלי ודני דנון ,  כי  " אין הצעה אמריקאית כרגע על תמורה להמשך ההקפאה ,  וכרגע לא מדברים על העניין ".  
נתניהו גם התייחס להצהרתו של יו"ר הרשות הפלסטינית אבו מאזן ,  לפיה הרשות תשקול לפנות באופן חד צדדי למועצת הביטחון של האו"ם כדי לזכות ממנה בהכרה במדינה פלסטינית .  לדברי נתניהו , " יהיו לזה מחירים משני הצדדים ,  וזה לא יקיים את הפתרון ". 
לקראת תום הקפאת הבנייה בשטחים פורסם בישראל ובארה"ב ,  כי הנשיא האמריקאי ברק אובמה העביר לראש הממשלה נתניהו מכתב ,  בו הוא הציע לישראל שורה של תמריצים במו"מ בתמורה להקפאה נוספת בת 60 יום .  הבית הלבן הכחיש את הדיווחים . " אף מכתב לא הועבר לראש הממשלה נתניהו .  לא נגיב בנושאים דיפלומטיים רגישים ",  אמר דובר הבית הלבן ,  טומי וייטור
עם זאת ,  שגריר ישראל בוושינגטון מייקל אורן אמר בתחילת החודש בראיון לעיתון  " וושינגטון פוסט ",  כי  " הממשל האמריקאי פנה לישראל עם מספר הצעות ,  תמריצים אם תרצו ,  שיאפשרו לממשלה להקפיא את הבנייה בהתנחלויות לעוד חודשיים-שלושה ". 

רה"מ :  אין הצעה אמריקאית לגבי חידוש ההקפאה
נתניהו הכחיש את הפרסומים ,  לפיהם ממשל אובמה הציע לישראל תמריצים בתמורה לחידוש הקפאת הבנייה בהתנחלויות .  בישיבת סיעת הליכוד הוא אמר ש"כרגע לא מדברים על העניין "
 
