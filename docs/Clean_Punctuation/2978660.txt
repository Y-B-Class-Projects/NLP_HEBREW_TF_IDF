בטקס האזכרה ליוני :  לחיצת היד המרגשת בין נתניהו לגלעד שליט
ראש הממשלה ובכירים נוספים השתתפו בטקס לזכרו של מפקד סיירת מטכ"ל יוני נתניהו ,  40 שנים לאחר מותו במבצע לשחרור החטופים הישראלים באנטבה .  חייל שלחם תחת יוני : " הוא זה שעמד בתווך כמו סלע איתן "
  ( בווידאו :  נתניהו בטקס הזיכרון הממלכתי באנטבה ,  בשבוע שעבר )  
ראש הממשלה בנימין נתניהו ובני משפחתו השתתפו הערב  ( שלישי )  באזכרה של אחיו ,  יוני נתניהו ,  לציון 40 שנים למותו במבצע לשחרור החטופים הישראלים באנטבה שבאוגנדה ,  בעת שפיקד על לוחמי סיירת מטכ"ל .  במהלך טקס האזכרה ,  שנערך בבית העלמין הצבאי בהר הרצל ,  נפגש נתניהו עם גלעד שליט ,  ותועד לוחץ עמו ידיים .  
עוד השתתפו בטקס הנשיא ראובן ריבלין ,  הנשיא לשעבר שמעון פרס ,  יו"ר הכנסת יולי אדלשטיין ,  ושרים ,  חברי כנסת ובני ערובה מהמבצע ,  יחד עם בני משפחותיהם . " יוני ראוי לכך שהאמת היא מה שיסופר עליו ",  אמר עידו נתניהו . " לאח ,  זה המעט שבמעט שיכול לעשות למען אחיו שהקריב את חייו למען המדינה ולמען הצלת בני עמו ,  וכך גם אלה שנלחמו עמו ,  שמצאו לנכון לכתוב לאחרונה את זיכרונותיהם בספר שהוציאו ,  כדי לתקן עוול רב שנים שנעשה גם להם ,  אבל בעיקר למפקדם ".  
עוד בוואלה !  NEWS:ריבלין בטקס לציון 40 שנה לאנטבה : " סמל למסירות הנפש של העם היהודי"כך הדמיוני הפך למציאותי :  קצין המודיעין של מטכ"ל באנטבה משחזרבן זוגה של מחבלת ממבצע אנטבה : " הייתה לוחמת חופש "  
סגן-אלוף  ( במיל' )  שלומי רייזמן ,  שלחם תחת פיקודו של יוני נתניהו במבצע ,  הוסיף : " לב לבו של המבצע ,  חיסול המחבלים ושחרור החטופים ,  הוטל על היחידה ומי שפיקד והנהיג אותנו להצלחה במשימה הבלתי אפשרית הזאת הוא יוני ".  לדבריו , " ב-36 שעות נוהל הקרב שעמד לרשותנו ,  הוא זה שעמד בתווך כמו סלע איתן ".   
" יוני נהרג בגללנו ",  קרא נציג בני הערובה ,  בני דוידזון . " חשתי אשמה כילד וצער וכאב עמוקים כאיש מתבגר .  רק שם ליד האנדרטה לזכרו לצלו של בית הכנסת העתיק ובהשראת פעמון החירות האמריקני וחברי הילדות של יוני ,  מצאתי לראשונה את המילים החדשות :  יוני נהרג בשבילנו .  יוני נפל ובנפילתו נתן לנו את החיים ".  

בטקס האזכרה ליוני :  לחיצת היד המרגשת בין נתניהו לגלעד שליט
ראש הממשלה ובכירים נוספים השתתפו בטקס לזכרו של מפקד סיירת מטכ"ל יוני נתניהו ,  40 שנים לאחר מותו במבצע לשחרור החטופים הישראלים באנטבה .  חייל שלחם תחת יוני : " הוא זה שעמד בתווך כמו סלע איתן "
 
