נתניהו מסרב לפגוש את פורום הגנרלים
תנועת  " מפקדים למען ביטחון ישראל "  ביקשה להיפגש עם ראש הממשלה בנימין נתניהו על מנת להביע את עמדתם בקשר לסוגיות הביטחון הניצבות בפני ישראל אך בקשתם לא נענתה
פורום הגנרלים  ( תנועת  " מפקדים למען ביטחון ישראל ")  החל בחודשים האחרונים להיפגש עם מנהיגי כל המפלגות בכנסת ,  זאת על רקע דאגת בכירי מערכת הביטחון לשעבר ממצבה הביטחוני המתדרדר של ישראל .  
מטרת הפגישות הנה לשמוע מה התכנית והמדיניות הביטחונית אותה מציגים ראשי המפלגות ולהציג את עמדת ראשי מערכת הביטחון בעבר החברים בתנועה  ( מכל הקשת הפוליטית )  כי בכדי לחזק את חוסנה הביטחוני של ישראל ,  על מקבלי ההחלטות להוביל למדיניות של הסדרים ביטחוניים ומדיניים עם שכנינו .
 הפנייה הראשונה של  " מפקדים למען ביטחון ישראל "  היתה לראש הממשלה בנימין נתניהו ,  ונשלחה לפני יותר מ-100 ימים ,  אך למרות משלוח תזכורת שניה ולמרות חשיבות הנושא ,  לא נתקבלה כל תשובה מצדו של ראש הממשלה ובפועל הוא מסרב להיפגש עם בכירי התנועה .  
מייסד  " מפקדים למען ביטחון ישראל ",  אלוף  ( מיל' )  אמנון רשף אמר כי  " לא ברור מדוע ראש הממשלה ,  אשר הוא האמון על המדיניות הביטחונית ,  מסרב לבקשתנו להיפגש ולהציג את דאגתנו ממצבה הביטחוני של ישראל .  התנועה מדברת בשמם של יותר מ-180 מפקדים בעלי ניסיון ביטחוני מצטבר של יותר מ-5,500 שנים ,  אשר כולם אומרים שמצבה הביטחוני של ישראל התדרדר גם במישור האסטרטגי וגם במישור הטקטי ,  גם מול חמאס ,  גם מול עצירת הגרעין האיראני וגם בברית האסטרטגית עם ארה"ב ".   
" אנו באים מתוך ניסיון ביטחוני של שנים ,  להקשיב ולהשמיע עמדתנו הטוענת כי הסדרים ביטחוניים ומדיניים עם שכנינו הנם נדבך קריטי בהבטחת הביטחון הלאומי הישראלי ",  אמר רשף . " אנו קוראים לרה"מ החדש שייכנס לתפקיד לאחר הבחירות ,  יהא אשר יהיה ,  לפעול לאור דרך זו ".  
לעמוד של תנועת  " מפקדים למען ביטחון ישראל "
  ( תוכן שיווקי )  

נתניהו מסרב לפגוש את פורום הגנרלים
תנועת  " מפקדים למען ביטחון ישראל "  ביקשה להיפגש עם ראש הממשלה בנימין נתניהו על מנת להביע את עמדתם בקשר לסוגיות הביטחון הניצבות בפני ישראל אך בקשתם לא נענתה

