קול צף :  פרק שלישי - מצביעי הימין
ביבי כבר לקח את הבחירות ,  אבל הוא לחיץ וצריך את  " עוצמה לישראל "  שישמרו עליו .  מצד שני ,  בנט הוא ההבטחה הגדולה של המחנה .  אמיר בן-דוד מנסח עם מתלבטי הימין את הדרך לקלפי
הוא מסתובב עם חיוך קטן על השפתיים ,  לא מנסה להסתיר את שביעות הרצון שלו מהמצב . " מצחיק ,  אני מסתכל מהצד על כל המלחמות בשמאל ונזכר בימים הקשים שלנו ,  עם כל ההתפלגויות לרסיסי מפלגות והמלחמות על שטויות .  השמאל גמר את התפקיד ההיסטורי שלו .  הוא ניסה הכל ונכשל .  משא ומתן ,  נסיגה חד צדדית ,  חרם בינלאומי ,  בית הדין בהאג .  מה שנשאר לו זה להפגין ברחובות ,  לכתוב פוסטים בפייסבוק ולהרגיש טוב עם עצמו .  אנחנו אלה שמנהלים את המדינה .  וזה לא הולך להשתנות בשנים הקרובות .  זו הרגשה טובה .  תסתובב ברחובות ותראה לבד :  אין בחירות .  אין מתח .  אין סטיקרים .  אין ויכוחים .  למה ?  האנשים לא טיפשים .  ברור להם שהסיפור נגמר עוד לפני שהוא התחיל ,  אז הם עסוקים בענייניהם ". 
התוצאה ידועה מראש . " ביבי וליברמן ינהלו את המדינה בארבע השנים הקרובות .  זה סגור ונעול וחתום .  אין בן אדם רציני אחד בעולם שחושב אחרת .  זה עוד דבר שהשמאל לא מבין ומשגע אותו .  הרי אם כל כך רע פה ,  כמו שהשמאל טוען ,  למה הציבור מצביע אמון בימין ?  כי האנשים זוכרים את האוטובוסים המתפוצצים ,  הם זוכרים שכשהשמאל פירק ישובים בעזה הוא הבטיח שקט לשנים ונתניהו הזהיר ממדינת חמאס ומטילים על תל אביב .  ראינו לבד מי צדק .  וגם ההפחדות האלה שאנחנו על סף קטסטרופה כלכלית לא עושות רושם על אף אחד .  אנשים קונים מכוניות חדשות וממלאים את הקניונים .  לא כל כך גרוע פה .  תראה מה קורה באמריקה ובאירופה ותשווה למה שקורה אצלנו ".  
אבל דווקא בגלל שברור לו שנתניהו וליברמן ינהלו את המדינה הוא לא בטוח שיצביע להם . " הרי תהיה קואליציה .  הם לא ישלטו לבד .  ההגה יהיה בידיים שלהם ,  אבל הם לא יחליטו לבד על כיוון הנסיעה .  צריך לעזור להם ". 
ברגע שבנט השתלט על הבית היהודי ,  הוא הפך לאופציה המועדפת . " כולם מפחדים מבנט ולא במקרה .  הוא זה שמסמל את המהפך האמיתי שעובר עכשיו על המדינה .  המהפך העמוק ,  לא זה השטחי של ימי בחירות .  עזוב את הבדיחות על 'בנט זה אח' .  סיסמאות טובות לבחירות .  הסיסמה עובדת כי אנשים מרגישים שיש מאחוריה אמת .  הרי אף אחד לא היה קונה את 'זבולון אורלב הוא אח' ,  נכון ?  בנט זה אליטה דתית-לאומית חדשה .  צעירה .  אטרקטיבית .  מעודכנת .  שגם הולכת לבית כנסת וגם מבינה רשתות חברתיות .  זה לא הדור של ההורים שלנו ,  עם הדובון ,  עוזי וריקודי 'עוצו עצה ותופר' והפגנות 'אל נא תעקור נטוע' .  בנט זה לא רק ישיבת יבנה ובני עקיבא .  זה גם סיירת מטכ"ל והייטק .  זו בדיוק ישראל שאנחנו חולמים עליה .  גם יהודית וגם מתוחכמת . 
" השמאל יכול לחלום עד מחר על מנהיג צעיר ,  כריזמטי וסוחף שיאחד אותו .  אין אף אחד כזה בסביבה .  ולא במקרה .  לנו יש .  אנחנו מצאנו את המנהיג הזה .  לדעתי גם את זה ביבי הבין לפני כולם ולכן רץ לאיחוד עם ליברמן .  תאר לך שהליכוד ו'ישראל ביתנו' היו רצות בנפרד .  הרי הפער בין ביבי לבנט לא היה כזה גדול .  וביבי יודע את זה .  הוא יודע שבנט הוא המועמד הבא של הימין לראשות הממשלה .  הוא רק צריך לצבור קצת ניסיון .  זה ברור לגמרי ".  
ניסיונות ההפחדה של השמאל משעשעים אותו . " עזוב ,  בחייך ,  זה ממש שטויות .  אף אחד לא יפוצץ את הר הבית ואף אחד לא הולך להקים את בית המקדש מחדש ואף אחד לא הולך להקים פה מדינת הלכה .  זה לא משנה אם תמצא לי עכשיו איזה עלון נידח של איזה בית כנסת קטן שמישהו כתב בו אחרת .  אז מדברים לפעמים על אוטופיה .  אבל אנחנו עוד לא בימי המשיח ". 
בדיוק בגלל זה הוא שוקל ברצינות את האופציה של  " עוצמה לישראל ":   " יש דבר אחד נכון בביקורת של השמאל על ביבי .  הוא לחיץ .  הוא מתקפל מהר מדי .  ראינו את זה ערב ההתנתקות .  שמענו את זה בנאום בר אילן .  בשחרור של כל המחבלים בעסקת גלעד שליט .  בסיום הרופס של עמוד ענן .  ובגלל זה ,  טוב שיהיו שם אנשים טובים כמו אריה אלדד ומיכאל בן-ארי שידאגו לאזן אותו .  אם הייתי בטוח שהם עוברים את אחוז החסימה הייתי מצביע להם .  אבל אני קורא את הסקרים ומפחד ששוב נזרוק קולות לפח ,  כמו ב-92' .  המזל הוא שהפעם ,  בשום תסריט ,  לא נקבל את רבין ופרס ואוסלו על הראש .  האסון הזה כבר מאחורינו ". 
בלי קשר לפתק שהוא יכניס לקלפי ביום שלישי  אין לו ספק מה צריך לקרות יום אחרי הבחירות . " אנחנו חיים בדמוקרטיה ,  לא ?  ",  הוא צוחק , " אז העם אומר בצורה הכי ברורה מה הוא רוצה .  וגם מה הוא לא רוצה .  הוא לא רוצה נסיגות .  הוא לא רוצה משא ומתן עם טרוריסטים .  הוא לא רוצה את האשליות של מרצ-שלי-לפיד-לבני .  אם הוא היה רוצה הוא היה נותן להם לשלוט .  העם רוצה התיישבות .  רוצה עמידה גאה על העקרונות .  רוצה יהדות .  רוצה ממשלה ציונית .  וזו גם המדינה שצריכה להיות כאן .  תקשיב לדיבורים התבוסתניים בשמאל  להוציא פספורטים אירופיים .  להגר מכאן .  תגידו ,  אתם בעד או נגד דמוקרטיה ?  אז מה ,  דמוקרטיה זה רק כשאתה מנצח ,  אבל אם אתה מפסיד אתה עוזב ?  אנחנו במזרח התיכון .  אתה צריך להיות חזק ואתה צריך סבלנות .  אולי לא נגיע כל כך מהר למנוחה והנחלה בגן עדן ,  זה ייקח קצת זמן ,  אולי זה לא יקרה בדור שלנו ,  אבל גם גיהנום כמו בימי אוסלו וההתנתקות לא יהיה פה .  ואם יהיה פה גיהנום  אני מבטיח לך שלא אנחנו נסבול ממנו ".  
קול צף :  פרק ראשון - מתלבטי המרכז
קול צף :  פרק שני - מתלבטי השמאל
עוד בוואלה !  גבר 

קול צף :  פרק שלישי - מצביעי הימין
ביבי כבר לקח את הבחירות ,  אבל הוא לחיץ וצריך את  " עוצמה לישראל "  שישמרו עליו .  מצד שני ,  בנט הוא ההבטחה הגדולה של המחנה .  אמיר בן-דוד מנסח עם מתלבטי הימין את הדרך לקלפי

