נתניהו מצהיר : " תומך באפשרות של פונדקאות לאבות יחידנים "
 רה"מ אמר לח"כ אוחנה כי ישמח לתקן את חוק הפונדקאות שצפוי לעלות הלילה להצבעה ומפלה זוגות חד-מיניים גבריים , " עכשיו ,  או בהמשך באמצעות הצעתך ".  למרות תמיכת נתניהו בתיקונו ,  החוק יעלה להצבעה עקב התחייבות לבג"ץ .  ח"כ גבאי : " נתניהו ,  לך עם האמת שלך "
 ראש הממשלה בנימין נתניהו אמר היום  ( שני )  כי הוא תומך בפונדקאות לאבות יחידנים . " אם אפשר לתקן עכשיו אז עכשיו ואם לא ,  אז בהמשך באמצעות הצעת החוק של ח"כ אמיר אוחנה ".  חוק הפונדקאות המתוקן עבר בשבוע שעבר בוועדת העבודה והרווחה של הכנסת .  הוועדה סיימה לדון בהצעת החוק המתירה פונדקאות רק לנשים יחידניות ומונעת מגברים יחידנים או זוגות של גברים לגשת להליך פונדקאות .  תיקון חוק הפונדקאות יעלה הלילה להצבעה בכנסת ,  למרות דבריו של נתניהו בסיעת הליכוד .  יו"ר סיעת המחנה הציוני יואל חסון אמר בפתח ישיבת הסיעה כי הוא  " שמח לבשר לקהילת הלהט"ב כי סיכמתי מול יו"ר הקואליציה דוד אמסלם כי חוק הפונדקאות ,  חוק שמקבע את ההפליה הבלתי הגיונית כלפי מאות אלפי אזרחים ואזרחיות לא יעלה ".  למרות הסיכום ,  אמסלם אמר כי הוא נאלץ לעלות את החוק לאור התחייבות של משרד הבריאות בבג"ץ לאשר את החוק עוד במושב הנוכחי .  חסון אמר אחר כך כי  " האופוזיציה תלחם היום במליאת הכנסת עד השעות הקטנות שחוק הפונדקאות לא יעלה בנוסח הקיים ". 
עוד בוואלה !  NEWS:נתניהו על ההדלפות : " אי אפשר לנהל קבינט בציוצים בטוויטר"לא רק דאעש :  אירופה נלחמת בטרור אך שוכחת מי עומדת מאחוריו 
תיקון החוק הגיע בעקבות בג"ץ שהגישו איתי פנקס ארד מעמותת  " אבות גאים "  ואמהות יחידניות בדרישה לתקן את האפליה בחוק .  בג"ץ הורה למדינה לבצע תיקון בחוק .  אלא שהחוק המתוקן נתפס כלא שיווני כיוון שהוא מונע מגברים את הליך האבהות .  פנקס ארד אמר בעקבות דבריו של נתניהו כי דבריו  " דבריו החד-משמעיים עשויים להיות היסטוריים ". 
הערב פנה יו"ר המחנה הציוני אבי גבאי לנתניהו ואמר כי סיעתו תתמוך בתיקון שיאפשר פונדקאות לאבות יחידניים . " אני יודע וכולם יודעים שעוד הלילה אפשר להעביר את התיקון ",  אמר גבאי . " לך עם האמת שלך ,  מובטח לך גם רוב עם 24 האצבעות שלנו .  למה שלא נשמח הערב הרבה מאוד ישראלים טובים ,  וגם את ח"כ אוחנה ?  ". 
עשרות מפגינים חסמו הערב את רחוב קפלן בתל אביב במחאה על החוק שעתיד לעבור .  מהמשטרה נמסר כי ציבור הנהגים מתבקש שלא להגיע לצומת ולבחור בדרכים עוקפות  ." חוק הפונדקאות שעומד לעבור ,  בחסות ראש הממשלה הוא חוק שמדיר את ההורות הגאה בכוונה ברורה .  אם ראש הממשלה תומך בתיקון החוק שיעצור אותו עכשיו ,  אין שום בהילות להעביר אותו במתכונת הנוכחית ",  אמרו מארגני המחאה . " השנה היא 2018 ,  זו שנה שבכל העולם להטב"ים מתקדמים לשוויון ורק במדינת ישראל מחוקקים נגד הקהילה הגאה ".  
ח"כ מירב בן ארי  ( כולנו )  כתבה היום בחשבון הטוויטר שלה בעקבות תמיכתו של נתניהו בתיקון כי  " פתאום נזכר ראש הממשלה שיש חוק פונדקאות וח"כ ממפלגתו שהוא הומו עם ילדים מפונדקאית מחו"ל ,  איפה היה ראש הממשלה עד היום ?  כנראה חמק לו תוך כדי טיפול בטרור העפיפונים .  יש הסתייגויות ,  תעלו ,  אתם מפלגת השלטון .  אנחנו נתמוך ". 
 ( עדכון ראשון 17:47 )  

נתניהו מצהיר : " תומך באפשרות של פונדקאות לאבות יחידנים "
 רה"מ אמר לח"כ אוחנה כי ישמח לתקן את חוק הפונדקאות שצפוי לעלות הלילה להצבעה ומפלה זוגות חד-מיניים גבריים , " עכשיו ,  או בהמשך באמצעות הצעתך ".  למרות תמיכת נתניהו בתיקונו ,  החוק יעלה להצבעה עקב התחייבות לבג"ץ .  ח"כ גבאי : " נתניהו ,  לך עם האמת שלך "
 
