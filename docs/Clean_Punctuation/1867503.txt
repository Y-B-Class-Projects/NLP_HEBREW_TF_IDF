נתניהו : " מוכן להיפגש עם אבו מאזן בכל תנאי "
 ראש הממשלה נענה בהסכמה להזמנתה של שרת החוץ של האיחוד האירופי ,  קתרין אשטון ,  לחדש את המשא ומתן עם יו"ר הרשות הפלסטינית .  אשטון הוסמכה ע"י שרי החוץ של האיחוד להמשיך במאמצים
שרת החוץ של האיחוד האירופי ,  קתרין אשטון ,  התקשרה אמש  ( שני )  לראש הממשלה ,  בנימין נתניהו ,  והזמינה אותו להיפגש עם נציגי הרשות הפלסטינית כדי לחדש את המשא ומתן בין הצדדים .  ראש הממשלה אמר לאשטון שהוא מוכן לפגוש את אבו מאזן בכל מקום ובכל תנאי .  
עוד על המשא ומתן בין ישראל לפלסטינים:הקוורטט יזמן את ישראל והפלסטינים לפגישה משותפתהפלסטינים :  הפסקת הבנייה בשטחים - תנאי למומישראל מקבלת את הצעת הקוורטט לחידוש המשא ומתן
מוקדם יותר היום התקיימה בלוקסמבורג פגישה של 27 שרי החוץ של האיחוד האירופי שבה נידון בעיקר המצב הפוליטי בסוריה .  בשולי הפגישה ,  דנו השרים ביוזמת הקוורטט להתנעת התהליך המדיני במזרח התיכון והסמיכו את אשטון להמשיך במאמצים בנושא .
 בתום פגישתם ביום ראשון בבריסל מסרו נציגי הרביעייה הבינלאומית  ( ארה"ב ,  רוסיה ,  האיחוד האירופי והאו"ם )  כי יזמנו את ישראל והרשות הפלסטינית לפגישה משותפת בימים הקרובים .  לפי ההצהרה בתום הפגישה ,  נציגי הקוורטט דנו בצעדים הנדרשים לעידוד ישראל והרשות לחזור לשולחן המשא ומתן .  אשטון הדגישה לאחר הדיון כי היא  " מאמינה שהתקדמנו בכיוון חיובי ,  ונמשיך לשמור על קשר עם נציגי הקוורטט ועמיתים במזרח התיכון במטרה להיפגש ולהניע את המהלך קדימה ".  
" הפגישה מוכיחה את מחויבות הקוורטט ללוח הזמנים שהוצב בתחילת ספטמבר ",  הוסיף שליח הקוורטט למזרח התיכון ,  טוני בלייר ,  בתום הפגישה .  לפי לוח הזמנים ששורטט בהצהרת הקוורטט בסוף ספטמבר ,  לאחר נאומו של אבו מאזן באו"ם ,  נציגי ישראל והרשות היו אמורים להיפגש תוך חודש ממועד ההצהרה ,  ולהביא הצעות קונקרטיות בשאלת הביטחון והגבולות של הסדר עתידי תוך שלושה חודשים ,  כשמטרת הקוורטט היא להגיע להסדר קבע עד סוף 2012 .  
ישראל קיבלה את יוזמת הקוורטט ,  למרות שהביעה הסתייגויות מסוימות מתוכנו ,  ואולם ברשות הפלסטינית הביעו בשבועות האחרונים זעם בעקבות ההחלטה על בניית 1,100 יחידות דיור במזרח ירושלים ,  ואמרו כי הצעד מקעקע את צעדי הקוורטט .  בישראל ממשיכים להדגיש בשבועות האחרונים כי בצד הישראלי ישנה נכונות להידברות ,  ואילו הכדור נמצא בידיו של יו"ר הרשות הפלסטינית ,  אבו מאזן ,  שממאן לחזור לשולחן המשא ומתן .  מלשכת ראש הממשלה בנימין נתניהו נמסר כי  " ישראל נענתה לפניית הקוורטט והפלסטינים טרם ". 

נתניהו : " מוכן להיפגש עם אבו מאזן בכל תנאי "
 ראש הממשלה נענה בהסכמה להזמנתה של שרת החוץ של האיחוד האירופי ,  קתרין אשטון ,  לחדש את המשא ומתן עם יו"ר הרשות הפלסטינית .  אשטון הוסמכה ע"י שרי החוץ של האיחוד להמשיך במאמצים

