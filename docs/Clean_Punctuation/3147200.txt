הטענות למעקב אחר קציני להב 433 :  ארבעה חוקרים פרטיים נעצרו
לאחר שהמפכ"ל טען כי לא נפתחו הליכים פליליים לאור טענותיו על איסוף חומרים בידי  " גורמים רבי כוח "  על חוקרי תיקי נתניהו ,  בחברת החדשות דווח כי עוקבו לחקירה חשודים לפני כשלושה חודשים .  נתניהו אמר בעבר כי  " יש להסיק מסקנות לגבי אופן ניהול החקירה "  עקב הטענות
ארבעה חוקרים פרטיים נחקרו באזהרה לפני כשלושה חודשים בחשד שעקבו אחרי קצינים ביחדת להב 433 של המשטרה ומעצרם הוארך בבית המשפט - כך פורסם אמש  ( ראשון )  בחברת החדשות .  במשטרה לא פרטו מה נעשה עם חומרי החקירה ,  אך ככל הנראה החקירה העלתה שמאחורי אותם חוקרים עמד משרד חקירות מוכר .  לפני כחודשיים טען המפכ"ל רוני אלשיך בריאיון ב"עובדה  " חוקרים פרטיים אספו מידע נגד קצינים שמעורבים בתיקי ראש הממשלה בנימין נתניהו .  לדברי אלשיך החוקרים נשכרו על ידי  " גורמים רבי כוח ". 
קצינים בכירים במשטרה התייחסו בעבר לדברים שאמר אלשיך ,  וטענו כי בעבר התרחשו מקרים בהם התבצעו מעקבים אחרי חוקרים בארגון ,  או לחלופין הוצבו מכשולים כדי לפגום בעבודתם .  גורם בכיר במשטרה מנה כמה מקרים שונים בהם לטענתו חזרה על עצמה התופעה עליה רמז המפכ"ל . " חוקרים פרטיים הלכו לבדוק את ביתו של ראש אגף החקירות לשעבר מני יצחק ,  ואפילו שלחו אליו פקחים מעיריית ירושלים שימדדו את ביתו ויחפשו חריגות בנייה ",  אמר הגורם לוואלה !  NEWS .
 עוד בנושא:עבירות בנייה ושלדים בארון : " החוקרים הפרטיים חיפשו חומרים על יצחקי וברנור"אלשיך :  חוקרים פרטיים אספו מידע נגד קצינים שמעורבים בתיקי רה"מנתניהו : " מזעזע שהמפכ"ל חוזר על רמיזה הזויה ושקרית " 
" במקרה אחר - תת ניצב כורש בר נור ,  מפקד היחידה הארצית לחקירות הונאה ,  הבחין לפני כשבעה חודשים שהנוף סביב ביתו משתנה ",  הוסיף הגורם . " אנשים שהיו ברחוב החלו להסתובב בצורה מטרידה והיה ברור שמדובר בחוקרים פרטיים .  הם ניסו לבדוק לא רק בביתו אלא גם בין שוטרים שחיפשו דופי בעבודתו ובמקומות אחרים .  גם על ניצב רוני ריטמן ,  מפקד להב 433 שהודיע על פרישתו מהתפקיד ,  ניסו לאסוף חומרים מפלילים וניסו לקעקע בכך את תפקודו ". 
נתניהו כתב בחשבון הפייסבוק שלו לאחר דברי אלשיך כי  " מזעזע לגלות שהמפכ"ל חוזר על הרמיזה ההזויה והשקרית "  לפיה חוקרים פרטיים אספו מידע נגד קצינים המעורבים בתיקי החקירה נגדו .  נתניהו הוסיף : " מזעזע לגלות שהוא חזר גם בפני עיתונאים על הרמיזה ההזויה והשקרית לא פחות של ריטמן ,  כאילו ראש הממשלה היה מעורב בתלונת קצינת משטרה נגד ריטמן בגין הטרדה מינית ".  
לדבריו ,  הרמיזות של המפכ"ל כל כך חמורות , " שנדרשת מיד חקירה אובייקטיבית ומהירה על הטענה שראש הממשלה שלח חוקרים - ולאחר שיתברר שאין קשר כזה ,  יש להסיק את המסקנות המתחייבות לגבי אופן ניהול החקירה וגיבוש ההמלצות נגד ראש הממשלה ".  

הטענות למעקב אחר קציני להב 433 :  ארבעה חוקרים פרטיים נעצרו
לאחר שהמפכ"ל טען כי לא נפתחו הליכים פליליים לאור טענותיו על איסוף חומרים בידי  " גורמים רבי כוח "  על חוקרי תיקי נתניהו ,  בחברת החדשות דווח כי עוקבו לחקירה חשודים לפני כשלושה חודשים .  נתניהו אמר בעבר כי  " יש להסיק מסקנות לגבי אופן ניהול החקירה "  עקב הטענות

