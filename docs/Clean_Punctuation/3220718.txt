רשמי :  שדולת איפא"ק הודיעה כי נתניהו ינאם בוועידת הארגון בחודש הבא
יממה אחרי הגינוי המתוקשר מצד השדולה הפרו ישראלית בוושינגטון ,  הודיע הארגון כי ראש הממשלה ינאם בפני באי הוועידה שתיערך בחודש הבא ,  שבועיים לפני הבחירות בישראל .  גם בני גנץ הוזמן לנאום באירוע
ראש הממשלה בנימין נתניהו צפוי להשתתף בחודש הבא בוועידת השדולה הפרו ישראלית איפא"ק בוושינגטון בה ינאם בפני באי הוועידה - כך הודיע הלילה  ( ראשון )  הארגון .  הופעתו של נתניהו תתקיים כשבועיים לפני הבחירות בישראל ,  ולפי הערכות הוא גם צפוי לפגוש במהלך ביקורו את נשיא ארצות הברית ,  דונלד טראמפ .  בנוסף לנתניהו ,  הוזמן גם יושב ראש מפלגת  " כחול לבן ",  בני גנץ ,  לנאום בפני הוועידה ,  אולם עד כה לא התקבל אישור רשמי להשתתפותו .  
איפא"ק הזמינה את כל ראשי המפלגות הציוניות לנאום בוועידה השנתית שלה בחודש הקרוב .  יאיר לפיד כבר אישר את השתתפותו בוועידה ,  ואילו גנץ ויו"ר מפלגת העבודה אבי גבאי טרם החליטו אם ישתתפו .  גם יו"ר הימין החדש נפתלי בנט עשוי לנסוע לכנס בוושינגטון בסוף מרץ .
 נתניהו נוהג לפקוד את הוועידה כמעט מדי שנה ולהיפגש במהלכה עם נשיא ארצות הברית ,  וכל ההערכות המוקדמות דיברו על כך שזה מה שיקרה גם השנה .  אולם העיתוי בו החליטה השדולה להודיע על נאומו של ראש הממשלה באופן רשמי ,  יממה אחת לאחר הביקורת הפומבית והנדירה מצד איפא"ק על מהלך החיבור בין  " עוצמה יהודית "  והבית היהודי - מהלך שבו תיווך ראש הממשלה - נראית כניסיון של השדולה לשדר  " עסקים כרגיל "  במערכת היחסים בין הלובי הפרו-ישראלי בוושינגטון ובין ראש הממשלה .
 בחירות 2019 - סיקור מיוחד בוואלה !  NEWS:איפא"ק נגד עוצמה יהודית : " מפלגה גזענית ,  לא ניפגש עם אנשיה"הטר"ש הראשון לגנץ והאתגר של הליכוד :  נתניהו מול הקומנדו המרובע 
במסגרת הגינוי החריג אמש ,  בשדולה החליטו לשתף בטוויטר הודעת גינוי למהלך מפי ארגון יהודי אחר ,  AJC ,  וכתבו : " אנחנו מסכימים .  לאיפא"ק יש מדיניות ארוכת שנים לא לפגוש נציגים מן המפלגה הגזענית וראויה לגינוי ". 
בהודעת AJC נכתב בין השאר כי הארגון אינו נוהג להביע עמדות ביחס לבחירות בישראל ,  אולם  " לאחר ההודעה כי מפלגת 'עוצמה יהודית' ,  מפלגה חדשה שנוסדה בידי תלמידיו של הרב כהנא ,  כעת מועמדת לבחירות לכנסת ,  נכפה עלינו להשמיע את קולנו ".  עוד צויין כי  " השקפת העולם של המפלגה מגונה .  ערכיה לא משקפים את ערכי היסוד שעליה מבוססת מדינת ישראל ".  הם הסבירו כי קיימת אפשרות שחרף קיצוניות המפלגה לדבריהם ,  היא תיכנס לכנסת .  

רשמי :  שדולת איפא"ק הודיעה כי נתניהו ינאם בוועידת הארגון בחודש הבא
יממה אחרי הגינוי המתוקשר מצד השדולה הפרו ישראלית בוושינגטון ,  הודיע הארגון כי ראש הממשלה ינאם בפני באי הוועידה שתיערך בחודש הבא ,  שבועיים לפני הבחירות בישראל .  גם בני גנץ הוזמן לנאום באירוע

