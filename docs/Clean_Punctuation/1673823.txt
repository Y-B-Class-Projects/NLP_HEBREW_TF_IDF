מדבר שרה במועצת העיתונות
ידיעות אחרונות לא יפרסם את החלטת מועצת העיתונות בתלונה שהגישה נגד העיתון אשת ראש הממשלה .  שילה דה בר במייל פנימי לעובדים :  זהו משחק מכור .  מזכל מועצת העיתונות :  ידיעות זועק את זעקת הקוזאק הנגזל
עורך ידיעות אחרונות תוקף את החלטת בית הדין לאתיקה של מועצת העיתונות לחייב את העיתון בהתנצלות בפני שרה נתניהו על שלא ביקש את תגובתה לתביעת עוזרת הבית ליליאן פרץ .  במייל פנימי שהופץ לעובדי העיתון ותוכנו הגיע לידי וואלה !  ברנז'ה ,  מודיע דה בר כי אין בכוונתו לפרסם את החלטת בית הדין של המועצה בעיתון . 
" עיקר הבעיה בהחלטה מקדמית ,  תמוהה ,  לא שגרתית ,  מקוממת ,  של מועצת העיתונות ,  תוך דחייה של עמדתנו ,  לשחרר את שרה נתניהו מפני חובת הופעה אישית בעצמה בפני בית הדין וכן לאפשר לה ייצוג באמצעות עורכי דין ",  כותב דה בר לעובדים .  
לטענתו של עורך ידיעות בעשור האחרון לא מוכר תיק שבו קיבל מתלונן פטור כזה .  דה בר כותב כי נוכח התקדים שנוצר הוא בחר שלא להופיע בפני בית הדין של מועצת העיתונות : " לדעתי ,  בהיעדר כללי משחק הוגנים ושיוויוניים  ,  אין טעם לדיון .  זהו בעיני משחק מכור .  אני בדעה כי אילו היתה  ( שרה נתניהו א.ג )  מופיעה לדיון כאחד האדם ,  ומולה נציג המערכת תוצאת הדיון היתה שונה .  אך זאת לא נדע לעולם ,  כנראה .  לכן גם אין בכוונתי לפרסם בעיתון את פסק הדין .  נתנחם בכך שיימצאו כלי תקשורת אחרים שיפרסמו את הדברים ". 
במועצת העיתונות אומרים כי כל אזרח יכול להגיש תלונה לבית הדין לאתיקה ,  גם אם מדובר בצד ג' ,  על כן אין שום משמעות לטענה של עורך ידיעות אחרונות ,  לפיה הגברת נתניהו לא התייצבה לדיון .  
מזכ"ל מועצת העיתונות אריק בכר אמר בתגובה לדברים : " הטענה היא מקוממת ומצערת ,  ידיעות אחרונות ביקשו להתנער מאחריות באיצטלה שהתיק תפור מראש ,  אנחנו שופטים אך ורק על פי תקנות האתיקה ועל כן מצער שידיעות אחרונות ,  נכשל בשאלה פשוטה של בקשת תגובה ועכשיו זועק את זעקת הקוזאק הנגזל .  דווקא כשיש הצעת שמבקשת לעגן בחוק את בקשת התגובה ,  התנהגות ידיעות אחרונות משחקת לידיהם של אותם חברי כנסת המבקשים להגביל את חופש העתונות ". 

מדבר שרה במועצת העיתונות
ידיעות אחרונות לא יפרסם את החלטת מועצת העיתונות בתלונה שהגישה נגד העיתון אשת ראש הממשלה .  שילה דה בר במייל פנימי לעובדים :  זהו משחק מכור .  מזכל מועצת העיתונות :  ידיעות זועק את זעקת הקוזאק הנגזל

