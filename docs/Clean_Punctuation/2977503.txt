הרצוג :  במחצית השנייה של 2017 יתקיימו פריימריז במפלגת העבודה
יו"ר המחנה הציוני אמר ב"שבתרבות "  בחולון כי ועידת המפלגה תתכנס בשבועות הקרובים .  ח"כ מרגלית הגיב לדיווחים על חקירת נתניהו וטען : " המערכת הפוליטית חייבת להתכונן ללכת לבחירות "
  ( הרצוג ,  לפני חודשיים : " יחימוביץ' התחננה להיכנס לממשלת נתניהו ")  
יו"ר המחנה הציוני יצחק הרצוג אמר היום  ( שבת )  כי הפריימריז במפלגת העבודה ייערכו במחצית השנייה של 2017 .  הרצוג אמר את הדברים במסגרת אירוע  " שבתרבות "  בתיאטרון חולון בהנחיית העיתונאית נחמה דואק ,  אז הוסיף כי ועידת המפלגה תתכנס בשבועות הקרובים .
 במפלגת העבודה דוחים זה שבועות את ההחלטה על כינוס ועידת המפלגה שבה יוכרע מתי יתקיימו הפריימריז .  לפי הערכה ,  הרצוג מעוניין לדחות ככל האפשר את קיום הבחירות המקדימות על ראשות המפלגה .  אך גם מי שעשוי להתחרות בהרצוג ,  חברי הכנסת שלי יחימוביץ' ,  עמיר פרץ ואראל מרגלית ,  לא חש בבהילות בקיום הפריימריז לפני סוף השנה הנוכחית .  
ח"כ מרגלית העריך היום כי  " המערכת הפוליטית חייבת להתכונן ללכת לבחירות ",  בהתייחסו לחקירה ,  שעל פי פרסומים שונים ,  מתנהלת נגד ראש הממשלה בנימין נתניהו .  לדבריו , " נתניהו לא יסיים את הקדנציה שלו בצורה נקייה ".  לשאלה אם אין הבדל בין המימון שלו לבין המימון של ראש הממשלה תקף מרגלית : " אני את הכסף שלי הרווחתי ביושר עם יזמים צעירים .  אני אשתמש בכסף שלי כדי להזיז את נתניהו הצדה  כי את הכסף שלו הוא הביא בדרכים מושחתות .  המדינה מחכה למנהיגות אחרת ".  
הרצוג התייחס גם הוא לחקירות ואמר : " הרשויות צריכות לעשות את שלהן .  אין לי שום כוונה לקפוץ ולדבר על ביבי .  גם אני עברתי חקירה שכל כולה ממקום פוליטי .  אני פעלתי ללא רבב ואני סומך על רשויות אכיפת החוק שיתנהלו כפי שצריך וראוי גם מול ביבי .  אם יהיה דבר מה ,  אפשר להקים ממשלה חלופית בכנסת .
 יו"ר המחנה הציוני לא שלל אפשרות הצטרפות לממשלת נתניהו . " אם אזהה אפשרות שיכולה לשנות את פני המצב באזור ,  אעשה מה שניתן .  חשוב להבהיר ,  אני לא מחכה להציל את נתניהו .  אני מחכה ליכולת לשנות את המציאות ".  הרצוג הוסיף כי הוא פנה לגורמים שונים כדי להצטרף למחנה הציוני : " קראתי ליעלון .  קראתי לאורלי לוי .  קראתי לאשכנזי ולגנץ וקראתי גם לברק .  כל מי שיכול להצטרף לגוש גדול שישנה ,  מוזמן ".  

הרצוג :  במחצית השנייה של 2017 יתקיימו פריימריז במפלגת העבודה
יו"ר המחנה הציוני אמר ב"שבתרבות "  בחולון כי ועידת המפלגה תתכנס בשבועות הקרובים .  ח"כ מרגלית הגיב לדיווחים על חקירת נתניהו וטען : " המערכת הפוליטית חייבת להתכונן ללכת לבחירות "
 
