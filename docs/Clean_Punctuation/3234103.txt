הדילמה של נתניהו :  לסייע לחמאס לרדת מהעץ או לשבור את הכלים
הירי לעבר שני חיילי צה"ל על ידי צלף הג'יהאד הצית את סבב ההסלמה הנוכחי .  בצה"ל הגיבו מהר והרגו שלושה מפעילי הארגון .  שיגורי הרקטות החלו ,  אך רגע לפני נחיתת מטוסי התיירים לקראת האירוויזיון הצמרת המדינית מתלבטת אם להחריף את התגובות ולדרדר את האזור כולו למערכה
במערכת הביטחון דיברו כבר בשבוע שעבר על האפשרות שחמאס והג'יהאד האסלאמי יחממו את גבול רצועת עזה .  יריית הפתיחה נורתה אתמול  ( שישי )  לאחר ירי הצלף לעבר החפ"ק של מפקד החטיבה הדרומית באוגדת עזה ,  אלוף משנה לירן בטיטו ,  והפגיעה בקצין הגששים ובמש"קית דובר צה"ל .
 ארגוני הטרור בעזה העריכו כי צה"ל יגיב באופן מידתי ,  וכך יוכלו להעביר מסרים באמצעות המתווך המצרי שאינם מרוצים מהיקף ההבנות ומאופן יישומן .  צה"ל אכן הגיב ומהר ,  והרג שלושה פעילי חמאס ששהו בעמדות התצפית .  על תגובה כזו הזרוע הצבאית של חמאס לוחצת להגיב ,  ולכן החלו שיגורי הרקטות .  
בשעות הבוקר כל הצדדים עוד החליפו מסרים ואיימו על ישראל ,  וכשראש הממשלה ושר הביטחון בנימין נתניהו הבין כי חמאס לא פועל להרגעת השטח והגי'האד האסלאמי גורר אותו להסלמה ,  הוא נסע לקריה .  נתניהו כינס את ראשי מערכת הביטחון להתייעצויות במטרה לאותת שהוא בדרך לאשר תגובה חריפה .  
לקריאה נוספת בנושאצה"ל :  השמדנו מנהרה של הג'יהאד ;  ההסלמה - בשל ירי צלף של הארגוןהילדים צורחים במכונית :  תיעוד מזירת פגיעת הרקטה באשקלוןבעקבות ההסלמה :  נתניהו יכנס מחר את הקבינט המדיני-ביטחוני 
בעת שהפלסטינים שיגרו לעבר ישראל יותר מ-200 רקטות ,  צה"ל תקף כ-30 יעדים ברצועת עזה .  במהלך התקיפות נהרגו גבר וילדה פלסטינים .  בהתאם לאיומי בכירים בג'יהאד האסלאמי המשיכו הפלגים הפלסטיניים בשיגורי הרקטות ,  וכל כמה שעות הרחיבו את רדיוס הפעולה .  
כאן עולה הדילמה הגדולה של ראש הממשלה וראשי מערכת הביטחון שחולקים איתו אחריות כל עוד הם לא מכנסים את הקבינט :  האם להחריף את התגובות במדרג הידוע והמוכר ,  או לשבור את הכלים באופן שיכניס את הפלגים למגננה ?  כך יוכל נתניהו להשיג מנוף לחץ חדש ,  אך גם לדרדר את האזור למערכה .
 לישראל יש הרבה סיבות בדרך להתלבט .  הראשון והמידי הוא גל מטוסי התיירים שאמור להתחיל מחר לקראת האירוויזיון .  לאחר מכן יום הזיכרון הקרב ובא ,  ולאחריו גם יום העצמאות .  הפלגים הפלסטיניים יודעים היטב לקרוא את המפה הישראלית ומבינים שמדובר בקווים אדומים .  
לא בכדי צה"ל לא פתח בהפלת מגדלים או  " מטרות עוצם ",  כמו שאהב לכנות אותם הרמטכ"ל לשעבר גדי איזנקוט ,  אלא בחר בתשתיות ומבנים  " רכים "  שלא באמת יוצרים רתיעה בקרב ארגוני הטרור .  כל הפעולות שנקטו בצה"ל בשעות האחרונות נועדו לתת לחמאס שרפרף לרדת מהעץ ,  במטרה לאפשר לו לחשוב בטרם חיל האוויר יגביר את קצב ואיכות התקיפות .  
בפלגים הפלסטיניים חוששים מאוד משלב הסיכול הממוקד ,  כזה שעורף את ראשי הבכירים .  פעולה מסוג זה עלולה להעצים את התגובות .  
אם במהלך הלילה ומחר בבוקר לא יתכנסו הצדדים להסכמה על רגיעה ,  ולו זמנית ,  ייאלצו בקבינט לאשר צעדים מעבר לתקיפות האוויריות ,  כמו היערכות קרקעית ותקיפות אגרסיביות הרבה יותר .  

הדילמה של נתניהו :  לסייע לחמאס לרדת מהעץ או לשבור את הכלים
הירי לעבר שני חיילי צה"ל על ידי צלף הג'יהאד הצית את סבב ההסלמה הנוכחי .  בצה"ל הגיבו מהר והרגו שלושה מפעילי הארגון .  שיגורי הרקטות החלו ,  אך רגע לפני נחיתת מטוסי התיירים לקראת האירוויזיון הצמרת המדינית מתלבטת אם להחריף את התגובות ולדרדר את האזור כולו למערכה

