מנדלבליט :  האמירות שמיליונים לא יקבלו את החלטתנו - חוסר אחריות
מנדלבליט אמר כי מערכת אכיפת החוק פועלת בתיקי נתניהו ב"דרך הישר של חקר וגילוי האמת "  ודחה את הביקורת על התנהלותה . " רק הראיות ידברו ,  נפעל במהירות האפשרית ",  אמר .  נתניהו :  לא ייתכן לפתוח בשימוע לפני הבחירות אם לא ניתן לסיימו עד הבחירות
היועץ המשפטי לממשלה אביחי מנדלבליט מנדלבליט אמר היום  ( חמישי )  כי בתיקי ראש הממשלה בנימין נתניהו  " רק הראיות ידברו "  וההחלטות יתקבלו בצורה מקצועית ובמהירות האפשרית .  בנוסף אליו ,  דיברו בכנס גם שרת המשפטים איילת שקד ונשיאת בית המשפט העליון אסתר חיות ,  שמתחה עליה ביקורת .
 בדבריו בכנס השנתי של העמותה למשפט ציבורי בחיפה דחה מנדלבליט את הביקורת על מערכת אכיפת החוק בנוגע להתנהלותן בפרשות שבהן מעורב נתניהו . " בשנה החולפת היו בפנינו אתגרים רבים .  אולם מכל האתגרים המקצועיים ,  הגדול ביותר שניצב בפנינו בימים אלו הוא שמירה על עצמאות מערכת אכיפת החוק ואמון הציבור בה ",  אמר היועמ"ש . " למרבה הצער ,  בעת האחרונה נשמעות טענות חסרות כל בסיס על התנהלות מערכת אכיפת החוק ,  כביכול ,  ולצדן החלטות על כך שמיליוני אנשים בציבור כביכול לא יקבלו החלטה כזו או אחרת .  אמירות אלו מבקשות לפגוע ביסודות העמוקים ביותר של שלטון החוק .  הן אמירות חסרות אחריות ". 
דבריו של מנדלבליט מגיעים אחרי שיו"ר הקואליציה דוד אמסלם אמר כי  " אם מישהו יחליט להעמיד לדין ראש ממשלה על תיקים הזויים כאלה ,  מיליוני אנשים לא יקבלו את זה ". 
עוד בוואלה !  NEWS:לוחית הרכב והיריקה ברחוב :  גלגול פרשת הרצח שנסגרה אחרי 21 שנהרצח 11 נשים וילדות :  ג'ק המרטש הסיני הוצא להורגיצאו מהשגרירות ונעלמו :  דיפלומט צפון קוריאני באיטליה נמלט עם משפחתו 
מנדלבליט הבהיר כי  " מערכת אכיפת החוק תמשיך לפעול אך ורק על פי מצפן אחד שמכוון את דרכנו - טובת המדינה ,  שבאה לידי ביטוי בהקשר של תפקידנו בחובת השמירה הקפדנית על שלטון החוק .  יש דרך אחת ,  והיא נר לרגלינו - דרך הישר של חקר וגילוי האמת ".  
עוד הוסיף כי בדרך זו הוא הולך עם פרקליט המדינה שי ניצן ועם אנשיו בפרקליטות המדינה ,  בהם פרקליטת מחוז תל אביב  ( מיסוי וכלכלה )  ,  עו"ד ליאת בן ארי ,  האמונה על תיקי נתניהו . " אנו מודעים לכובד האחריות המוטלת עלינו - אחריותנו לחתור לחקר האמת ולקבל החלטות צודקות ונכונות בתיקי החקירה שכרגע מעסיקים את כולנו ",  אמר מנדלבליט . " רק הראיות ידברו .  אנו נמשיך לעשות זאת באופן סדור ענייני ומקצועי ,  ובמהירות האפשרית ,  מבלי להתפשר על איכות התהליך וההחלטה .  אלו השיקולים היחידים אשר מנחים אותנו בהכרעות העומדות על הפרק ".  
לאחר דבריו של היועמ"ש ,  נתניהו פרסם סרטון בטוויטר ובו חזר על אמירתו כי לא ייתכן לפתוח בשימוע נגדו לפני הבחירות אם לא ניתן לסיים אותו עד הבחירות . " מנסים לכפות על היועץ להתערב התערבות גסה בבחירות ,  על ידי הזמנתי לשימוע ,  שידוע מראש שלא ניתן לסיים את השימוע עד הבחירות ",  טען .  עוד אמר נתניהו כי  " הם יודעים שהקבוצה שלנו תמיד מנצחת ,  אז הם מנסים ללחוץ על השופט להוציא את מסי מהמשחק ".  
באותו הכנס נשיאת בית המשפט העליון אסתר חיות מתחה ביקורת על שרת המשפטים איילת שקד ,  המתהדרת במינוי שופטים שמרנים ובשינוי פניו של בית המשפט העליון .  חיות אמרה כי  " הניסיונות לגרור את מערכת בתי המשפט ושופטיה אל השדה הפוליטי וכמוהם הניסיונות של גורמים שונים 'לנכס' לעצמם שופטים כאלה ואחרים ,  חותרים תחת עקרונות יסוד אלה של עצמאות ואי תלות שהם נשמת אפה של הרשות השופטת ,  אך הם אינם חדשים במקומותינו .  שנותיהם כשנות המדינה ואני מאמינה כי כשם שלא צלחו אז הם נדונו לכישלון גם היום ". 
חיות אמרה כי במערכת המשפט אין שופטים  " ימניים "  ו"שמאלניים ",  או שופטים  " שמרניים "  ו"אקטיביסטיים ",  אלא שלדבריה ,  השופטים והשופטות  " פועלים במסירות ובמקצועיות ומשתדלים כמיטב יכולתנו לפסוק בכל סוגיה המונחת לפתחנו על פי הדין ולגופו של כל עניין מתוך דבקות בעקרונות היסוד של שיטת המשפט שלנו ובראשם שלטון החוק והגנה על זכויות אדם ".   
" כך נוהגים שופטי ישראל משחר ימיה של המדינה ולכך מחויבים כל השופטות והשופטים לדורותיהם מאז ",  הוסיפה . " וחשוב לומר ,  יש כאלה המנסים להתהדר במינויים של שופטים כאלה ואחרים ובהטיית נתיב 'הספינה' של בתי המשפט ". 
עוד אמרה נשיאת העליון כי  " ממש כשם שחזקה על השופטים המתמנים כי ידעו לנתק את 'חבל הטבור' בינם ובין מי שתמכו במועמדותם ,  כך יש לצפות מאותם התומכים כי ינתקו גם הם את אותו החבל בקצה שלהם ויאפשרו למערכת בתי המשפט ולשופטי ישראל לעשות את מלאכתם במקצועיות ובאופן ענייני על פי הדין ללא מורא וללא משוא פנים ,  כדרכם של השופטים מאז ומעולם ".  
חיות הדגישה את חשיבותה של מגוון הדעות במערכת המשפט והדגישה כי  " בניגוד למה שמנסים לצרוב בימים אלו בתודעה הציבורית ,  מגוון הדעות במערכת בתי המשפט בכלל ובבית המשפט העליון בפרט לא נולד היום .  הוא מאפיין את המערכת שלנו מאז ומתמיד ויעידו על כך עשרות אלפי פסקי דין שניתנו לאורך השנים ובהם ניתן למצוא השתקפות יפה ומגוונת של דעות ותפיסות עולם ".  

מנדלבליט :  האמירות שמיליונים לא יקבלו את החלטתנו - חוסר אחריות
מנדלבליט אמר כי מערכת אכיפת החוק פועלת בתיקי נתניהו ב"דרך הישר של חקר וגילוי האמת "  ודחה את הביקורת על התנהלותה . " רק הראיות ידברו ,  נפעל במהירות האפשרית ",  אמר .  נתניהו :  לא ייתכן לפתוח בשימוע לפני הבחירות אם לא ניתן לסיימו עד הבחירות

