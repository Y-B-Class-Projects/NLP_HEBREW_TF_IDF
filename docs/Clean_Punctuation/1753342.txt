ועידת הקהילות היהודיות :  מפגינים הפריעו לרה"מ
מספר מפגינים קטעו את נאומו של נתניהו ,  בזמן שדיבר בוועידת הקהילות היהודיות בניו אורלינס על הדה-לגיטימציה של ישראל .  המפגינים קראו בין היתר : " חוק הנאמנות עושה דה-לגיטימציה לישראל "  ולאחר מכן הוצאו מהאולם והנאום נמשך
 ( באדיבות הערוץ הראשון ) 
נאומו של ראש הממשלה בנימין נתניהו במהלך ועידת הקהילות היהודיות בניו אורלינס שבארה"ב ,  נקטע אמש  ( שני )  מספר פעמים בשל קריאות ביניים .  כך דווח בערוץ הראשון .  המפגינים שהפריעו לדבריו של נתניהו הוצאו מהאולם בכוח על ידי המאבטחים וראש הממשלה המשיך בנאומו ,  לקול קריאות עידוד מהקהל ששר  " עם ישראל חי ". 
בזמן שנתניהו דיבר על הדה-לגיטימציה שנעשית לישראל בעולם צעקו לעברו מספר מהנוכחים ,  בין היתר ,  כי  " הכיבוש עושה דה-לגיטימציה לישראל "  ו-"חוק הנאמנות עושה דה-לגיטימציה לישראל ".  נתניהו עצמו אמר לאחר שהמפגינים הוצאו מהאולם כי הוא התכוון לדבר על דה-לגיטימציה של ישראל , " אך הם באמת טעו בכתובת ". 
ראש הממשלה הקדיש חלק רב מנאומו לאיום האירני . " הצורך הראשון הוא לזהות סכנה בזמן .  הסיכון הגדול ביותר על ישראל והעולם היא אירן גרעינית ",  אמר נתניהו וציין כי טהרן ממשיכה בהכחשת השואה ,  בשליטתה על לבנון וסוריה ובהתעלמותה מארצות הברית . " כך היא עושה בלי נשק גרעיני ,  תארו מה תעשה לו יהיה לה ,  מה החמאס וחיזבאללה יעשו ". 
בהמשך דיבר נתניהו על המשא ומתן המדיני עם הפלסטינים ואמר כי הוא  " מוכן לעשות פשרות בשביל שלום אמיתי עם הפלסטינים .  אבל אני לא מוכן להמר על הביטחון של המדינה היהודית ".  לדברי נתניהו , " אם מנהיגי הפלסטינים רוצים לחיות בשלום לצידנו עליהם להיכנס למשא ומתן על השלום איתנו .  מי שרוצה שלום צריך להפסיק לשים התניות .  מול כל המחוות והצעדים שעשינו בשנה וחצי האחרונות ,  אני שואל - למה הרשות הפלסטינית מחפשת תירוצים ?  אולי הם חושבים שהם יכולים להימנע מהמו"מ ושהקהילה הבינלאומית תכפה על ישראל את דרישות הפלסטינים .  אבל זה לא יקרה .  בין היתר בגלל שידידי ישראל בארה"ב לא יתנו לזה לקרות ". 
בהתייחסו לדו"ח גולדסטון על מבצע  " עופרת יצוקה "  אמר נתניהו כי  " השופט ריצ'ארד גולדסטון חייב לצבא הישראלי התנצלות .  עלינו לפעול נגד השקרים כדי לדאוג שהאמת תצא לאור ".  נתניהו הוסיף כי  " הדרך הטובה ביותר להדוף שקרים זה עם האמת ".  את נאומו סיים נתניהו כשהוא פונה לקהל ואומר כי  " ישראל תמיד הייתה ביתנו ולעולם תהיה .  נתראה השנה בירושלים המאוחדת ". 
עדכון ראשון :  20:06

ועידת הקהילות היהודיות :  מפגינים הפריעו לרה"מ
מספר מפגינים קטעו את נאומו של נתניהו ,  בזמן שדיבר בוועידת הקהילות היהודיות בניו אורלינס על הדה-לגיטימציה של ישראל .  המפגינים קראו בין היתר : " חוק הנאמנות עושה דה-לגיטימציה לישראל "  ולאחר מכן הוצאו מהאולם והנאום נמשך

