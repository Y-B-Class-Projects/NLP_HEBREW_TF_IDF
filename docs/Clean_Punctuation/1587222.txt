אחרי מיטשל :  שליחי רה"מ בדרך לשיחות בארה"ב
ראש הממשלה נתניהו נועד עם השליח האמריקאי מיטשל לפגישה שהוגדרה כ"טובה ".  בעקבותיה ייצאו יצחק מולכו ומייק הרצוג לוושינגטון בניסיון לגבש הבנות על הפסקת הבנייה בהתנחלויות בתמורה למחוות של מדינות ערב
 ( צילום רויטרס ,  עריכת וידאו :  גדי וינסטוק ) 
השליח האמריקאי המיוחד למזרח התיכון ,  ג'ורג' מיטשל ,  נפגש בצהריים  ( ראשון )  עם ראש הממשלה בנימין נתניהו ועם שר הבטחון אהוד ברק .  גורמים מדיניים הגדירו את הפגישה כ"טובה ".  בתום הפגישה החליטו הצדדים לשגר השבוע את נציגי ראש הממשלה ,  יצחק מולכו ומייק הרצוג ,  לשיחות בוושינגטון .  ההערכה כי אלה ינסו לגבש עם נציגי הממשל האמריקאי הבנות בדבר הקפאת הבנייה בהתנחלויות במקביל לצעדי נורמליזציה מצד מדינות ערב .   לפני פגישתם של נתניהו ומיטשל ,  קיים ראש הממשלה פגישה עם שרי השביעייה כדי לדון בדרכים לקידום התהליך המדיני ובפתרונות אפשריים להצעות ולדרישות האמריקאיות .  גורמים מדיניים אמרו לוואלה !  חדשות כי מלכתחילה לא היתה כוונה לסגור את כל הקצוות בין הצדדים בביקורו הנוכחי של מיטשל .
 אתמול ביקר מיטשל במצרים ונפגש שם עם ראש המודיעין המצרי ,  עומאר סולימאן ,  ועם שר החוץ המצרי ,  אחמד אבו אל-רייט .  ביום שישי נפגש מיטשל עם יו"ר הרשות הפלסטינית אבו מאזן .  אבו מאזן אמר בפגישה כי הרשות הפלסטינית מתכוונת לפנות מחדש למועצת זכויות האדם בז'נבה במטרה להצביע על העברת דו"ח גולדסטון לדיון במועצת הביטחון בפגישה שנערכה בין השניים .  זאת לאחר הסערה שעוררה החלטת הרשות למשוך את הצעת ההחלטה לאמץ את הדו"ח במועצה .
 בפגישה ,  שארכה שעתיים ותוארה בכלי התקשורת הפלסטינים כ"כנה מאד וישירה ",  אמר אבו מאזן גם כי אין מקום לדבר על חידוש המשא ומתן עם ישראל לפני הפסקה מוחלטת של הבנייה בהתנחלויות ,  ובעיקר במזרח ירושלים ,  וכן לפני קביעת בסיס למשא ומתן .  עוד אמר אבו מאזן כי צעדיה של ישראל בירושלים  " מאיימים על העיר ועל תהליך השלום ". 
ביום חמישי האחרון אמר מיטשל לנשיא המדינה שמעון פרס כי הוא רוצה לראות את התהליך המדיני בין ישראל לפלסטינים מתחדש בקרוב .  עם הגעתו לאזור ,  אמר מיטשל כי ממשל אובמה מצפה שהמשא ומתן בין ישראל והפלסטינים יתחדש בקרוב .
 
אחרי מיטשל :  שליחי רה"מ בדרך לשיחות בארה"ב
ראש הממשלה נתניהו נועד עם השליח האמריקאי מיטשל לפגישה שהוגדרה כ"טובה ".  בעקבותיה ייצאו יצחק מולכו ומייק הרצוג לוושינגטון בניסיון לגבש הבנות על הפסקת הבנייה בהתנחלויות בתמורה למחוות של מדינות ערב

