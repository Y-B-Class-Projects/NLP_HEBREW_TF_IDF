מאות הפגינו בפני בית רה"מ בקיסריה לשחרורו של שליט
כ-200 בני אדם הגיעו הערב  ( שבת )  להפגנה למען שחרורו של החייל החטוף בעזה ,  גלעד שליט ,  בקיסריה .  הם פתחו בתהלוכה מהכניסה ליישוב עד למעונו של ראש הממשלה ,  בנימין נתניהו .  בין הצועדים הייתה גם מיקי גולדווסר ,  אמו של אודי ,  שנהרג במהלך ניסיון חטיפה של חיזבאללה ב-2006 .  גולדווסר אמרה כי  " הגיע הזמן לסיים את הסאגה הזו .  נושא שחרור המחבלים עם דם על הידיים ,  ואם לשים אותם ברשות הפלסטינית או בחו"ל  הוא נושא טיפשי .  בעידן הטכנולוגי מי שרוצה לעסוק בטרור יוכל לעשות זאת מכל מקום .  יש לשחרר את המחבלים ,  בלי קשר למקום אליו יגיעו ". 

מאות הפגינו בפני בית רה"מ בקיסריה לשחרורו של שליט
nan
