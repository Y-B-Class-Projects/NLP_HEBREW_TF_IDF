נתניהו : " עלינו לבטוח בעצמנו בלבד "
 לקראת יום הזיכרון ויום העצמאות משגר נתניהו רמזים בפתח ישיבת הממשלה .  נתניהו ציטט את הרצל ואמר  " אל תבטחו בעזרת זרים ,  עם הרוצה לזקוף קומתו צריך לשים מבטחו בעצמו בלבד "
 ראש הממשלה בנימין נתניהו בחר בפתח ישיבת הממשלה הבוקר  ( ראשון )  לצטט דברים שחוזה המדינה בנימין זאב הרצל אמר .  מהציטוט שבחר נתניהו ניתן היה להבין כי התכוון גם לדברים אקטואלים ורמז ,  כך נראה ,  ליחסי ארה"ב וישראל .
 נתניהו אמר  " הרצל בחר להגיד ב-11 ביוני 1901 דבר ששבה את עיני :  'אל תבטחו בעזרת זרים ,  אל תבטחו גם בנדיבים ואל תקוו לאבנים שתרככנה ,  כי נדיבים נותנים נדבות משפילות ואבנים אינן מתרככות .  עם הרוצה לזקוף קומתו צריך לשים את כל מבטחו בעצמו הוא בלבד' ".  נתניהו המשיך כי לא הכיר את הציטוט הזה אך כי  " כל יום לומדים משהו מעניין וחשוב ".  
עוד אמר נתניהו כי יום העצמאות ה-62 עומד בסימן חוזה המדינה לרגל 50 שנה להולדתו . " הרצל התחיל את פועלו בגיל 36 וסיים בגיל 44 ",  אמר נתניהו . " ב-8 שנים הוא שינה את תולדות העם היהודי ותולדות ההיסטוריה .  הוא לקח עם מפוזר וחסר כוחות והניע אותו להקים מחדש את מדינתו .  זה לא נכון לומר שהוא לא חזה את השואה ,  הוא כן חזה את הרעה מה יהיה באירופה ,  הוא הבין שעניין הבאת היהודים ארצה חשוב גם לקיום ,  גם להצלה וגם לפריחת העם היהודי .  חשוב שכל ילד וילדה ידעו מי זה הרצל .  פעם זה היה ברור ,  היום אנו רוצים להעמיק את התודעה .  בימי הוא נחשב לאחד מנביאי ישראל העתיקים .  בלעדיו לא היינו יושבים בחדר הזה .  עוד השנה נקים אגף חדש במוזיאון הרצל ".  
בפתח הממשלה הוסיף נתניהו כי הממשלה תאשר הקמת 650 יחידות דיור לעולים קשישים וכמו כן הממשלה תאשר גם תוכנית להשבתת הדיג בכנרת למשך שנתיים לשמירה על מאזן אקולוגי ותמליץ לנשיא המדינה להאריך את כהונתו של נגיד הבנק המרכזי סטנלי פישר בשנה נוספת .
 
נתניהו : " עלינו לבטוח בעצמנו בלבד "
 לקראת יום הזיכרון ויום העצמאות משגר נתניהו רמזים בפתח ישיבת הממשלה .  נתניהו ציטט את הרצל ואמר  " אל תבטחו בעזרת זרים ,  עם הרוצה לזקוף קומתו צריך לשים מבטחו בעצמו בלבד "
 
