רה"מ : " דרושה הכרעת מנהיגים ,  לא ים צוותים "
 ראש הממשלה אמר בצאתו מהפגישה עם יו"ר הרשות כי דרושות הכרעות כואבות .  גורמים בסביבת נתניהו אמרו כי הוא ישמור על האינטרסים הביטחוניים ושההשלכות הפוליטיות מעסיקות אותו פחות משנהוג לחשוב
 ( צילום :  רויטרס ,  עריכה :  דורון שטיין ,  קריינות :  טליה שחר ) 
פגישתם הסגורה של ראש הממשלה בנימין נתניהו ויו"ר הרשות הפלסטינית אבו מאזן הסתיימה אמש  ( חמישי )  בוושינגטון .  לאחר הפגישה ,  שמסמנת את תחילת המשא ומתן הישר ,  אמרו בסביבת נתניהו כי ראש הממשלה מעוניין לקיים מגעים אינטנסיביים עם הפלסטינים ,  מכיוון שאין לו תחליף להשגת הסכם .  בשיחות סגורות אמר נתניהו : " מה שדרוש פה זה לא ים של צוותים אלא הכרעה של מנהיגים ".  בסביבת רה"מ סבורים כי חל שינוי ביחס של האנשים עמם הוא נפגש ,  וכי הם מבינים כי הוא מאוד רציני בכוונותיו .  בנוסף ,  רוצים בסביבתו לשמור על דיסקרטיות וערפול ,  החשובים לטעמם להצלחת התהליך .
 מוקדם יותר הצהיר השליח האמריקאי המיוחד למזרח התיכון ,  ג'ורג' מיטשל ,  כי שני המנהיגים הסכימו שסבב השיחות הבא ייערך בשארם א-שייח' ב-14 וה-15 בספטמבר .  בסבב הפגישות הבא צפויים לקחת חלק מזכירת המדינה הילרי קלינטון וכן השליח מיטשל .  לאחר מכן ,  לדברי מיטשל ,  המנהיגים ייפגשו אחת לשבועיים בכדי להתקדם במשא ומתן .  השליח המיוחד הוסיף ואמר כי הפגישה בין אבו מאזן לנתניהו היתה  " פרודוקטיביות ושיקפה נכונות של שני הצדדים להתקדם ".  הוא הוסיף שארצות הברית תשים את  " מלוא כובד משקלה "  בתמיכה במשא ומתן .  
קודם לכן הושק המשא ומתן הישיר בין ישראל והפלסטינים .  ראש הממשלה בנימין נתניהו אמר בנאומו ,  כי הפתרון יושג רק תוך  " ויתורים כואבים והדדיים משני הצדדים ".  ראש הממשלה פנה לאבו מאזן וחזר על דבריו מאתמול לפיהם הוא רואה בו שותף לדרך השלום , " יחדיו אנחנו יכולים להנהיג את עמנו לעבר עתיד היסטורי שיכול לשים סוף לאלימות ",  אמר . " העם בישראל ,  ואני כראש ממשלה מוכנים ללכת בדרך הארוכה הזו כדי להשיג שלום אמיתי שיביא לעמנו ביטחון שגשוג ושכנות טובה ".  גורמים בסביבתו של ראש הממשלה הסבירו כי ההשלכות הפוליטיות של השגת הסכם אינן בראש מעייניו ,  ושהוא מאמין שאם יושג הסדר ראוי ,  הוא יהיה מוכן לעמוד מאחוריו מול הציבור בישראל ומול העולם .
 את נאומו בטקס ההשקה נתניהו היה אמור לנאום בעברית ,  אולם ברגע האחרון הוא החליט לנאום בשפה האנגלית .  גורמים בפמליית ראש הממשלה אמרו כי לאחר הנאום מזכירת המדינה רכנה לעברו ואמרה כי זה היה נאום מרגש .
 אחרי שנה וחצי מבלי לנהל מגעים ישירים בין ישראל לפלסטינים ,  נפגשו ראש הממשלה ויו"ר הרשות לפגישת עבודה ראשונה .  מוקדם יותר ,  כשדיוקנו של בנג'מין פרנקלין ,  אחד ממייסדי האומה האמריקאית ,  משקיף מעליהם ,  ניסו השניים להפיג את עננת הספקנות שריחפה מעל עוד טקס השקת שיחות ישירות ,  ולשכנע שהם מסוגלים להביא ל"הסכם היסטורי "  בתוך שנה .  הסכם שיוביל לשתי מדינות  ישראל ופלסטין  חיות לצד זה בשלום .   מיקל אורן ,  שגריר ישראל בארצות הברית ,  אמר בראיון ברשת MSNBC כי הוא התרשם שבין שני המנהיגים קיימת כימיה טובה .  יום קודם לכן ניכרה חמימות גם בין צוותי המשא ומתן בזמן שנכנסו לאגף המזרחי בבית הלבן לפני הצהרות המנהיגים בפתח ארוחת הערב המשותפת .  
נתניהו הצהיר כי הגיע לוושינגטון לא כדי למצוא בעיות ,  אלא כדי למצוא פתרונות ,  והוא אכן השיב את פניהם של אלה שניסו לעשות בעיות ריקם .  אם חמאס חשב ששני הפיגועים שביצע טרם השקת השיחות יגרום לשיבושים בתכניות של ראש הממשלה ,  הוא טעה .  שושבין השיחות ,  הבית הלבן ,  הבהיר כי אין בכוונתו לכפות הסכם ,  וכי התוצאה תלויה בשני הצדדים בלבד .  בעוד שבועיים ב-14 בספטמבר צפויה להתקיים פגישה בין נתניהו לאבו מאזן .  קדימה ,  מתחילים לעבוד .
 דכון ראשון :  23:13

רה"מ : " דרושה הכרעת מנהיגים ,  לא ים צוותים "
 ראש הממשלה אמר בצאתו מהפגישה עם יו"ר הרשות כי דרושות הכרעות כואבות .  גורמים בסביבת נתניהו אמרו כי הוא ישמור על האינטרסים הביטחוניים ושההשלכות הפוליטיות מעסיקות אותו פחות משנהוג לחשוב

