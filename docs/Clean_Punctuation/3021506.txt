נתניהו : " מקווה שטראמפ יסייע לי לקדם את פתרון שתי המדינות "
 בריאיון לתכנית  " 60 דקות "  ברשת CBS סיפר ראש הממשלה על היכרותו עם נשיא ארה"ב הנבחר ועל השינוי הצפוי ביחסים עם הממשל האמריקני . " התמיכה שלו בישראל מאוד ברורה ",  אמר .  על הסכם הגרעין עם איראן : " כעת ,  עם היבחרו של טראמפ ,  ישנן אפשרויות חדשות "
 ראש הממשלה בנימין נתניהו אמר אתמול  ( ראשון )  בריאיון לתכנית  " 60 דקות "  ברשת CBS ,  שישודר במלואו הלילה ,  כי לא שינה את עמדתו ושהוא עדיין מאמין בפתרון שתי המדינות שחיות בשלום זו לצד זו ,  מעוגן בהסדרי ביטחון ,  ושהוא מעוניין שהנשיא הנבחר של ארצות הברית דונלד טראמפ יסייע לו בכך כשייכנס לבית הלבן . " אני מוכן להיכנס למשא ומתן איתם  ( הפלסטינים )  בכל זמן ",  אמר נתניהו לעיתונאית לזלי סטול . " שתי מדינות לשני עמים - זה מה שאני מתמקד בו .  כן ,  הייתי רוצה שכאשר הנשיא טראמפ ייכנס לבית הלבן ,  הוא יעזור לי עם זה .  אני רוצה לראות אם המדינות הערביות יכולות לעזור להשיג את זה .  זאת מציאות חדשה ,  אפשרות חדשה ".  
בריאיון סיפר נתניהו על היכרותו עם הנשיא הנבחר ,  ועל ההבדל ביחסים עם הבית הלבן שהוא צופה שיקרה אחרי לכתו של הנשיא ברק אובמה . " התמיכה שלו בישראל מאוד ברורה .  יש לו רגשות חמים כלפי המדינה היהודית וכלפי העם היהודי ",  אמר נתניהו על טראמפ .  לשאלת המראיינת אם לדעתו ,  תחת ממשל טראמפ ,  ישראל לא תהיה במצב של מחלוקת ,  כפי שהייתה תחת ממשל אובמה ,  השיב ראש הממשלה בחיוב . " היו לי חילוקי דעות עם הנשיא אובמה ,  כמובן בנושא איראן ". 
לקריאה נוספת:נתניהו במסר לבית הלבן : " מצפה לדון עם טראמפ על הסכם הגרעין הגרוע"נתניהו לנשיא הולנד : " תבטל את ועידת השלום - ואפגוש את אבו מאזן"מושל מיסיסיפי בביקור בישראל : " התמיכה של טראמפ היא חד משמעית "  
עם זאת ,  נתניהו הדגיש כי המחלוקת ביניהם מעולם לא הייתה אישית . " הייתה לנו כימיה אישית נהדרת ",  הוא העיד . " אז מה ?  ",  תהה והמשיך : " אתה חושב שלא הייתי חייב לעמוד נגד ההסכם עם איראן ,  כפי שעשיתי ,  כי הוא סיכן את קיומה של ישראל ?  כמובן שכן ".  נתניהו נשאל אם הוא מתחרט על נאומו בפני הקונגרס האמריקני נגד איראן ,  שדרדר את יחסיו עם ממשל אובמה . " לא ,  להפך ",  השיב . " אני חושב שזו הייתה האחריות שלי ,  לעמוד ולדבר כשמשהו מאיים על עתידנו ".  
אף שהנשיא הנבחר כינה את הסכם הגרעין  " טיפשי ",  הוא צפוי למנות לתפקיד שר ההגנה את ג'יימס מאטיס ,  שייעץ לו שלא לבטל את הסכם הגרעין .  לשאלת סטול ,  אם ביטול ההסכם לא יוביל את איראן להתקדם לפצצה ,  ענה נתניהו במפתיע : " אני לא חושב שאיראן מיהרה לפצצה לפני שנחתם ההסכם ".  הוא הסביר כי האיראנים פחדו אז מתגובה .  כעת ,  עם היבחרו של טראמפ ,  טוען נתניהו כי ישנן כמה אפשרויות אם ההסכם יבוטל ,  אך סירב לומר מה הן .  
עם זאת ,  ראש הממשלה ציין כי הדבר הטוב היחיד שההסכם עם איראן הניב הוא התקרבותן של ישראל ומדינות ערב . " כל מה שאני יכול לומר לך זה שמצבה של ישראל בעולם הערבי שונה והיא לא נתפסת יותר כאויב אלא כבעלת ברית ",  הסביר .  סטול ביקשה מנתניהו להתייחס לשיפור במערכת היחסים שלו עם מדינות האזור ,  כמו מצרים וירדן . " וערב הסעודית ?  ",  שאלה המראיינת . " אין תגובה ",  השיב נתניהו .  אלא שסטול המשיכה : " האם ישראל וערב הסעודית מפתחות ברית אנטי-איראנית במזרח התיכון ?  ".  ראש הממשלה ענה : " אנחנו לא צריכים לפתח כזאת ,  היא נמצאת שם בכל מקרה ".  
בהמשך הריאיון הרחיב נתניהו את הדיבור על יחסי ישראל-רוסיה ,  שאותם הגדיר  " ידידותיים ".   " ברגע שנשיא רוסיה ולדימיר פוטין החליט להציב כוחות בסוריה ,  נסעתי לפגוש אתו ואמרתי לו :  'תראה ,  זה מה שאני עושה .  אני לא מתערב בסוריה .  אבל בו-זמנית ,  אם סוריה תנסה להתערב בענייננו ,  אם איראן תנסה להשתמש בסוריה כדי לתקוף אותנו ,  אנחנו נעצור את זה' ".  סטול שאלה את נתניהו אם אמר לפוטין שהוא יתקוף ,  והוא השיב : " אמרתי לו ש'אנחנו צריכים להימנע מזה' והוא ענה  'אני מסכים' .  לכן תיאמנו בין הצבאות שלנו כדי להימנע מעימות ישראלי-רוסי ".  
סטול ציינה כי לנוכח החברות עם פוטין ועם סין ,  נראה שנתניהו מתקרב לגוש אנטי-אמריקני . " אלוהים ,  לא ",  אמר על כך ראש הממשלה . " זו התרשמות לא נכונה .  ארצות הברית היא בעלת ברית שאין לה תחליף ",  הצהיר .  
בריאיון דיברה סטול על מצב הפלסטינים ,  שהשנה יציינו 50 שנים של כיבוש ומחסומים . " אני ביטלתי לא מעט מחסומים ואנחנו מנסים להקים גשרים וכבישים ראשיים כדי לאפשר תנועה חופשית יותר ",  אמר נתניהו .  לדבריו , " הפלסטינים מסתכלים על חאלב שבסוריה ,  על תימן ,  על לוב ,  ועל מקומות אחרים ,  והם מבינים שהכוונה שלנו היא דו-קיום ". 
לדברי נתניהו ,  הסיבה האמיתית שבגללה אין שלום נובע מהסירוב המתמיד של הפלסטינים להכיר במדינה יהודית .  סטול שאלה את ראש הממשלה אם אחת מהמדינות הערביות ,  שעמן הוא ייסד קשרים חדשים עשתה זאת . " כן ,  הן אמרו המון דברים באופנים שונים ",  אמר נתניהו . " אבל הן מעולם לא קיבלו אותך ",  המשיכה המראיינת . " האם הן אמרו את זה בפומבי ?  עדיין לא ",  ציין ראש הממשלה .  
ישראל מאבדת תמיכה במערב אירופה ,  טענה ,  בניגוד לאמירותיו של נתניהו כי ירושלים פחות מבודדת כיום מבעבר . " מבודדת ?  כל המדינות האלה מגיעות לישראל וזה שינוי פנטסטי ",  קבע נתניהו נחרצות . " אבל אלה לא מדינות ממערב אירופה ,  השותפות הטבעיות שלך ",  תיקנה סטול . " הן ..  ."  ,  השיב נתניהו ונקטע על ידי המראיינת : " הן קוראות לך קולוניאליסט וכובש ".   " הן יתרצו ",  אמר נתניהו והמשיך : " הן קוראות לנו בהרבה שמות ,  אבל אני חושב שגם הן יתרצו ". 
 ( עדכון ראשון :  19:35 )  

נתניהו : " מקווה שטראמפ יסייע לי לקדם את פתרון שתי המדינות "
 בריאיון לתכנית  " 60 דקות "  ברשת CBS סיפר ראש הממשלה על היכרותו עם נשיא ארה"ב הנבחר ועל השינוי הצפוי ביחסים עם הממשל האמריקני . " התמיכה שלו בישראל מאוד ברורה ",  אמר .  על הסכם הגרעין עם איראן : " כעת ,  עם היבחרו של טראמפ ,  ישנן אפשרויות חדשות "
 
