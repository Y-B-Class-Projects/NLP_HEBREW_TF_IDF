נתניהו ואסתר פולארד נפגשו : " יונתן לא יכול יותר "
 על רקע ביקורו הקרוב של אובמה והקריאות לשחרורו ,  נועד ראש הממשלה עם רעיית המרגל ,  והתחייב : " הנושא יעלה בביקור ,  הגיע הזמן שייצא לחופשי ".  פולארד : " אם לא עכשיו ,  אימתי ?  "
 על רקע ביקורו הקרוב של נשיא ארצות הברית ,  ברק אובמה ,  בישראל ,  נפגש היום  ( שני )  ראש הממשלה ,  בנימין נתניהו ,  עם אסתר פולארד ,  רעייתו של ג'ונתן פולארד הכלוא בארצות הברית זה 28 שנים באשמת ריגול לטובת ישראל .  בפגישה השתתפו גם לורנס קורב ,  תת שר ההגנה האמריקאי בתקופה שבה נחשפה הפרשה ,  ואפי להב ,  ראש הוועד לשחרור פולארד .  
בתחילת הפגישה אמר ראש הממשלה לאסתר פולארד : " כבר מזמן הגיע הזמן שיונתן ייצא לחופשי ".  ראש הממשלה התחייב בפניה כי  " הנושא הזה יעלה בביקור עם הנשיא אובמה .  זה כבר עלה פעמים אינספור על ידי וגם על ידי אחרים ,  והגיע הזמן שייצא לחופשי ".   " יונתן לא יכול יותר ",  אמרה הרעיה פולארד לנתניהו , " זאת הזדמנות פז כשמגיע עכשיו נשיא ארצות הברית .  אם לא עכשיו ,  אימתי ?  ".  
מאז נודע על ביקורו של אובמה באזור ,  גברו הקריאות לפעול לשחרורו של המרגל היהודי ,  שמצבו הבריאותי קשה .  עשרות אלפי ישראלים חתמו על מכתב שיוגש לאובמה במהלך ביקורו .  קמפיין חדש שיזם הוועד למען פולארד הציג קיר בתא כלא שעליו נכתב : " כבוד הנשיא ,  בבקשה תציל אותי ,  י .  פולארד ".  
לורנס קורב ,  שהגיע שלשום לישראל ונכח היום בפגישה ,  אמר בשבוע שעבר כי  " אני חש חובה לפעול על מנת לסיים את פרשת פולארד ,  זו טרגדיה שמפריעה לי כאמריקני ".  בחודשים האחרונים קיים קורב ,  כיום עמית בכיר במכון המחקר  " אמריקן פרוגרס "  המקורב לממשל ,  מפגשים ושיחות עם גורמים בארצות הברית במטרה לקדם את השחרור .  בשיחותיו האחרונות עם עמיתיו בארצות הברית אמר קורב כי  " פולארד עבר על החוק והיה צריך לשלם על כך ,  אולם חוסר הפרופורציה של עונשו מנוגד לערכים שאני כאמריקני מאמין בהם ".  
באותו נושא:בכיר מארה"ב מגיע לדון בשחרור פולארד : " טרגדיה"קמפיין חדש לשחרור פולארד : " אובמה ,  תציל אותי"פייגלין :  להחרים נאום אובמה אם פולארד לא יחזור 

נתניהו ואסתר פולארד נפגשו : " יונתן לא יכול יותר "
 על רקע ביקורו הקרוב של אובמה והקריאות לשחרורו ,  נועד ראש הממשלה עם רעיית המרגל ,  והתחייב : " הנושא יעלה בביקור ,  הגיע הזמן שייצא לחופשי ".  פולארד : " אם לא עכשיו ,  אימתי ?  "
 
