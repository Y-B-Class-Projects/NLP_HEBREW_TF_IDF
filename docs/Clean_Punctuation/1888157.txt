נתניהו :  נפעל נגד כל מי שיורק על נשים ומתנכל להן
החשוד בתקיפת הילדה בבית שמש נעצר אך שוחרר כי לא זוהה ,  כך עדכן השר לביטחון הפנים .  לדבריו ,  21 נעצרו מתחילת שנת הלימודים בחשד להתנכלות לתלמידות בעיר ,  נגד 9 מהם הוגשו כתבי אישום
 ( צילום :  מערכת וואלה ;  עריכה :  גדי וינסטוק )  
ראש הממשלה ,  בנימין נתניהו ,  התייחס הבוקר  ( ראשון )  בפתח ישיבת הממשלה לתופעה של התנכלות חרדים לנשים החוזרת על עצמה בימים האחרונים ,  במיוחד בבית שמש ,  ואמר כי  " אין מקום לשום התנכלות ולשום אפליה ".  נתניהו אמר כי  " ישראל היא דמוקרטיה מערבית ליברלית ,  בה המרחב הציבורי פתוח ובטוח לכולם ,  גברים ונשים כאחד ".   
" המשטרה עושה ותעשה ",  אמר נתניהו והוסיף כי המשטרה תפעל על מנת לעצור  " ולפעול נגד מי שיורק ,  מי שמתנכל או מרים יד ".  לדבריו , " נפעל בכל האמצעים העומדים לרשותנו ,  זה לא רק עניין חוקי זה גם עניין חברתי .  יש פה עניין של נורמות חברתיות .  אני קורא לכל אנשי הציבור והמנהיגים הרוחניים לפעול נגד התופעה הזו .  המרחב הציבורי בישראל יהיה בטוח ופתוח לחלוטין ".  ראש הממשלה ציין כי שוחח אתמול עם השר לביטחון פנים ,  יצחק אהרונוביץ' ,  שעדכן אותו על מאמצי המשטרה למיגור התופעה ,  וכמו כן עם היועץ המשפטי לממשלה ,  יהודה וינשטיין .  
בית שמש עלתה לכותרות בעקבות חשיפת מקרי התנכלות לילדות בעיר על רקע מגדרי ,  כפי שנחשף בתכנית  " אולפן שישי "  בערוץ 2 עם פרסום סיפורה של ילדה בת 8 ,  נעמה מרגוליס ,  שמתמודדת עם מסכת של השפלות מצד חרדים .  
במהלך הישיבה עדכן השר לביטחון פנים ,  יצחק אהרונוביץ' ,  כי כבר ביום חמישי ,  עוד בטרם פרסום הכתבה בערוץ 2 ,  נעצר חשוד בתקיפת נעמה מרגוליס ,  אולם הוא שוחרר עקב אי-זיהוי .  עוד עדכן השר כי המשטרה עצרה מאז תחילת העימותים סביב בית הספר ,  שהחלו בתחילת שנת הלימודים ,  21 חשודים בהתנכלות לתלמידות ,  וכי כנגד תשעה מהם הוגשו כתבי אישום . " נדרשת מעורבות רבה של מנהיגי ציבור ,  ראשי הקהילה וראשי הרשויות אשר במעורבות  ,  בגינוי המעשים  ,  בהרגעת הרוחות ובסיוע המשטרה ישיגו תוצאות ורגיעה נדרשת ",  אמר אהרונוביץ' .  
שר הביטחון ,  אהוד ברק ,  התייחס גם הוא לנושא והגדיר את ההתנכלויות בבית שמש  " חמורות מאוד "  והוסיף כי המצב בו ילדות קטנות לא יכולות ללכת לבית הספר בלי לספוג השפלות ופגיעות הוא  " מצב בלתי אפשרי ".  לדבריו , " התופעה של קיצוניים שמנסים לאכוף דרך התנהגות מסוימת על הציבור בלתי מתקבלת על הדעת .  כל רשויות האכיפה במדינה תירתמנה כדי לשים לזה סוף ".  
" צריך לטפל בקיצונים החרדיים כמו באנרכיסטים ובקיצוני נוער הגבעות ",  אמר שר האנרגיה ,  עוזי לנדאו , " במרחב הציבורי אי אפשר לקבל התנהגות מהסוג הזה .  צריך אכיפת יד קשה ".  יחד עם זאת ציין לנדאו כי  " רוב רובם של החרדים הם אנשים שאפשר לדבר איתם ומדובר בקיצוניים ".  גם השר לפיתוח הנגב והגליל ,  סילבן שלום ,  התייחס לנושא ואמר כי  " אנחנו שומעים את הקולות האלה מתושבי בית שמש הוותיקים כבר זמן רב ,  שהם חוששים ורוצים להתנתק מהחרדיים ,  והגיע הזמן לשקול את הצעד הזה ".  שלום הוסיף כי  " אנו עדים לרגע האמת ,  בו צריך לקבל החלטות שיחזירו את השפיות למדינה ".  כמו כן הוסיף כי הוא מגיע מרקע דתי מסורתי ומעולם לא נתקל  " באווירה כזאת ובאיסורים האלה .  מעולם לא נתקלתי בטמטום כזה ". 
עוד באותו נושא:ההתנכלות בבית שמש :  חרדי נעצר בחשד שירק על אישהאם הילדה מבית שמש : " החרדים המתנכלים - קבוצת טרור "  

נתניהו :  נפעל נגד כל מי שיורק על נשים ומתנכל להן
החשוד בתקיפת הילדה בבית שמש נעצר אך שוחרר כי לא זוהה ,  כך עדכן השר לביטחון הפנים .  לדבריו ,  21 נעצרו מתחילת שנת הלימודים בחשד להתנכלות לתלמידות בעיר ,  נגד 9 מהם הוגשו כתבי אישום

