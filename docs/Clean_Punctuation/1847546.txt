פעילים הביאו סושי לרה"מ : " שי ממעמד הביניים "
 מספר פעילי שמאל הגיעו לביתו של ראש הממשלה בקיסריה עם סושי ונרגילה במטרה לעורר אצלו הזדהות עם המחאה החברתית : " אולי זה יעשה מה ששבועיים של מחאה לא הצליחו לעשות ".  צפו
 ( צילום :  שלומי גבאי ,  עריכה :  אמיר קוטיגרו ) 
מספר פעילי שמאל הגיעו היום  ( חמישי )  לביתו של ראש הממשלה ,  בנימין נתניהו ,  בקיסריה עם סושי ונרגילות ,  בכוונה לעורר אצלו הזדהות עם רגשותיהם של אנשי מעמד הביניים ,  שמוחים בשבועות האחרונים על יוקר המחיה . " לכבוד מר בנימין נתניהו ,  ראש ממשלת ישראל ",  הקריא אלון הוטר ,  פעיל מרצ ,  הודעה כתובה לראש הממשלה באמצעות מגפון . 
" הנידון :  'שי צנוע ממעמד הביניים הנשחק' .  בימים האחרונים גורמים בכירים במפלגתך ומטעמך ,  בהם ראשי ערים וחברי כנסת ,  השמיצו את המחאה החברתית המתחוללת ברחבי ישראל כנגד תוצאות המדיניות החברתית שאתה משמש כמייצגה ומובילה ב-15 השנים האחרונות ,  כשר אוצר וראש ממשלה לסירוגין ",  המשיך הוטר , " אנו מגישים לך בזאת שי צנוע  מנת סושי ונרגילה ,  בתקווה שאולי אלה יצליחו לעשות מה שלמעלה משבועיים של מחאה לא הצליחו לעשות ".  הוטר הסביר בשיחה עם וואלה !  חדשות כי  " הגענו היום לבית ראש הממשלה כחלק ממחאת הדיור .  לפי הבית בו הוא מתגורר ,  לא נראה שהוא לוקח חלק במחאה ".  לדבריו , " באנו לתת לו קצת סושי ,  קצת נרגילה - אולי זה מה שיגרום לו לראות מה החבר'ה באוהלים מרגישים ולמה המחאה הזאת כל כך מצליחה .  אנחנו מנסים לגרום לו להיפגש עמם .  המאהלים בכל הארץ דורשים דברים שנראים לנו בסיסיים ". 

פעילים הביאו סושי לרה"מ : " שי ממעמד הביניים "
 מספר פעילי שמאל הגיעו לביתו של ראש הממשלה בקיסריה עם סושי ונרגילה במטרה לעורר אצלו הזדהות עם המחאה החברתית : " אולי זה יעשה מה ששבועיים של מחאה לא הצליחו לעשות ".  צפו

