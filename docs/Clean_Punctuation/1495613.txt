רבנים מזהירים : " נתניהו לא יסיים תפקידו "
 ועד רבני המטה להצלת העם והארץ שלח אגרת אזהרה לנתניהו : " אנו מציעים לך שלא לגרום לאסון חמור לתושבי ישראל וגם לעצמך "
" ועד רבני המטה להצלת העם והארץ "  שולח אגרת אזהרה לראש הממשלה בנימין נתניהו וקורא לו שלא למסור שטחים מארץ ישראל . " מאז ראש הממשלה מנחם בגין שהחריב את חבל ימית לא הצליחו ראשי הממשלה שפגעו בארץ ישראל לסיים את הקדנציה והם נחלו מפלות ,  כולל אתה בעצמך ,  לאחר שמסרת את חברון וביצעת את הסכמי 'וואי' ".   במכתב ,  ציין יו"ר הארגון הרב שלום דב וולפא כי , " הרבי מלובאוויטש ,  הזהיר את משה קצב ב- 1992 כי הוא ילחם באופן אישי נגד כל ראש ממשלה שיפגע בארץ ישראל .  ואכן העובדה היא ,  שכל ראשי הממשלה שפגעו בנחלת אבותינו ,  באו על עונשם ,  וסיימו את תפקידם לפני הזמן ,  בצורה כואבת ומבוזה .  מתוך דאגה כנה ,  אנו מציעים לך מר נתניהו ,  שלא לצעוד בדרכם של קודמיך שגרמו לאסונות חמורים לתושבי ישראל וגם לעצמם ".   הרב וולפא המשיך לפנות לנתניהו וכתב לו : " אל תעשה את הצעד הנמהר של הפקרת ארץ ישראל ,  ואל תביא אסון על עם ישראל וגם על עצמך באופן אישי .  מנגד ,  אם תעמוד חזק על ביטחון עם ישראל ,  לא תמסור את שטחי ארץ הקודש לאויבינו ,  ותאפשר את התרחבות היישובים ,  מובטחת לך הצלחה במילוי תפקידך החשוב ". 

רבנים מזהירים : " נתניהו לא יסיים תפקידו "
 ועד רבני המטה להצלת העם והארץ שלח אגרת אזהרה לנתניהו : " אנו מציעים לך שלא לגרום לאסון חמור לתושבי ישראל וגם לעצמך "
 
