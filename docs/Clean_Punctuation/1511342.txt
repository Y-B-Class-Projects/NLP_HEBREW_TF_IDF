מאה ימי גזענות ושנאה
בזמן שדאג להסתכסך עם כל העולם סביב ההתנחלויות ,  האפליה כלפי ערבים במדינה לא זכתה לתשומת לב .  ג'עפר פרח מודאג מההכשלה המכוונת של החיים המשותפים
לפני הבחירות הבטיחו לנו אנשי הקואליציה של בנימין נתניהו בבית היהודי ,  באיחוד הלאומי ואפילו בש"ס ,  כי בכל הקשור ליחסי יהודים וערבים במדינה ,  הולך להיות חם .  הבטיחו ,  ומקיימים :  חמישה חוקים גזעניים בצנרת ,  קיצוץ של עשרים וחמישה אחוזים במענקים לרשויות המקומיות ,  ביטול התוכנית לבנות 5,900 כיתות לימוד החסרות כל כך במערכת החינוך הערבית ,  הקפאת תוכניות מתאר לפיתוח היישובים הערבים ואפליה בתשלום קצבאות הילדים .  זאת במקביל ליציאה למאבק חסר פשרות מול כל העולם ,  על  " הגידול הטבעי "  של המתנחלים .  
בקרוב יהיה חם עוד יותר .  אחרי שאפילו ראש ממשלת איטליה סילביו ברלסקוני לא הצליח להדוף את הביקורת הבינלאומית על הבנייה בהתנחלויות ,  יגיע גל הריסת הבתים ביישובים הערבים .  שרים וחברי כנסת מעיזים לקשור בין עצירת הבניה הבלתי חוקית בהתנחלויות ,  לבנייה ללא תוכניות מתאר ביישובים הערבים .  בכל הקשור לערבים ,  הם לא ידברו על  " גידול טבעי ",  אלא על  " האיום הדמוגרפי "  ועל  " הבנייה הלא חוקית ".  החלטות ממשלה רבות שתכליתן היתה לקדם תוכניות מתאר ביישובים הערבים נותרו על הנייר ,  והתוצאה היא מצוקת דיור ומחירי קרקעות חסרי פרופורציה .  
הנסיון להבעיר את היחסים בין יהודים וערבים בישראל תוך שימוש בנושא הבניה והקרקעות ,  לא התחיל עם הקמת ממשלת נתניהו השניה ,  אלא בממשלתו הראשונה בשנת 1996 .  מנהיגי המתנחלים טענו אז ,  שאלמלא המנהיגים הפוליטיים הערבים ,  לא היה מושג בכנסת רוב לאישור הסכמי אוסלו .
 כך ,  מיד לאחר הקמת ממשלת ביבי הראשונה יצא מפקד המחוז הצפוני של המשטרה אליק רון למסע הכפשה נגד מנהיגי האזרחים הערבים בישראל .  רון האשים אותם בסיוע לטרור ,  וכינס מסיבות עיתונאים במהלכם תקף חברי כנסת ונבחרי ציבור ערבים ללא שום בסיס משפטי .  מספר חודשים לאחר מכן הגיע רון עם כוחות מתוגברים כדי להרוס שלושה מבנים בכפר אום אלסחאלי ,  והשתמש בכדורי גומי נגד המפגינים שמחו נגד ההריסה .  שנה לאחר מכן הגיע המשטרה להרוס אוהל מחאה באדמות אלרוחה ,  ורון הכניס את שוטריו לבית הספר התיכון באום אל-פאחם וגרם לפצועים אפילו בקרב התלמידים .  בכל אותם שנים ישב אביגדור ליברמן בלשכת מנכ"ל משרד ראש הממשלה וגיבה את האלימות המשטרתית .  
על יחסו הגזעני הגלוי לערבים העיד יצחק אהרונוביץ בעצמו ,  כשדיבר על ה"ערבוש "  המסריח .  ובמקרה השבוע ראינו ,  שאותם שוטרים באותה משטרה ,  שבאוקטובר 2000 ירו והרגו 13 מפגינים ערבים ,  מסוגלים לפזר את הפגנות החרדים ,  שחסמו צירים ראשיים בירושלים ,  ללא שימוש בכדורי גומי ואש חיה ותוך שמירה על קדושת חיי אדם .  
חקיקה מפלה וגזענית ואיומים בטרנספר עברו משולי השיח הקיצוני לשיח מרכזי בממשלת נתניהו .  הניסיון להסיח את דעת הקהל מהבטחות הבחירות בנושאים האזרחיים כמו ברית הזוגיות ושיפור המצב הכלכלי ,  עלולים לסבך את המרחב הפנימי .  חוקי  " הנאמנות "  שהוגשו לכנסת נועדו להסיח את דעת הציבור מהעלאת המע"מ על הפירות ,  שיממן את ההתנחלויות ואת הרבנות ,  שכופה את עצמה על הרוב החילוני .
 
מאה ימי גזענות ושנאה
בזמן שדאג להסתכסך עם כל העולם סביב ההתנחלויות ,  האפליה כלפי ערבים במדינה לא זכתה לתשומת לב .  ג'עפר פרח מודאג מההכשלה המכוונת של החיים המשותפים

