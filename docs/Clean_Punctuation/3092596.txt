עונת המלפפונים :  צפו במפגש בין קונאן אובריאן לבנימין נתניהו
ביקורו של הקומיקאי המצליח בישראל נמשך עם ביקור חגיגי בבית ראש הממשלה בירושלים .  אובריאן ונתניהו נראים בסרטון מתוך המפגש כשהם מאכילים את כלבת המשפחה ,  קאיה ,  במלפפונים .  אובריאן מצא את העניין משעשע במיוחד
מסע המתוקשר של קונאן אובריאן בישראל הגיע הערב  ( שני )  לשיאו ,  כשהקומיקאי האמריקאי התארח בביתו של ראש הממשלה ,  בנימין נתניהו .  בסרטון ששחררה לשכת ראש הממשלה מתוך המפגש ,  נראים השניים ישובים לארוחה ,  כשקונאן מאכיל את קאיה - הכלבה של משפחת נתניהו - במלפפון . " הנה ההבדל בין הכלב הזה וכלבים אמריקאים ",  התבדח קונאן , " אף כלב אמריקאי לא שבע רצון ממלפפון .  אם תיתן לו אחד כזה הוא יחטיף לך ". 
ההכנות למפגש בין השניים החלו עוד אתמול ,  כשנתניהו העלה לחשבון הטוויטר שלו סרטון מבודח ,  בו התייחסת לאושיית הטלוויזיה האמריקאית .  בין השאר הביע נתניהו את אדישותו לנוכח הביקור ,  וביקש שיקראו לו כשסטיבן קולבר  ( מנחה תוכנית הלילה של רשת CBS ,  המתחרה בקונאן שמשדר ברשת TBS )  יגיע לכאן .  בהמשך עקץ נתניהו את אובריאן האדמוני והלבנבן ,  וכינה אותו כ"חיוור הזה שנמס בשמש ".  מיד לאחר הטון המבודח ,  בירך נתניהו את אובריאן לשלום והצהיר שמדובר בתענוג לארח אותו בארץ הקודש .  
כזכור ,  אובריאן הגיע לישראל לצורך צילומי ספיישל מיוחד עבור התוכנית בהנחייתו .  עד כה הוא הספיק לצלם מספר סרטונים שעלו לרשתות החברתיות של התוכנית ,  בהם הוא נראה בתא השירותים של טיסת אל-על מלוס אנג'לס ,  בוכן חוף הים של יפו שם שיבח את האוכל הישראלי והתלונן על המוזיקה .  בתמונות שפורסמו מתל אביב הצטלם אובריאן עם שלל ישראלים שנקרו בדרכו ,  אחד מהם אף העניק לו את חולצת סוף המסלול שלו ,  אותה לבש המנחה .  

עונת המלפפונים :  צפו במפגש בין קונאן אובריאן לבנימין נתניהו
ביקורו של הקומיקאי המצליח בישראל נמשך עם ביקור חגיגי בבית ראש הממשלה בירושלים .  אובריאן ונתניהו נראים בסרטון מתוך המפגש כשהם מאכילים את כלבת המשפחה ,  קאיה ,  במלפפונים .  אובריאן מצא את העניין משעשע במיוחד

