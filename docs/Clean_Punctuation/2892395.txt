על רקע מאורעות הר הבית :  מלך ירדן סירב לשוחח עם נתניהו
מקורות ערביים דיווחו לוואלה !  NEWS כי עבדאללה דחה הצעה אמריקנית לשוחח עם ראש הממשלה על מנת להרגיע את הרוחות סביב המתיחות במתחם .  לדבריהם ,  הוא חשש שנתניהו ינצל את המפגש על מנת לשדר לעולם  " עסקים כרגיל "  עם ירדן
על רקע המתיחות בהר הבית :  עבדאלה מלך ירדן סירב לשוחח עם ראש הממשלה בנימין נתניהו למרות שנתבקש לעשות זאת על ידי ארצות הברית  כך מסרו היום  ( חמישי )  מקורות ערביים לוואלה !  NEWS .  לדבריהם ,  דילפומטים אמריקנים הדגישו בפני המלך את חשיבות התקשורת בין שני המנהיגים ,  על מנת להרגיע את מתיחות סביב מאורעות הר הבית בחודש האחרון .  עם זאת ,  עבדאללה השני הסתייג מכך ואמר כי הוא חושש שנתניהו ינצל את התקשורת בין השניים על מת לייצר ממג שווא בפני העולם ,  של  " עסקים כרגיל "  עם ירדן .
 על פי דיווחים בעיתון א-ראי אל-יום ,  שעורכו עבד אל-בארי עטוואן ידוע בגישתו הקיצונית נגד ישראל ,  ההמלך אמנם נמנע מלשוחח עם נתניהו ואף דחה כמה ניסיונות מצדו ,  אולם ירדן איננה ממהרת להחזיר את השגריר מתל אביב כפי שכבר עשתה השנה .  בעבר ,  סיכמו השניים כי ישראל תפעל על מנת למנוע צעדים פרובוקטיביים כמו ביקורי פוליטיקאים בהר הבית ,  ואולם בערב ראש השנה התקיים ביקור שכזה ,  כאשר שר החקלאות אורי אריאל ביקר במתחם .
 עם זאת ,  היחסים הביטחוניים בין שתי המדינות נשמרים לעת עתה .  ירדן מרבה להסתייע בישראל בסוגיות מודיעין שונות ,  הנוגעות ,  לדוגמה ,  לנוכחות של ארגונים המזוהים עם  " המדינה האיסלאמית "   ( דאעש )  בסמוך לגבול עם סוריה .  
לצד הדיווחים על הסירובים מצד עבדאללה לנתניהו ,  ביום ראשון נפגש המלך עם כמה מחברי הרשימה המשותפת בעמאן ,  ודן עמם באירועים האחרונים בהר הבית .  על פי הודעה שפורסמה בסוכנות הידיעות הירדנית הרשמית ,  במהלך הפגישה המלך הביע את תמיכת מדינתו בעם הפלסטיני ,  והציג את הפעולות שעושה ירדן כדי להגן על המקומות הקדושים בירושלים .
 לפי ההודעה ,  המלך עדכן את המשלחת בשיחות שקיימו גורמים רשמיים במדינתו עם מקביליהם ממדינות האזור ומהקהילה הבינלאומית בנוגע להפסקת  " המעשים התוקפניים וההפרות הישראליות במסגד אל-אקצא ".  כמו כן ,  הוא הדגיש כי  " המתחם יישאר שלם ,  לא תהיה בו שותפות והוא לא יחולק ".  
עוד נמסר כי המלך הזהיר מהמשך  " ההתגרות הישראלית בירושלים ובמקומות הקדושים שבה ,  וניסיונותיה של ישראל לייהוד המקומות הקדושים ,  שלהן השלכות מסוכנות לביטחון האזור והיציבות ,  ואשר יכולות להוביל להסלמת הסכסוך הדתי באזור ".  הוא ציין כי ירדן תמשיך להתנגד לכל  " ההפרות והפעולות הישראליות ",  והדגיש את חשיבות התפקיד של ההנהגה הערבית בישראל , " התומכת במאמצים להגנה על ירושלים והמקומות הקדושים שבה ".  

על רקע מאורעות הר הבית :  מלך ירדן סירב לשוחח עם נתניהו
מקורות ערביים דיווחו לוואלה !  NEWS כי עבדאללה דחה הצעה אמריקנית לשוחח עם ראש הממשלה על מנת להרגיע את הרוחות סביב המתיחות במתחם .  לדבריהם ,  הוא חשש שנתניהו ינצל את המפגש על מנת לשדר לעולם  " עסקים כרגיל "  עם ירדן

