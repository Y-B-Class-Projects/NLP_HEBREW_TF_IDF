נתניהו זעם על שריו :  רוצים הקלות ?  קצצו ממשרדכם
הממשלה אישרה את הקיצוץ הרוחבי במשרדיה בכדי לממן את חבילת ההקלות לציבור .  כאשר השרים ביקשו למנוע קיצוץ בתקציב משרדיהם ,  דפק רה"מ נתניהו על השולחן : " התנהלות זה לא רק דיבורים "
 הממשלה אישרה בצהרים  ( ראשון )  את הקיצוץ הרוחבי במשרדיה בכדי לממן את חבילת ההקלות שהציעו ראש הממשלה ,  בנימין נתניהו ,  ושר האוצר יובל שטייניץ .  ההחלטה התקבלה ברוב של 18 תומכים מול שבעה מתנגדים ,  בהם השרים של ישראל ביתנו ,  שרת התרבות והספורט לימור לבנת והשר לפיתוח הנגב והגליל ,  סילבן שלום .  
כאשר שרי הממשלה התנגדו לקיצוץ בתקציב משרדיהם ,  דפק רה"מ נתניהו על השולחן ואמר כי , " התנהלות זה לא רק דיבורים .  חייבת להיות התנהלות אחראית .  כל אחד פה אומר שצריך לקצץ אבל אף אחד לא מוכן שיקוצץ מהמשרד שלו .  או שתבטלו את ההנחה בתחבורה הציבורית ,  שזו אמירה חברתית מסוימת ,  או שתביאו הצעה אחרת .  אם לא  אתם סתם מבזבזים את זמננו ". 
שר האוצר ,  יובל שטייניץ ,  החליט שהקיצוץ הרוחבי מתקציבי משרדי הממשלה יבוצע במתווה של אחוז אחד בשנת 2011 ואחוז נוסף בשנת 2012 .  עוד הוחלט ,  כי הקיצוץ לא יחול על משרדי החינוך ,  הרווחה והביטחון .
 המשנה לראש הממשלה ,  סילבן שלום ,  שהצביע נגד הקיצוץ הרוחבי אמר בישיבה : " בעוד הצמיחה גבוהה ,  ועל כך יש לברך ,  הקיצוץ פוגע בחלשים .  יד ימין לא יודעת מיד שמאל .  בעוד שאנו פועלים לפתח ולקדם את הפריפריה ,  למשוך אליה תושבים חדשים ולהשאיר את האוכלוסייה הקיימת ,  הקיצוץ היום יפגע בכיתות חכמות ,  בספריות ,  במרכזי צעירים ובדברים נוספים .  יחד עם הקיצוץ של אחוז וחצי שכבר נעשה ,  יהיה קיצוץ של 2.5 אחוז בתקציבי משרדי הממשלה ". 
שרת התרבות ,  לימור לבנת ,  שכאמור הצביעה נגד ההצעה ,  מסרה כי  " מדובר על פניו בצעדים נכונים לטובת הציבור ,  אך ניתן היה לצפות מהאוצר למצוא דרכים טובות יותר למימון או לפחות להציע חלופות למימון הגדלת הסובסידיה לתחבורה הציבורית .  מדובר בקיצוץ הרוחבי השני השנה ,  שהוא הדרך הקלה הפוגעת בשירותים לציבור ובעיקר בחמישה העשירונים התחתונים ,  שרובם גרים בפריפריה ". 

נתניהו זעם על שריו :  רוצים הקלות ?  קצצו ממשרדכם
הממשלה אישרה את הקיצוץ הרוחבי במשרדיה בכדי לממן את חבילת ההקלות לציבור .  כאשר השרים ביקשו למנוע קיצוץ בתקציב משרדיהם ,  דפק רה"מ נתניהו על השולחן : " התנהלות זה לא רק דיבורים "
 
