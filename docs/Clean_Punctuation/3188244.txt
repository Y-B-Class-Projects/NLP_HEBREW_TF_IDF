דיווח :  מחסני תחמושת הותקפו בלטקיה שבצפון-מערב סוריה
בסוריה מדווחים כלי תקשורת על פיצוצים במחוז לטקיה ,  ולפי כמה מהדיווחים מערכות הגנה אוויריות יירטו טילים וכלי טיס בלתי מאוישים באזור .  הרקע לתקיפה לא ברור ,  אך היא מגיעה ברקע תקיפה בנמל התעופה בדמשק בסוף השבוע האחרון ,  שיוחסה לישראל
כלי תקשורת בסוריה דיווחו אמש  ( שני )  על פיצוצים שנשמעים במחוז לטקיה שבצפון-מערב המדינה .  לפי סוכנות הידיעות הרשמית של המשטר הסורי סאנ"א ,  הרקע התקיפה אינו ידוע ,  וייתכן כי מדובר בתקיפות של המורדים נגד המשטר הסורי .  עם זאת ,  דיווחו כי הטילים הגיעו מכיוון הים .  
לפי סוכנות הידיעות הרוסית ספוטניק ,  מערכות ההגנה האווירית יירטו כמה טילים וכלי טיס בלתי מאוישים באזור .  הארגון הסורי לזכויות אדם דיווח כי הטילים השמידו מחסני תחמושת במתקן שהותקף במחוז .
 דובר הפנטגון שון רוברטסון הכחיש את הספקולציות שעלו לפיהן ארצות הברית אחראית לתקיפה . " אני יכול להגיד באופן חד משמעי שלא אנחנו תקפנו ",  אמר הדובר .
 עוד בוואלה !  NEWS:קריאות במערכת הפוליטית להשעיית יועץ נתניהו : " שתיקת רה"מ - הסכמה"נתניהו ברקע התקיפה בסוריה : " הקווים האדומים שלנו אדומים מתמיד"נתניהו מסמן מטרה : " 35 מנדטים בבחירות יהיו מספר סביר ,  היעד - 40 "  
בסוף השבוע האחרון הותקף נמל התעופה בדמשק ,  ודיווחים זרים ייחסו זאת לישראל .  ברקע התקיפה אמר ראש הממשלה בנימין נתניהו בישיבת הממשלה כי  " הקווים שלנו אדומים מתמיד ,  והנחישות שלנו לאכוף אותם - חזקה מתמיד ". 
על פי הדיווח בסאנ"א על התקיפה בשבת ,  ישראל שיגרה כמה טילים לעבר נמל התעופה בבירה .  עוד נטען כי מערכות ההגנה  " סיכלו תוקפנות ישראלית ".  הארגון הסורי לזכויות אדם אמר כי הותקפו מאגרי נשק שהגיעו לאחרונה לנמל ,  מבלי שדווח על נפגעים .
 נמל התעופה הבינלאומי בעיר הותקף פעמים רבות ,  לפי דיווחים זרים ,  על ידי ישראל ,  מאז תחילת מלחמת האזרחים ב-2011 .  לפי דיווחים שונים ,  הוא משמש את איראן להעברת נשק מתקדם לחיזבאללה ,  לכוחות הנתמכים על ידו בסוריה או למשטר עצמו .  
בסוף החודש שעבר ,  בטקס בקריה למחקר גרעיני בדימונה ,  אמר נתניהו כי  " צה"ל יוסיף לפעול במלוא הנחישות ובמלוא העוצמה נגד ניסיונותיה של איראן להציב כוחות ומערכות נשק מתקדמות בסוריה ,  ושום הסכם בין סוריה ואיראן לא ירתיע אותנו ,  וגם שום איום לא ירתיע אותנו .  מי שמאיים עלינו בכליה ,  מעמיד עצמו בסכנה דומה ,  ובכל מקרה הוא לא ישיג את מטרתו ". 
גם שר הביטחון אביגדור ליברמן התייחס לאחרונה להתבססות האיראנית בסוריה ובמזרח התיכון בכלל . " אנחנו עוקבים אחרי כל דבר שקורה בסוריה ,  וביחס לאיומים האיראניים ,  אנחנו לא מגבילים את עצמנו לשטח סוריה ",  אמר בוועידת המשפיעים של  " חברת החדשות "  שהתקיימה בתחילת החודש ,  ברקע הדיווח שלפיו טהראן העבירה טילים לעיראק ופועלת להקמת מפעלים מקומיים לייצור טילים .
  ( עדכון ראשון :  22:18 )  

דיווח :  מחסני תחמושת הותקפו בלטקיה שבצפון-מערב סוריה
בסוריה מדווחים כלי תקשורת על פיצוצים במחוז לטקיה ,  ולפי כמה מהדיווחים מערכות הגנה אוויריות יירטו טילים וכלי טיס בלתי מאוישים באזור .  הרקע לתקיפה לא ברור ,  אך היא מגיעה ברקע תקיפה בנמל התעופה בדמשק בסוף השבוע האחרון ,  שיוחסה לישראל

