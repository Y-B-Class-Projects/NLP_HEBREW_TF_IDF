כשנתניהו לא הותיר לארה"ב ברירה אלא לשפוך עליו דלי קרח מול העולם
עדיין ידידת אמת ?  בהחלט .  עדיין בעלת הברית החזקה ביותר ?  כמובן .  אבל נתניהו דחק את וושינגטון לפינה שבה היא כבר נאלצה להראות לשכנים את הכביסה המלוכלכת והכחישה דיונים בנושא סיפוח הגדה .  חשוב לזכור שאולי ישראל היא הבן המועדף במזרח התיכון - אבל ממש לא היחיד
אתמול נפל דבר ביחסים הרשמיים בין ראש הממשלה בנימין נתניהו לנשיא ארצות הברית דונלד טראמפ .  אמנם לא ניתן לומר שהידידות העמוקה בין שני האישים הסתיימה ,  אך דלי המים הקרים של הבית הלבן לא נשפך על ראשו של נתניהו בשיחה דיסקרטית ,  אלא בהודעה רשמית וחד-משמעית .
 אחר הצהריים הודיע ראש הממשלה שהוא נמצא במגעים מול הממשל האמריקני כדי להעביר את החלת הריבונות ביהודה ושומרון .  ההודעה הרשמית באה שעות ספורות אחר כך ,  והמלים נבחרו בקפידה :  הבית הלבן אינו אומר שנפלה טעות ,  או שהדברים אולי הובנו שלא כהלכה - הדובר מצהיר חד-משמעית שההודעה היא False .  
הוא לא הרחיק לכת ואמר  " שקרית "  - מילה שלא משתמשים בה כלל בדיפלומטיה - אבל גם לא אמר שהייתה טעות בלבד .  המילה הזו חריפה בהרבה מ"טעות ". 
לקריאה נוספת בנושאטראמפ לפוטין :  זה הזמן לעבוד על הסכם שלום בין ישראל לפלסטיניםנתניהו : " אני מנהל שיח עם ארה"ב על סיפוח חלקים ביהודה ושומרון "  
ואם זה לא מספיק ,  מוסיף הדובר ,  הבית הלבן עומד על כך שהדרך היחידה שבה טראמפ מתמקד היא  " קידום יוזמת השלום בין ישראל לפלסטינים ".  כמובן ,  הדברים אינם נאמרים בחלל ריק ואינם מכוונים לנתניהו .  בסוף השבוע האחרון העניק הנשיא טראמפ ריאיון נוסף לעורך  " ישראל היום "  בועז ביסמוט .  היו שם כותרות נוחות לישראל בלי שום ספק ,  אבל התחבאו שם גם ביטויים שמרמזים שהנשיא אולי אינו משוכנע לחלוטין שגם ישראל מעוניינת בשלום בעת הנוכחית .  נרמז שוב על ויתורים שתצטרך ישראל לעשות ,  כאשר הכוונה ,  כמובן מאליו ,  היא לוויתורים טריטוריאליים ביהודה ושומרון .
 על רקע הדברים האלה ,  כאשר ראש הממשלה אומר את שאומר - אולי לצורכי פנים ,  כמו חיזוק הקואליציה - הדברים האלה נשמעים מרמאללה עד וושינגטון ,  דרך מוסקבה ;  ראש הרשות הפלסטינית אבו מאזן נמצא היום במוסקבה ואחרי שנפגש עם נשיא רוסיה ולדימיר פוטין ,  דווח שפוטין וטראמפ שוחחו ביניהם על תהליך השלום הישראלי-פלסטיני .  ובדיוק ביום הזה באה ההצהרה של נתניהו .  ואז וושינגטון ,  אולי בניגוד לרצונה ,  נאלצת להכחיש זאת באופן הבוטה ביותר .  
האם זה אומר שארהב וישראל כבר לא ?  טראמפ ונתניהו כבר לא ?  כמובן שלא .  הידידות בין ארצות הברית וישראל הדוקה כתמיד - ראו את ההצהרות האמריקניות החד משמעיות לטובת ישראל בסוף השבוע ,  בהתייחס לתקרית חדירת המל"ט האיראני לישראל והפלת מטוס F-16 .  היחסים בין ראש הממשלה לטראמפ גם הם הדוקים וטובים ,  אבל חשוב וחובה לזכור :  ארצות הברית היא מעצמה גלובלית ,  עם אינטרסים גלובליים ובעלי ברית גלובליים .  
ישראל היא בעלת הברית החשובה ביותר של ארצות הברית במזרח התיכון ,  חד משמעית .  ואולם ,  לארצות הברית יש אינטרסים נוספים במזרח התיכון .  במלחמה נגד דאעש ,  תוך ניסיון לא להסתבך מדי בסוריה ,  ייצוב המשטר באיראן ,  תמיכה שקטה בערב הסעודית וניסיון למנוע התלקחות בינה לבין איראן בעת הזו והשאלות לגבי מה שעושים עם בעלות הברית הסוררות - ובקיצור ,  אזור רב בעיות ,  וזה במזרח התיכון לבדו .  אנחנו אולי הבן המועדף ,  אבל ודאי לא הבן היחיד ,  וכדאי לזכור את יחסי הכוחות .
 הבית הלבן אומר הערב לראש הממשלה :  אל תביך אותנו כך בעתיד ;  אל תרמוז לקיום מדיניות שאיננו יכולים - ואולי אף איננו רוצים - לגבות .  לא נוק-אאוט ,  אולי אפילו לא סטירה מצלצלת ,  אבל בהחלט מכה מורגשת בגב היד .  וחמור מזאת - מכה שהעולם כולו ראה שישראל מקבלת מבעלת בריתה החשובה ביותר ,  שעד כה גיבתה אותה לחלוטין ובכל נושא .  היום הוצבו גבולות .  

כשנתניהו לא הותיר לארה"ב ברירה אלא לשפוך עליו דלי קרח מול העולם
עדיין ידידת אמת ?  בהחלט .  עדיין בעלת הברית החזקה ביותר ?  כמובן .  אבל נתניהו דחק את וושינגטון לפינה שבה היא כבר נאלצה להראות לשכנים את הכביסה המלוכלכת והכחישה דיונים בנושא סיפוח הגדה .  חשוב לזכור שאולי ישראל היא הבן המועדף במזרח התיכון - אבל ממש לא היחיד

