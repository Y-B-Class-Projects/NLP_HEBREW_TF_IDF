מלהיב ,  מופרך ונטול בשורה :  הגחתו של ברק מזקקת את הבעיות של השמאל
בין הפוסטים האפורים של יו"ר האופוזיציה על ספורט ואיחולי חג ,  שב ראש הממשלה לשעבר והשמיע את הקול שחיפש השמאל בקרב לשעברים ובכירים במיל' .  ואולם ,  כל עוד ימשיך המחנה לעסוק רק בהחלפת נתניהו מהר ועכשיו  כפי שלא הצליח לעשות ברק בכהונתו  צפוי לו שברון לב נוסף
ימים לא פשוטים עוברים על השמאל הישראלי ;  מועמד האלטרנטיבה המרכזי לראשות הממשלה ,  יאיר לפיד ,  מגדיר עצמו  " ימינה מהמרכז ".  יו"ר האופוזיציה יצחק הרצוג העלה בעשרת הימים האחרונים שמונה פוסטים לעמוד הפייסבוק שלו וכולם עוסקים בספורט ואיחולי חגים - וגם באלה שגה - במקום בביטחון או בכלכלה ,  וממחקר שנערך ב-2015 עלה שרק אחד מכל 1 מתוך 11 בני נוער בממוצע ,  מגדיר את עצמו שמאלני .  בהתחשב באמור ,  אין סיבה להתפלא על כך שהשיח הפוליטי כיום מתקיים במקרה הטוב בתוך הימין ובמקרה הרע בין הימין למרכז הנוטה ימינה .  ההבנה שלפיה אין שמאל בישראל ,  על אף 29 המנדטים של הרואה ואינו קיים המדובר ,  מחלחלת היטב לתודעה .
 אין פלא אפוא ,  שמצאנו את עצמנו עם שם חדש-ישן בבורסת השמות ,  מביט אלינו עטור זקן שחור ומשקפיים אופנתיות-למדי :  אהוד ברק .  אמנם יש מי שטוענים שהאיש לא רלוונטי ,  לא אלקטבילי ,  לא מעניין  ובכל מה שקשור לאהדה הציבורית כלפיו ,  ייתכן שהם צודקים .  אבל אפילו אותם אנשים שפוטרים את עצם נוכחותו של האיש כקוריוז ,  לא יכולים להתכחש לכך שבהתבטאויותיו הקמוצות - ובשלטי החוצות ש"אין לו מושג מי אחראי להם "  - מציב ראש הממשלה לשעבר מראה חדה בפניו של הציבור הישראלי ,  ובעיקר בפניו של אותו חלק בציבור שמייחל למועמד שאינו נתניהו ומחפש אותו עד היום בלשכות רבי-אלופים במיל' ,  בעיריות גדולות וקטנות או בהפגנות בכיכר העיר שטוקהולם .  בפשטות ,  ברק מציב אופוזיציה .  
אלא שמי שטוען ששובו המסתבר ועלייתו המקו ? וה של ברק יהיו המזור לצרותיו של אותו שמאל-לא-קיים ,  טועה .  בהתחשב בכך שאפילו מי שמתיימר להחליף את שלטון הימין עוסק בעיקר בלהידמות לו ,  ייתכן בהחלט ששובו של ברק יספק את הלהט והמרץ שכל כך חסר למחנה השמאל ,  שטרם התאושש מנסיקת הליכוד המדהימה בבחירות .  מאידך ,  גם אם יצליח ברק לשוב בפעם המי יודע כמה ,  ואפילו יוביל את השמאל-מרכז על חשבון  ( או בעזרת )  לפיד ושלל הגנרלים לבית אשכנזי או גנץ  תרחיש מופרך כמעט כמו שהוא אפשרי  יהיה זה פתרון קצר מועד ונטול בשורה .
 שהרי כל שעה שהשמאל יעסוק רק בהחלפת נתניהו ,  מבלי לבדוק מיהו המחליף המיועד ,  אין לו ברירה אלא להידמות לו .  ואולם ,  הימנעות מוחלטת מניסיון להחליף את נתניהו בשם בנייה מחדש עלולה להביא לאובדן מוחלט של נוכחות ציבורית :  20 שנות דה לגיטימציה לעצם המושג  " שמאל "  עשו את שלהן ,  והדרך לעלייה של שמאל אידיאולוגי היא קשה ,  מלאת בורות ודורשת זמן רב מכפי שמעגלי הבחירות התכופים מאפשרים .
 לכן ,  אם השמאל חפץ חיים לא רק כמי שמוגדר ע"י הסלידה מנתניהו אלא כגוף פוליטי ורעיוני בזכות עצמו ,  עליו ליישב בין הצורך בסיפוק המידי הנובע מדרגות הגנרלים ושיח ביטחוני ושמרני ,  לבין חזרה לשיח ליברלי של שלום ,  סוציאל-דמוקרטיה וזכויות אדם ואזרח .  ניסיון להספיק הכול מהר ועכשיו ,  כפי שלא צלח לברק כראש הממשלה ,  לא תייצר לשמאל אלא שברון לב ואובדן דרך לשנים קדימה .  אלא שפוליטיקה הצופה פני עתיד היא מצרך נדיר שקיים הרבה יותר בימין מאשר בשמאל הישראלי של היום .
 עידו דמבין הוא עורך דין וממקימי תנועת  " מהפך "  לשינוי פני מפלגת העבודה
המאמרים המתפרסמים במדור הדעות משקפים את עמדת הכותבים בלבד 

מלהיב ,  מופרך ונטול בשורה :  הגחתו של ברק מזקקת את הבעיות של השמאל
בין הפוסטים האפורים של יו"ר האופוזיציה על ספורט ואיחולי חג ,  שב ראש הממשלה לשעבר והשמיע את הקול שחיפש השמאל בקרב לשעברים ובכירים במיל' .  ואולם ,  כל עוד ימשיך המחנה לעסוק רק בהחלפת נתניהו מהר ועכשיו  כפי שלא הצליח לעשות ברק בכהונתו  צפוי לו שברון לב נוסף

