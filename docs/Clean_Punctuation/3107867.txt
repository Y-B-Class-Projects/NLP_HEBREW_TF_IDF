נתניהו :  לא נסבול איום מאויבינו מעל האדמה  או מתחתיה
ברמזו על פיצוץ המנהרה סמוך לקיבוץ כיסופים ,  התייחס ראש הממשלה לאיומים העומדים מול ישראל .  לצד ראש ממשלת אוסטרליה אמר נתניהו כי  " הגבורה האוסטרלית שימשה לנו דוגמה להגן על עמנו וערכינו "
" הגבורה האוסטרלית שימשה לנו דוגמה להגן על עמנו וערכינו ",  כך אמר היום  ( שלישי )  ראש הממשלה בנימין נתניהו בטקס חנוכת המוזיאון להנצחת חיילי האנזא"ק  ( גיסות הצבא האוסטרלים והניו זילנדיים )  בבאר שבע ,  במעמד ראש ממשלת אוסטרליה מלקולם טרנבול .  נתניהו הודעה לחיילים שהגיעו להילחם באזור במלחמת העולם הראשונה .
" כשהצטרפתי לצבא לפני 50 שנה קיבלתי כובע אוסטרלי ,  וישבנו סמוך לאקליפטוסים מאוסטרליה ,  ולמדנו על האתוס של הגבורה האוסטרלית ",  סיפר נתניהו . " המאבק של מעטים מול רבים מסמל את ישראל .  אנחנו רוצים שלום ,  אבל לא נסבול איום מאויבינו מעל האדמה ,  באוויר ומתחתיה ",  אמר נתניהו ברמזו על פיצוץ המנהרה אתמול סמוך לקיבוץ כיסופים .
 טרנבול אמר כי  " החיילים האוסטרליים ניצחו את הניצחון שאפשר את הקמת מדינת ישראל .  לולא הניצחון ,  הצהרת בלפור הייתה מילים ריקות ".  בדבריו התייחס לקרב באר שבע ,  שנערך לפני מאה שנים בדיוק ,  ובו השתתפו הכוחות האוסטרליים .
 עוד בוואלה !  NEWS:אחרי המתקפה - נתניהו העניק גיבוי לביטן : " עומדים מאחוריך"נתניהו על חוק  " ירושלים רבתי ":   " לא נעשה תרגילים לאמריקנים"נתניהו התייחס לראשונה לחוק הצרפתי : " לא רוצה שום חוק שקשור לחקירות "  
אמש נועד נתניהו בפגישת עבודה עם טרנבול בירושלים .  בתום הפגישה נחתם בין ישראל לבין אוסטרליה מזכר הבנות לשיתוף פעולה ביטחוני .  מצד ישראל חתם מנכ"ל משרד הביטחון אלוף במיל' אודי אדם ומצד אוסטרליה ,  השגריר בישראל כריס קנן .
 מזכר ההבנות עוסק בשיתוף פעולה ביטחוני ,  כולל בתחום החדשנות .  בהסכם קיימים גם סעיפים העוסקים בחיזוק הקשר בין הממשלות ,  וחילופי מידע בנוגע להזדמנויות וגישות בתעשיות הביטחוניות .  לאחר החתימה אמר נתניהו לטרנבול כי  " ביקורך ההיסטורי משמח אותנו ,  בשנת המאה לאירוע המדהים שאותו נחגוג בבאר שבע ".  
" הביקור מעלה על נס את הידידות המיוחדת בין ישראל לאוסטרליה .  ברגע זה חתמנו על הסכם ביטחוני ,  המשקף את מחויבותנו להגן על הערכים המשותפים  חירות ,  דמוקרטיה ,  שלטון החוק ,  פלורליזם .  ערכים אלה נמצאים תחת התקפה מידי כוחות מסוימים .  אנו משתפים פעולה בכל דרך אפשרית כדי להבטיח את בטחון אזרחנו ,  וכדי להגן על הציוויליזציה שלנו ",  אמר נתניהו .  

נתניהו :  לא נסבול איום מאויבינו מעל האדמה  או מתחתיה
ברמזו על פיצוץ המנהרה סמוך לקיבוץ כיסופים ,  התייחס ראש הממשלה לאיומים העומדים מול ישראל .  לצד ראש ממשלת אוסטרליה אמר נתניהו כי  " הגבורה האוסטרלית שימשה לנו דוגמה להגן על עמנו וערכינו "
 
