כוננות לקראת המטס :  עשרות שוטרים הוצבו בנתב"ג
השוטרים ממתינים לטיסות מלונדון וממוסקבה שצפויות להגיע בשעות הקרובות ועליהן פעילים פרו-פלסטינים .  פעילה במטס לוואלה !  חדשות : " מבועתת לחלוטין מהיחס שבו אנו עלולים להיתקל "
 מתכוננים לכל תרחיש :  עשרות שוטרים הוצבו בצהריים  ( רביעי )  בנמל התעופה בן גוריון לקראת נחיתתן של טיסות מניו יורק וממוסקבה ,  עליהן עשויים להיות פעילים פרו-פלסטינים שמשתתפים במטס לעזה .
 בתום ישיבת הערכת מצב בנושא המטס ,  התייחס ראש הממשלה בנימין נתניהו לפעילים הצפויים להגיע לישראל ואמר כי  " לכל מדינה יש זכות למנוע כניסה של פרובוקטורים ומפרי סדר בתוך גבולותיה ,  כך נוהגות כל המדינות המתוקנות וכך תפעל ישראל ".  לדבריו , " יש לפעול בנחישות ,  אך תוך חיכוך מינימלי .  יש לשמור על הסדר ולמנוע שיבוש מהלך החיים התקין של אזרחי ישראל ". 
עוד על המטס הפרו-פלסטיני:רה"מ על המטס : " נפעל בנחישות נגד הפרובוקטורים"גם באוויר :  פעילים פרו-פלסטיניים יציפו את נתב"גנערכים למטס :  המתפרעים ייכלאו ,  השאר יגורשו מיד
גורמים בירושלים אמרו הבוקר לוואלה !  חדשות כי  " ישראל נערכת במלוא הרצינות לבלום את מטס ההתרסה .  קיים צפי להגעת מאות פעילים פרו-פלסטינים שיגיעו ממדינות העולם ובעיקר מאירופה .  אנו נערכים בהתאם בניסיון לבלום את המטס בנחישות ,  אך בנימוס .  כל גורם שינסה לפרוץ את גבולותיה האוויריים של ישראל יטופל במלוא הנחישות ". 
לעומת זאת ,  הפעילים הצפויים להשתתף במשט טוענים כי אין להם כל כוונה לעורר חיכוך וכי אינם מעוניינים בפרובוקציה מכל סוג .  דונה בויד ,  תושבת מדינת אורגון בארה"ב ואחות במקצועה ,  הבהירה זאת ואמרה ,  כי  " אין לי כל מידע על כוונה לנהוג באלימות בשדה התעופה ".  בויד הוסיפה בשיחה עם וואלה !  חדשות כי  " אני מבועתת לחלוטין מהיחס שבו אנו עלולים להיתקל מצד הרשויות הישראליות .  משהו בשיקול הדעת שלהן פגום .  בחיי ,  אני בסך הכל אזרחית אמריקאית רגילה ;  אני מצביעה לדמוקרטים ,  משתתפת מדי פעם בעצרת פוליטית ,  אבל רוב הזמן ,  פשוט חייתי את 'החלום האמריקאי' .  זה השתנה כשהייתי בעזה ,  וגיליתי מה המצב שם .  כעת אני גם חשה חובה לדבר בשמם של הפלסטינים ,  בייחוד כאזרחית אמריקאית ". 
בתוך כך ,  תנועת  " גוש שלום "  שלחה היום מכתב לשר לביטחון פנים ,  יצחק אהרונוביץ' ,  בתגובה להתבטאותו לפיה המטס הוא פרובוקציה והפעילים שלוקחים בו חלק הם  " חוליגנים ".  במכתב הפציר דובר הארגון ,  אדם קלר ,  בשר אהרונוביץ' כי ינהג באיפוק כלפי פעילי המטס והסביר כי לא מדובר בפעולה בעלת כוונות אלימות . " מטרת ביקורם היא להתארח אצל הפלסטינים ".  באשר לכוונה להציב אלפי שוטרים בשדה התעופה נכתב ,  כי  " תוכניות כוחניות כאלה עלולות לגרום נזק קשה ומיותר לחלוטין למדינת ישראל ". 

כוננות לקראת המטס :  עשרות שוטרים הוצבו בנתב"ג
השוטרים ממתינים לטיסות מלונדון וממוסקבה שצפויות להגיע בשעות הקרובות ועליהן פעילים פרו-פלסטינים .  פעילה במטס לוואלה !  חדשות : " מבועתת לחלוטין מהיחס שבו אנו עלולים להיתקל "
 
