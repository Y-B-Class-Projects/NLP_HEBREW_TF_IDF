השר סער : " ספק אם חוק האברכים יעמוד במבחן משפטי "
 השר גדעון סער מתח ביקורת על הצעת חוק האברכים הצפויה לעבור בממשלה ואמר כי הוא  " חושש שנשלם עליה מחיר ציבורי כבד ".  נתניהו הדף את הביקורת באופוזיציה : " קדימה נתנו יותר לחרדים "
 ראש הממשלה בנימין נתניהו התייחס היום  ( ראשון )  בפורום שרי הליכוד להצעת  " חוק האברכים ",  לפיה אברכים יקבלו קצבאות הבטחת הכנסה במשך חמש השנים הקרובות . " ההסדר עם האברכים לא מושלם ,  אבל זה המקסימום שניתן להשיג ",  אמר .  ההצעה תובא להצבעה בישיבת הממשלה ,  וצפוי לה רוב .  נתניהו אף הדף את הביקורת שהשמיעה האופוזיציה כנגד ההצעה : " קדימה לא עשו כלום בעבר בנושא הזה ,  הם נתנו לחרדים הרבה יותר .  אני נחוש להעביר את ההצעה ".  
ההצעה נתקלה בביקורת נרחבת גם בליכוד ,  מפלגתו של ראש הממשלה .  עם זאת ,  עדיין לא ברור כיצד יצביעו שרי הליכוד .  השר סילבן שלום אמר כי  " צריך להעלות במקביל גם את תנאי הסטודנטים .  לא יכול להיות שממשלה שתמכה בתוכנית וויסקונסין מבקשת לפטור אנשים מגיל 29 ".  הוא קרא לנתניהו לקרוא לסדר את המפלגות החברות בקואליציה . " אני חושב שהמפלגות מרגישות שיש אווירת בחירות ,  ולכן כל מפלגה מקצינה את עמדותיה .  הגיע הזמן להכניס אותן חזרה לתלם ". 
השרים לימור לבנת וגלעד ארדן אמרו כי לדעתם יש להביא את הנושא לחקיקה ,  אך לא אמרו אם יצביעו נגד בישיבת הממשלה .  השר גדעון סער השמיע גם הוא ביקורת ,  ואמר כי  " גם ההחלטה שתבוצע בעוד חמש שנים אינה חלה על כמעט 90% מהאברכים מעל גיל 29 ,  מקבלי הבטחת הכנסה .  בית המשפט עמד על כך שמטרת הבטחת ההכנסה היא צעד זמני למי שאינו יכול לעבוד ,  ואני בספק אם ההחלטה הנוכחית תעמוד במבחן משפטי .  אני חושש שנשלם עליה מחיר ציבורי כבד ".  
מנגד ,  שר האוצר שטייניץ הביע תמיכה בהצעה ואמר כי  " מצער לראות שכל נושא הנוגע לחרדים מעורר היסטריה ציבורית ותקשורתית .  ההסדר מכיל מגמה של שיפור ביחס למצב הקיים .  בממשלת קדימה הסכום ששולם היה גבוה יותר ,  135 מיליון שקלים ,  ולא שמעתי אותם מזדעקים אז .  אנחנו יוצרים תוכנית כך שמעתה והלאה מתן הקצבאות יהיה מוגבל לארבע-חמש שנים ,  וכך הם יצטרכו להתחיל לחשוב על עבודה .  אני מחויב כשר האוצר להוביל להשתלבות המגזרים החרדי והערבי בכלכלה ,  ויש התחלה של מגמה שיותר ערבים וחרדים משתתפים בעבודה ". 
לפי הצעת החוק ,  הקצבה לאברך תעמוד על 1,040 שקל - והסיוע יוגבל למשך חמש שנים .  לאחר ארבע שנות זכאות - יופחת סכום הזכאות ל-75% מגודלו המקורי .  כלומר קצבה חודשית תגיע לכ-800 שקל בחודש בלבד .  בשנה החמישית האברך יוכל לעבוד .  
ההצעה לא תחול על אברך שכיום הוא בן 29 .  אברך כזה יוכל להמשיך ולקבל את הקצבה ולא ייפגע .  אולם אברך מתחת לגיל 29 יוכל לקבל ,  כאמור ,  את הקצבה מעתה למשך חמש שנים בלבד .  בשלב זה מסתמן כי שרי ישראל ביתנו יצביעו בעד הצעת החוק ,  ואילו שרים במפלגת העבודה יתנגדו לה .  בליכוד נשמעה גם כן ביקורת נגד ההצעה ,  אולם לא ברור אם שרי המפלגה יצביעו נגדה .
 
השר סער : " ספק אם חוק האברכים יעמוד במבחן משפטי "
 השר גדעון סער מתח ביקורת על הצעת חוק האברכים הצפויה לעבור בממשלה ואמר כי הוא  " חושש שנשלם עליה מחיר ציבורי כבד ".  נתניהו הדף את הביקורת באופוזיציה : " קדימה נתנו יותר לחרדים "
 
