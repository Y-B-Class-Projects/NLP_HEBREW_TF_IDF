נתניהו למשפחות השכולות : " הם רוצחים ואנחנו בונים "
 בטקס הממלכתי לזכרם של 2,477 נפגעי פעולות האיבה בהר הרצל ,  התחייב ראש הממשלה : " אנחנו כאן בירושלים ,  לא נזוז מכאן ".  נציג המשפחות השכולות : " נפגעי הטרור - שכול סוג ב' "
  ( צילום :  דניאל בוק ,  טל אנגלנדר ,  שלומי גבאי ,  רויטרס ,  ערוץ 1 ,  עריכה :  יותם בן-דוד ,  קריינות :  אביב אברמוביץ' )  
טקס יום הזיכרון הממלכתי לנפגעי פעולות האיבה התקיים בצהריים  ( רביעי )  סמוך לאנדרטה לזכר חללי פעולות האיבה בהר הרצל בירושלים .  בטקס השתתפו בין היתר נשיא המדינה ,  שמעון פרס ,  ראש הממשלה ,  בנימין נתניהו ,  יו"ר הכנסת ,  ראובן ריבלין והרמטכ"ל ,  רב-אלוף בני גנץ . " מעשי הזוועה של הטרוריסטים נגד עמנו אינם יודעים גבולות ",  אמר נתניהו בטקס , " אינם יודעים גבולות מוסריים ,  ואינם יודעים גבולות מדיניים .  אכזריות של הטרוריסטים איננה יודעת שובע ".  
" יש דבר אחד שמשותף לכל המרצחים הללו :  הם רוצים למחוק את העם היהודי מעל פני האדמה ולעקור את עמנו מאדמתנו - אדמת ישראל .  הם לא יצליחו בזה ",  המשיך ראש הממשלה . " אנחנו כאן בירושלים ונישאר בירושלים בירתנו המאוחדת ועיר קודשו של העם היהודי לדורותיו .  לא נזוז מכאן ,  לא נחדל מלבנות ,  נמשיך לפתח ולחזק את מדינתנו ,  לחיות ,  לגדל וליישב בה את ילדינו ונכדינו .  אני רואה את הנחישות הזאת טבועה עמוק בעמנו .  אני רואה אותה במשפחות של הנופלים ,  ראיתי אותה אצל בני משפחת פוגל ומשפחת בן ישי ,  ראיתי אותה במשפחות הנרצחים בטולוז ואני רואה אותה אצלכם ,  אצל כל אחד ואחד מכם בני המשפחות השכולות ".   
" במשך 64 שנים אנחנו נאחזים במדינתנו ,  וזה בדיוק מה שנמשיך לעשות .  הם רוצחים ואנחנו בונים ",  אמר עוד נתניהו .  לדבריו ,  בחשבון ההיסטורי גבר העם היהודי על כל צורריו . " הם עברו מהעולם ואנחנו כאן ",  הוסיף , " אני יודע שהמחיר שנגבה מכם בני המשפחות הוא כבד מנשוא ,  ועל כן אני רוצה להביע את הערכתי ,  את הערכת האומה כולה לעמידתכם האיתנה ,  לגבורת נפשכם .  זיכרון יקיריכם ימשיך להדהד בליבנו לעד ".  
במהלך הטקס ,  נשא דברים גם נציג המשפחות השכולות ,  יוסי מנדלוביץ' ,  ומתח ביקורת חריפה על ההתייחסות לחללי פעולות האיבה . " אנחנו מכונים נפגעים ולא חללים ,  כאילו אנחנו סוג ב' ",  ציין מנדלביץ' ,  וביקר גם את העסקה לשחרור גלעד שליט ,  אליה התנגד נחרצות והיה אף בין מגישי העתירה נגדה . 
" אחיי הגיבורים תושבי הדרום ועוטף עזה הם הגיבורים החדשים-ישנים .  הגננת שסופרת עד 20 בצבע אדום ,  מחלקי הלחם וחלב המסכנים את חייהם  הם הגיבורים החדשים-ישנים שמזכירים בגבורתם את תושבי קו העימות בימים עברו ",  אמר מנדלוביץ' , " הכי קל זה לברוח צפונה ,  אבל בגבורה עיקשת הם אומרים 'אותנו לא יזיזו' .  האומץ האזרחי אל מול אש האויב .  עוד מטח ,  ועוד יישוב ,  אכן גבורה לעילא ולעילא ".   
" אחרי מאבק ציבורי ממושך לביטול ההיררכיה בשכול ,  התבשרנו לאחרונה כי יוקם היכל פה בהר הרצל .  רק חללי הטרור לא יהיו מונצחים שם ",  אמר נציג המשפחות השכולות , " ממשלת ישראל החליטה להקים את היכל ההנצחה ללא חללי הטרור ,  מבחינתה האפליה נמשכת .  ביום הזה ,  אלפי משפחות שכולות מרגישות את הסולידריות של עם ישראל על ההחלטה המשכיחה את קורבננו הכבד לתרומת המדינה ".  מנדלוביץ' אמר כי ראוי שחללי מערכות ישראל האזרחים יקבלו את המקום הראוי להם בהנצחה ובתפישה הערכית של ישראל 2012 . " עם שלא זוכר את עברו אין לו גם עתיד .  הלוואי שזכרם של יקירנו יכון לעולם ועד ולא ייעלם כלא היה ".  
ממשרד הביטחון נמסר בתגובה : " ממשלת ישראל באמצעות אגף משפחות והנצחה במשרד הביטחון הקימה בהר הרצל אתר הנצחה לנפגעי פעולות האיבה .  בעוד שלנפגעי פעולות האיבה יש אתר שבו מונצחים כל הנפגעים באנדרטה אחת ,  אין בכל מדינת ישראל מקום אחד שבו מונצחים כלל חללי מערכות ישראל .  פרויקט היכל הזיכרון שהוכרז כבר לפני שנים רבות ואשר אושר פה אחד בממשלה ,  יאפשר לעם ישראל להתייחד עם זכרם של כל הנופלים בכל ימות השנה .  הקמת היכל הזיכרון תיצור אחדות בכל הקשור להנצחת הנופלים ,  שלא כולם מונצחים באנדרטאות ברחבי הארץ .  היכל הזיכרון ייתן מענה גם לפניות של הורים שכולים רבים ,  בעיקר מבוגרים ,  שחוששים שכאשר ילכו לעולמם ,  לא יהיה מי שיערוך להם אזכרה ביום נפילתם ". 
מניין חללי מערכות ישראל עומד השנה על 22,993 חללים ,  מהם 2,477 הם נפגעי פעולות איבה .  126 מהחללים נפלו מאז יום הזיכרון של השנה שעברה .  מספר המשפחות השכולות המתגוררות בישראל כיום עומד על 10,524 ,  והן כוללות 2,396 יתומים ו-4,992 אלמנות צה"ל ומערכת הביטחון .  נציגי ההנצחה במשרד הביטחון נערכו להגעתם של מעל מיליון בני אדם היום לבתי העלמין הצבאיים ברחבי הארץ .  
עוד באותו נושא:נתניהו בהר הרצל : " חרותנו הושגה במחיר גבורת בנינו"יום הזיכרון תשעב :  22,993 חללים במערכות ישראל 

נתניהו למשפחות השכולות : " הם רוצחים ואנחנו בונים "
 בטקס הממלכתי לזכרם של 2,477 נפגעי פעולות האיבה בהר הרצל ,  התחייב ראש הממשלה : " אנחנו כאן בירושלים ,  לא נזוז מכאן ".  נציג המשפחות השכולות : " נפגעי הטרור - שכול סוג ב' "
 
