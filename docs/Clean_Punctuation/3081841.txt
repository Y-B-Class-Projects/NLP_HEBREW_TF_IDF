ראש ממשלת הונגריה :  מדינתנו טעתה כששיתפה פעולה עם הנאצים
אורבן ונתניהו נתנו הצהרות בתום פגישתם בבודפשט . " הונגריה חטאה כשלא הגנה על היהודים בשואה ",  אמר והוסיף כי  " עלינו לשים סוף לאנטישמיות המוגברת באירופה ".  נתניהו הגיב לו : " אלה מילים חזקות "
 ראש ממשלת הונגריה ויקטור אורבן התנער היום  ( שלישי )  מעברה העגום של ארצו בתקופת מלחמת העולם השנייה במהלך מסיבת עיתונאים משותפת עם ראש הממשלה בנימין נתניהו .  זאת ברקע טענות לקמפיין בעל ניחוח אנטישמי נגד אחד מיריביו של אורבן וכן דברים שאמר בשבחו של מנהיג הונגריה בתקופת השואה . 
" הונגריה טעתה וחטאה כששיתפה פעולה עם הנאצים ולא הגנה על היהודים .  אני רוצה להבהיר שלכל ממשלה הונגרית יש מחויבות להגן על ביטחון כל אזרחיה מבלי קשר למוצאם ",  אמר אורבן .  נתניהו נשא דברים לאחר מכן ואמר כי שוחח עם אורבן על החששות ששמע מהקהילה היהודית בנושאים אלו . " הוא הבהיר בצורה חד-משמעית ,  כפי שהבהיר כאן באופן פומבי ,  אני מודה לו על כך ,  אלה מילים חזקות ",  אמר .  
אורבן הוסיף כי  " במלחמת העולם השנייה לא עמדנו במחויבות זו לא מבחינה מוסרית ולא מבחינה מהותית וזה חטא .  הבהרתי לראש ממשלת ישראל שזה לא יקרה לעולם שוב .  עלינו לשים סוף לאנטישמיות המוגברת באירופה ,  הבהרתי שאנחנו מכבדים את זכותה של ישראל להגן על עצמה ,  יש לממשלה מדיניות של אפס סובלנות כלפי אנטישמיות ".  
עוד בוואלה !  NEWS:מקרון לנתניהו : " שותף לחשש הישראלי מחיזבאללה ,  ננסה לצמצם את הסכנה"נתניהו בטקס לציון גירוש היהודים מפריז : " מנסים להרוס אותנו ואתכם"בצל הפרשות :  נתניהו המריא לביקור מדיני בצרפת והונגריה 
אורבן חולל לאחרונה סערה כששיבח את מיקלוש הורטי ,  שנחשב לבעל ברית של אדולף היטלר .  הוא כינה אותו  " מדינאי מצטיין ",  ויצר מתיחות מדינית לקראת הביקור .  המתיחות התגברה בשבועות האחרונים על רקע קמפיין חוצות נרחב של ממשלת הונגריה נגד המיליארדר היהודי-הונגרי ג'ורג' סורוס ,  שתומך ומקדם קליטה של מהגרים במדינה בניגוד לעמדת ומדיניות הממשלה .  הקמפיין עורר זעם גדול וגינויים אצל הקהילה היהודית במדינה ,  שראתה בו מוטיבים אנטישמיים .  
לפני ההצהרות חתמו נציגי הממשלות על שני הסכמים ,  האחד הוא הסכם תרבות למימון הדדי למופעי תרבות בין 2019-2017 ,  שיאפשר לאמנים ישראלים להגיע להונגריה ולהופיע כאן ההסכם ,  האחר הוא הצהרת כוונות לשיתוף פעולה בתחום חדשנות טכנולוגית וקידום שיתופי פעולה במגזר הפרטי בתחומי ההייטק ,  רכבים אוטונומיים וטכנולוגיות .  
נתניהו ורעייתו התארחו בפרלמנט בבודפשט על ידי אורבן ורעייתו אניקו בטקס רשמי בליווי משמר כבוד ותזמורת צבאית .  לאחר טקס קבלת הפנים ,  אורבן ורעייתו ערכו לבני הזוג נתניהו סיור בפרלמנט ,  ומשם המשיכו שני המנהיגים לפגישה .
 מאוחר יותר ימשיכו לפגישה מורחבת עם שרי ממשלת הונגריה ועם פמליית ראש הממשלה ,  שבה נכלל גם חבר הכנסת ישראל אייכלר  ( יהדות התורה )  ,  יו"ר אגודת הידידות ישראל-הונגריה .  במהלך הפגישה המורחבת ,  יחתמו הצדדים על הסכם תרבות בילטרלי ,  שנועד לאפשר מימון הדדי למופעי תרבות ,  ועל הצהרת כוונות לשיתוף פעולה בתחום החדשנות הטכנולוגית .  
הצהרת הכוונות נועדה להוביל לשיתוף פעולה הדוק בין רשות החדשנות הישראלית למקביליה ההונגריים ,  ולקידום  " אקוסיסטם ",  כלומר קהילת יזמות ,  ומיזמי סטארט-אפ ישראליים-הונגריים .  מטרת ההסכם היא להניע שיתופי פעולה ממשלתיים ,  ומהם לקדם שיתופי פעולה במגזר הפרטי ,  בדגש על תחומי ההייטק ,  רכבים אוטונומיים וטכנולוגיות חדשות .  
ראש הממשלה נחת אמש בבודפשט אחרי ביקור של יממה בפריז ,  בירת צרפת ,  שם השתתף בטקס זיכרון רשמי לגירוש יהודי צרפת במלחמת העולם השנייה .  ראש הממשלה ייפגש במהלך ביקורו גם עם נשיא הונגריה יאנוש אדר ,  ומחר בערב הוא ייפגש עם הקהילה היהודית בבירה ויבקר בבית הכנסת העתיק בבודפשט .
 נתניהו הוא ראש הממשלה הישראלי הראשון שמבקר בהונגריה  מדינה בעלת היסטוריה יהודית מפוארת ,  קהילה יהודית מכובדת ,  המצולקת מגירוש היהודים והשמדתם בשואה .  ביקורו מגיע על רקע חשש גובר בקהילה היהודית המונה כמאה אלף איש  אחת הגדולות באירופה  מהתגברות האנטישמיות תחת ממשלת הימין הלאומני של אורבן .  
 ( עדכון ראשון 13:17 )  

ראש ממשלת הונגריה :  מדינתנו טעתה כששיתפה פעולה עם הנאצים
אורבן ונתניהו נתנו הצהרות בתום פגישתם בבודפשט . " הונגריה חטאה כשלא הגנה על היהודים בשואה ",  אמר והוסיף כי  " עלינו לשים סוף לאנטישמיות המוגברת באירופה ".  נתניהו הגיב לו : " אלה מילים חזקות "
 
