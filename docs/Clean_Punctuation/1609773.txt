ליברמן :  דין גילה כדין תל אביב והרצליה
שר החוץ אביגדור ליברמן התייחס לביקורת הבינלאומית על המשך הבנייה בשכונה הירושלמית .  במהלך פגישה עם שר החוץ הצרפתי אמר ליברמן כי  " הבנייה בגילה מתנהלת לפי חוק ואיננו מתכוונים להתערב בתהליך "
  ( צילום :  גדעון צנטנר ,  רויטרס עריכה:רן צימט ) 

שר החוץ אביגדור ליברמן התייחס בצהריים  ( רביעי )  לנושא הבנייה בשכונת גילה בירושלים ואמר כי כי  " שכונת גילה היא חלק אינטגרלי מירושלים ומישראל - בדיוק כמו תל אביב והרצליה ".  ליברמן אמר את הדברים במהלך פגישה עם מקבילו הצרפתי ברנאר קושנר .  ליברמן הוסיף כי  " כל התהליכים הנוגעים לאישורי הבנייה בשכונת גילה מתנהלים לפי החוק בוועדות התכנון והבנייה ואיננו מתכוונים להתערב בתהליך הזה ,  שמתנהל לפי הנוהל הפרוצדורלי המקובל בישראל ". 
נשיא ארצות הברית ,  ברק אובמה ,  אמר מוקדם יותר היום כי ההחלטה של ישראל לאשר 900 יחידות דיור חדשות בשכונת גילה שמעבר לקו הירוק  " מסבכת את תהליך השלום ויוצרת מרמור בקרב העם הפלסטיני ".  בראיון לרשת  " פוקס ניוז "  אמר אובמה כי  " זה לא יהפוך את ישראל למקום בטוח יותר ",  והוסיף כי  " צעדים מהסוג הזה הופכים את המאמצים להביא שלום לאזור לקשים עוד יותר ,  ומובילים לתסכול פלסטיני - באופן שעלול להיות מסוכן מאוד ". 
אמש גינה גם דובר הבית הלבן בחריפות את החלטת משרד הפנים בנוגע לבנייה בגילה .  הדובר רוברט גיבס אמר כי  " בזמן שאנחנו עובדים על חידוש המשא ומתן ,  הפעולות הללו מקשות על מאמצינו להצליח ".  עוד נמסר ,  כי ארצות הברית מתנגדת לדפוס הפעולה הישראלי של פינוי והריסת בתים פלסטינים בירושלים .
 גם בריטניה גינתה את הבנייה .  בהודעת משרד החוץ הבריטי נמסר כי  " הסכם שלום אמין כולל את ירושלים כבירה משותפת .  הרחבת ההתנחלויות בשטח כבוש במזרח ירושלים מקשה על השגת העסקה ".  צרפת הצטרפה אף היא לעמדת ארצות הברית ושר החוץ הצרפתי ,  ברנאר קושנר המבקר בישראל גינה היום את ההחלטה ןקרא לישראל לנהל משא ומתן  " פנים מול פנים "  עם הפלסטינים .
 ראש הממשלה בנימין נתניהו ביקש אמש  ( שלישי )  ממזכיר הממשלה צביקה האוזר להנחות את השרים ואת סגני השרים ,  שלא להתבטא בנושא הרחבת הבנייה בשכונת גילה בירושלים .  הנימוק של נתניהו : " אין מה להוסיף מעבר למה שנאמר אתמול ".  ההנחיה של ראש הממשלה ניתנה לאחר התגובה שהוציא הערב סגן שר האוצר יצחק כהן  ( ש"ס )  ולפיה , " ארצות הברית נוהגת כמו פיל בחנות חרסינה ביחסה לגילה ".  אמש הוציאה לשכת ראש הממשלה הודעה ובה נכתב כי  " מדובר בהליך שגרתי ,  שמתקיים בוועדה המחוזית ,  לאישור בנייה בשכונת גילה בירושלים .  אישורי בנייה בתחומים המוניציפאליים של ירושלים ,  כמו גם בערי ישראל האחרות דוגמת תל אביב וחיפה ,  אינם מגיעים לשולחנו של ראש הממשלה ". 

ליברמן :  דין גילה כדין תל אביב והרצליה
שר החוץ אביגדור ליברמן התייחס לביקורת הבינלאומית על המשך הבנייה בשכונה הירושלמית .  במהלך פגישה עם שר החוץ הצרפתי אמר ליברמן כי  " הבנייה בגילה מתנהלת לפי חוק ואיננו מתכוונים להתערב בתהליך "
 
