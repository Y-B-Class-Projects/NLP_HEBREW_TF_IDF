שקד : " מניחה שזאת הקדנציה האחרונה של נתניהו ,  הוא כבר לא צעיר "
 שרת המשפטים התייחסה לעתיד הפוליטי ,  ואמרה כי המפלגה החדשה שהקימה עם בנט שואפת לקבל מספר דו-ספרתי של מנדטים ,  ולהיות שותפה קואליציונית בכירה . " יש אפשרות של לשבת באופוזיציה או לא לעבור את אחוז החסימה .  אנחנו לוקחים הכל בחשבון ",  הוסיפה
‏שרת המשפטים איילת שקד אמרה הבוקר  ( שני )  בכנס  " כלכליסט "  כי היא סבורה שנתניהו יכהן בראשות הממשלה עוד קדנציה אחת בלבד . " הנחת העבודה שלנו היא שזאת הקדנציה האחרונה של נתניהו ,  בכל זאת הוא כבר לא צעיר ",  אמר שקד בכנס ברקע הצגת המסגרת הפוליטית החדשה עליה הכריזה יחד עם שר החינוך נפתלי בנט - מפלגת צל"ש .  
היא הבהירה כי  " אנחנו רוצים להיות שותפים דומיננטיים בממשלה ,  השאיפה שלנו היא מספר דו ספרתי של מנדטים ",  ואמרה כי היא ושותפיה הפוליטיים לוקחים בחשבון את האפשרות שהצעד לא יצליח . " כשנוטלים סיכונים יש אפשרויות של לשבת באופוזיציה או לא לעבור את אחוז החסימה .  אנחנו לוקחים הכל בחשבון ",  אמרה .
 לקריאה נוספתקרן השתלמות פוליטית :  בנט ושקד נערכו ליום שאחרי נתניהושקד לפני בנט :  הלוגו של מפלגת  " הימין החדש "  נחשףסקר וואלה !  NEWS :  כמה מנדטים שווה המפץ בימין של בנט ושקד ? להתראות סמוטריץ' ,  שלום לפיצול בימין :  ההימור של  " הימין החדש"בחירות 2019 - סיקור מיוחד בוואלה !  NEWS 
מהליכוד נמסר בתגובה לדבריה של שקד : " הפיצולים של בנט ושקד מביאים מפלגות ימין על סף אחוז החסימה ומרסקים את גוש הימין בדרך להמלכת ממשלת שמאל .  הם לא למדו את הלקח מבחירות 92' ,  כשהימין ריסק את עצמו לרסיסי מפלגות ובכך הביא לעליית ממשלת שמאל ולאסון אוסלו .  מי שירה בנגמ"ש בבחירות 2015 ומאז השתמש וזרק את הבית היהודי ,  יורה בכל גוש הימין בבחירות 2019 במטרה להעביר את המנדטים מימין לשמאל לחיקו של 'האח' יאיר לפיד .  לא סתם לפיד היה הראשון לברך אותם .  מי שרוצה ממשלת ימין בטוחה חייב להצביע רק לליכוד בראשות נתניהו ".  
במוצאי שבת הכריזו בנט ושקד על פרישתם מהבית היהודי ועל הקמתה של המסגרת הפוליטית החדשה .  בעת ההכרזה אמרו השניים כי  " המפלגה החדשה תהיה שווה עם שותפות אמיתית בין דתיים וחילונים ".  בנט ושקד אמרו כי הם מציעים  " שותפות אמיתית כמו באוהל בטירונות ,  כמו בליל הסדר בפסח ,  לא רק שותפות פוליטית ".  עוד הוסיפו כי המפלגה תהיה  " מפלגת הימין החדשה "  שתתמוך בארץ ישראל ,  נגד מדינה פלסטינית ונגד שחרור מחבלים . " אני אומר בצורה הכי ברורה :  לו לפני 13 שנה ,  הייתה קיימת המפלגה הזו - ההתנתקות לא הייתה מתרחשת ",  קרא בנט .
 אתמול אושרה בוועדת הכנסת בקשת הפיצול של השניים ,  אליהם הצטרפה גם ח"כ שולי מועלם-רפאלי מ"הבית היהודי ".  לפי הבקשה של השלושה ,  המפלגה החדשה נקראת צל"ש והסיעה בכנסת תקרא  " הימין החדש ".  בקשתם של השלושה תאפשר להם לקבל מקדמת מימון לבחירות בסך כשלושה מיליון שקלים ,  וכן להשאיר מאחוריהם חוב ענק המוערך בכ-22 מיליון שקלים .  החוק קובע כי אם שליש מסיעה פורש ממפלגה עד שלושה ימים מאישור החוק לפיזור הכנסת ,  הרי שהיא פטורה מהחובות של המפלגה .  

שקד : " מניחה שזאת הקדנציה האחרונה של נתניהו ,  הוא כבר לא צעיר "
 שרת המשפטים התייחסה לעתיד הפוליטי ,  ואמרה כי המפלגה החדשה שהקימה עם בנט שואפת לקבל מספר דו-ספרתי של מנדטים ,  ולהיות שותפה קואליציונית בכירה . " יש אפשרות של לשבת באופוזיציה או לא לעבור את אחוז החסימה .  אנחנו לוקחים הכל בחשבון ",  הוסיפה

