גרמניה : " המתיחות עם אירן מזיקה לתהליך השלום "
 שר החוץ הגרמני ,  שיגיע לביקור באזור השבוע ,  הזהיר כי העימות המתפתח בסוגיית הגרעין האירני  " יגרום נזק למאמצים להחייאת תהליך השלום ,  ומהווה סכנה ליציבות האזורית "
 שר החוץ הגרמני ,  גידו וסטרוולה ,  קשר אתמול  ( ראשון )  בין סוגיית הגרעין האירני לבין המגעים המדיניים בין ישראל לפלסטינים ,  באומרו כי המתיחות סביב תכנית הגרעין האירנית עשויה  " לגרום נזק למאמצים הקשים להחיות את תהליך השלום במזרח התיכון ".  וסטרוולה הוסיף והזהיר כי  " העימות המתפתח סביב תכנית הגרעין האירנית הוא סכנה ליציבות האזורית במזרח התיכון ".  
את הדברים נשא וסטרוולה עם המראתו לעמאן ,  לקראת ביקורו באזור במהלך השבוע .  הוא תקף בחריפות את ההתבטאויות האחרונות מטהרן ,  וקרא למשטר האירני  " להימנע מפעילויות שמעודדות הסלמה נוספת .  במקום לחמם את האווירה ברטוריקה ,  על אירן להפגין סוף סוף נכונות לשקיפות ולשיחות מהותיות על המשך תכנית הגרעין שלה ".  וסטרוולה כבר התריע נגד החרפת המתיחות מול אירן  " אני מזהיר מפני הצפת הרעיון של אופציות צבאיות ",  אמר וסטרוולה בחודש נובמבר האחרון ,  וטען כי הדיונים בנושא  " רק מחזקים את המשטר במקום להחלישו ".  
וסטרוולה יבקר בשבוע הקרוב בעמאן ,  קהיר ,  ירושלים ורמאללה ,  על רקע האמברגו האירופי על תעשיית הנפט האירני ומאמץ בינלאומי רחב למניעת פיצוץ השיחות בין ישראל והרשות .  הוא ידון עם מנהיגי המדינות בהתפתחויות ,  כמו גם במצב המתדרדר בסוריה .  וסטרוולה צפוי להיפגש ,  בין היתר ,  עם ראש הממשלה ,  שר הביטחון ושר החוץ ,  כמו גם עם בכירי הרשות הפלסטינית ,  ולדון עמם בהמשך השיחות בין הצדדים ,  שהחלו בתחילת החודש בעמאן תחת חסות ירדנית .
 בתוך כך ,  ראש הממשלה התייחס אתמול לאיום הרשות הפלסטינית שלא להמשיך בשיחות ,  עם חלוף המועד שהקצה הקוורטט להגשת הצעות בנושא ביטחון וגבולות ,  לטענתם . " תקוותנו היא שהפלסטינים יישארו בשיחות כדי להגיע בסופו של דבר למשא ומתן קונקרטי בינינו ובינם לגבי הסדר שלום ",  אמר נתניהו בישיבת הממשלה , " עד לרגע זה ,  הפלסטינים סירבו אפילו לדון איתנו על צורכי הביטחון של מדינת ישראל ".  ראש הממשלה הודה כי הוא אינו אופטימי ,  אך הוא  " מקווה שהם יתעשתו וימשיכו בשיחות כדי שנוכל להתקדם למשא ומתן של ממש ".  היום צפוי להתכנס הוועד הפועל של אש"ף ,  כדי להחליט אם להמשיך בשיחות עם ישראל .  
ביום חמישי ,  בשיחת טלפון עם קנצלרית גרמניה אנגלה מרקל ,  התחייב נתניהו כי ישראל מוכנה לשורת מחוות כלפי הפלסטינים ,  לאחר שמרקל הביעה את חששה מפיצוץ השיחות וקראה לו  " לעשות ככל שיוכל כדי שהתהליך הנוכחי ימשיך ".  מרקל עדכנה את נתניהו בפגישה שקיימה עם יו"ר הרשות הפלסטינית אבו מאזן ,  בשבוע שעבר בברלין ,  וסיפרה כי גם עליו לחצה להמשיך בשיחות .  וסטרוולה צפוי לשאת מסרים דומים בפני הבכירים עמם ייפגש .  
גם מזכ"ל האו"ם ,  באן קי מון ,  צפוי להגיע לישראל ביום רביעי ולהיפגש עם בכירים בירושלים ,  רמאללה ועזה .  ראש הממשלה אמר היום כי הוא מתעתד לשוחח עם המזכ"ל על  " העצמה והחרפה "  של הסנקציות על אירן ,  וכן על רצונה של ישראל בהמשך התהליך המדיני .
 בפגישה האחרונה ,  שהתקיימה ביום רביעי האחרון בין הנציג הישראלי עורך הדין יצחק מולכו ,  לנציג הפלסטינים סאיב עריקאת ,  הציגה ישראל בעל פה את עמדתה בנושא עקרונות הגבול העתידי של המדינה הפלסטינית .  מולכו הציג שורה של עקרונות כלליים ללא ציון שטחים ספציפיים ,  כשהעיקרון המנחה הוא גבול עתידי שיאפשר את קיומם של גושי התיישבות יהודיים בשטחי מדינת ישראל .  הפלסטינים ביקשו לקבל הבהרות בנוגע לעמדות העקרוניות ,  לאחר שבפגישה הקודמת סירבו לקבל סקירה בעל פה של ראש החטיבה לתכנון אסטרטגי בצה"ל .
 
גרמניה : " המתיחות עם אירן מזיקה לתהליך השלום "
 שר החוץ הגרמני ,  שיגיע לביקור באזור השבוע ,  הזהיר כי העימות המתפתח בסוגיית הגרעין האירני  " יגרום נזק למאמצים להחייאת תהליך השלום ,  ומהווה סכנה ליציבות האזורית "
 
