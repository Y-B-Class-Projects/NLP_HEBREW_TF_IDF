בג"ץ הורה לפנות מאחזים ?  לבנת מנסה להכשירם
שרת התרבות והספורט ביקשה מראש הממשלה להקים צוות מומחים חיצוני שיבחן את הסדרת הבנייה על קרקעות פרטיות ביהודה ושומרון . " לא מדובר בהתיישבות פרועה במאחזים אלא בהתיישבות חוקית "
 התשובה של הימין להוראת בג"ץ לפנות מאחזים - הקמת צוות מומחים חיצוני שיכשיר את הבנייה באותם מקומות :  שרת התרבות והספורט ,  לימור לבנת ביקשה היום  ( ראשון )  בישיבת שרינו ,  של שרי הליכוד ,  מראש הממשלה ,  בנימין נתניהו ,  להקים צוות מומחים חיצוני שיבחן הסדרת הבנייה על קרקעות פרטיות ביהודה ושומרון . 
" החלטת בג"ץ המורה להרוס בעוד זמן קצר 160 מבנים בכמה יישובים ביהודה ושומרון איננה מתקבלת על הדעת ",  אמרה לבנת .  השרה ציינה כדוגמה את שכונת האולפנא בלב היישוב בית אל שהוקמה לפני 15 שנים בתמיכת הממשלה ובאמצעות מענקים ממשרד השיכון .  לדבריה , " לא מדובר בהתיישבות פרועה במאחזים ,  אלא במשפחות שהתיישבו באופן חוקי .  לא ייתכן שבתים של כאלף איש יהרסו ,  והם ימצאו עצמם ללא קורת גג ".  
לבנת הוסיפה כי  " בחלק מהמקרים מדובר בקרקעות שאין להן דורש ,  ובמקרים אחרים מדובר בקרקעות שלתובעים שלהן לא ברור אם יש בכלל מסמכים המוכיחים את בעלות על הקרקעות .  כך או כך ,  צוות מומחים חיצוני צריך לבחון את הנושא ולהציע פתרונות כולל אפשרות של הסדרת הנושא באמצעות פיצויים .  התפקיד שלנו זה לא להיות בולדוזרים ולהרוס ".  בעקבות דבריה של השרה ביקש ראש הממשלה ממזכיר הממשלה צבי האוזר לטפל בנושא .
 הצוות שמבקשת לבנת להקים אמור להיות הניגוד של הצוות שהקים ראש הממשלה לשעבר אריאל שרון בשנת 2004 בראשות עורכת הדין טליה ששון .  הצוות של עורכת הדין ששון הוציא תחת ידיו את  " דו"ח המאחזים "  שעסק בפריסת המאחזים הבלתי חוקיים בגדה המערבית והוא משמש גם היום כטיעון משפטי נגד מאחזים בלתי חוקיים .
 עוד באותו נושאכדי להכשיר מאחז :  815 דונם הוכרזו כאדמות מדינההצעת חוק :  רוצים להרוס מבנה בלתי חוקי ?  לא בלילהבמגרון מקווים : " מרץ 2012 ?  נהיה כאן בקיץ הבא "
 
בג"ץ הורה לפנות מאחזים ?  לבנת מנסה להכשירם
שרת התרבות והספורט ביקשה מראש הממשלה להקים צוות מומחים חיצוני שיבחן את הסדרת הבנייה על קרקעות פרטיות ביהודה ושומרון . " לא מדובר בהתיישבות פרועה במאחזים אלא בהתיישבות חוקית "
 
