סגן השר התלונן על ה"בריונים "  של נתניהו
מתן וילנאי שלח מכתב ליו"ר הכנסת בו התלונן כי מזכיר הממשלה האוזר ומנכ"ל משרד רה"מ אייל גבאי פרצו למשרדו בכוח
סגן שר הביטחון מתן וילנאי שלח היום  ( שני )  מכתב ליו"ר הכנסת ראובן ריבלין תחת הכותרת : " תלונה על פריצה ללשכתי במשכן הכנסת ".  במכתב מתלונן וילנאי כי במהלך ההצבעה על הצעת החוק לרפורמה במנהל מקרקעי ישראל ביום רביעי שעבר ,  בעת ששהה בלשכתו ,  נשמעו דפיקות עזות וממושכות על הדלת .  לטענתו לאחר מספר רגעים הדלת נפרצה ובפתח עמדו מנכ"ל משרד ראש הממשלה אייל גבאי ,  מזכיר הממשלה צבי האוזר ונציג ממשמר הכנסת .  כזכור ,  הצעת החוק נמשכה לאחר שראש הממשלה בנימין נתניהו הבין שלא ישיג את הרוב הדרוש להעבירה .  
לדברי וילנאי  " אין צורך להכביר במילים על האקט הבריוני בפריצת דלתו של ח"כ וסגן שר שלא באישורו ועל המשמעויות המשפטיות והחוקתיות הנלוות לכך באשר ליחסי הרשות המבצעת והרשות המחוקקת .  אני מצר על כך שעובדי משמר הכנסת שיתפו פעולה ,  אולם במקרה שלהם נראה לי שיש מקום להסתפק בלהבהיר להם את חובותיהם בתחום ".  
וילנאי הוסיף : " איני מבין כיצד הרשו לעצמם עובדי מדינה בכירים להתפרץ לחדרו של ח"כ ונראה לי שכבודה של הכנסת ,  כמו גם חסינותם של חבריה ,  מחייבת נקיטת צעדים על ידך בהגשת תלונה חריפה .  אני רואה את המקרה בחומרה רבה ואיני חושב שניתן לעבור על כך לסדר היום ". 
מלשכת ראש הממשלה נמסר בתגובה  " למצר ,  תלונת סגן השר אינה משקפת את המציאות ,  שכן מי שפתח את דלת לשכתו של סגן השר מיוזמתו היה איש משמר הכנסת .  וזאת לאחר שסגן השר לא נענה לנקישות בדלת ".  

סגן השר התלונן על ה"בריונים "  של נתניהו
מתן וילנאי שלח מכתב ליו"ר הכנסת בו התלונן כי מזכיר הממשלה האוזר ומנכ"ל משרד רה"מ אייל גבאי פרצו למשרדו בכוח

