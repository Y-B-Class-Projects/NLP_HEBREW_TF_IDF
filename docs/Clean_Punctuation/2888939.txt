רוב הישראלים :  למאבק של נתניהו מול אובמה לא היה סיכוי
בשבוע שבו הצליח הנשיא להשיג את הרוב הרצוי בקונגרס ,  מתפרסם מדד השלום שממנו עולה כי 64% מהציבור היהודי בישראל סבור שלראש הממשלה לא היה סיכוי להכשיל את המאמצים .  עוד עולה ,  כי קיים רוב מובהק נגד הפסקת אש ארוכת טווח עם חמאס
כ-60% מהציבור הישראלי מתנגדים לכך שישראל תסכים להפסקת אש ארוכת טווח עם חמאס בתמורה לפתיחת המעברים לרצועת עזה והקמת נמל ימי - כך עולה מסקר  " מדד השלום "  של המכון הישראלי לדמוקרטיה ואוניברסיטת תל אביב .  בקרב הציבור היהודי בישראל ההתנגדות לצעד כזה ,  שעלה בפרסומים חדשותיים רבים בחודשים האחרונים ,  עומדת על כ-70% ,  ואילו בקרב הציבור הערבי בישראל ישנה תמיכה של קרוב ל-85% בהפסקת אש מסוג זה .  
על פי תוצאות המדד ,  ההתנגדות להסכם הפסקת אש עם חמאס גדולה במיוחד בקרב מצביעי הליכוד ,  מפלגתו של ראש הממשלה ,  בנימין נתניהו ,  שעל פי הפרסומים בארץ ובחו"ל ,  בודק ברצינות אפשרות להפסקת אש כזו .  83% מהמשיבים שהזדהו כמצביעי ליכוד ,  הביעו התנגדות להפסקת אש ארוכת טווח בתנאים האמורים .  בקרב תומכי המחנה הציוני ,  לעומת זאת ,  כ-60% הביעו תמיכה ברעיון ,  ואילו כ-37% הביעו התנגדות .  בחודש שעבר הצהיר יועץ בכיר לראש ממשלת טורקיה ,  במהלך ביקור בעזה ובישראל ,  שישנה התקדמות רצינית לקראת הפסקת אש בין הצדדים ,  אולם בלשכת ראש הממשלה בירושלים מיהרו להכחיש את הדיווח .  
עוד בוואלה !  NEWS:הפרקליטות מחמירה עם מיידי האבנים :  תדרוש תקופות מאסר ממושכותזיהום האוויר נמשך ולא ישתפר עד הלילה :  מי שיאנית הזיהום ? נהג המונית הורשע ברצח שלי דדון ונשלח למאסר עולם 
המדד החודשי בעריכת פרופ' אפרים יער ופרופ' תמר הרמן בחן החודש גם את עמדת הציבור הישראלי לגבי המאבק שניהל ראש הממשלה נתניהו מול נשיא ארצות הברית ,  ברק אובמה ,  בקונגרס האמריקני ,  מאבק שהסתיים השבוע בניצחון פוליטי מובהק לנשיא .  על פי תוצאות הסקר ,  רוב גדול של כ-64% מהציבור היהודי בישראל ,  אומרים כי לדעתם מלכתחילה לא היה סיכוי למאבק של נתניהו להצליח .  48% מהציבור היהודי סבורים שהמאבק של נתניהו נגד אובמה יזיק ליחסי ישראל-ארה"ב ,  ו-37% חושבים שלא תהיה לו כל השפעה .  רק 8% סבורים שהמאבק הזה יתרום ליחסים בין המדינות .  
בנוגע לקשרים בין ישראל לבין יהדות ארצות הברית ,  43% מהציבור היהודי סבורים שהמאבק בקונגרס לא ישפיע לכאן או לכאן ,  29% סבורים שהמאבק יזיק ליחסים הללו ,  ו-17% סבורים שהמאבק דווקא יתרום .  בסנאט האמריקני ישנם עשרה סנאטורים יהודים ,  מתוכם שמונה מתכוונים להצביע בעד הסכם הגרעין עם איראן ,  ורק שניים מתכוונים להצביע נגד .  גם בבית הנבחרים ,  רוב מוחץ של חברי הקונגרס היהודים הודיעו על תמיכה בהסכם ,  ורק בודדים הצהירו על התנגדות .  זאת למרות הקמפיין האדיר שניהלו נתניהו והשדולה הפרו-ישראלית איפא"ק ,  תוך השקעה של עשרות מיליוני דולרים .  
בתשובה לשאלה האם הממשל האמריקני הנוכחי מחויב לשמירה על ביטחונה של ישראל ,  נראה כי למרות המחלוקת הקשה בנושא האיראני ,  רוב הציבור הישראלי עדיין סומך על ארצות הברית :  כמעט שני שליש מהציבור היהודי בישראל  ( 66% )  סבורים שהממשל האמריקני מחויב כיום לשמירה על ביטחונה של ישראל .  שתי המפלגות היחידות שיותר ממחצית המצביעים שלהן סבורים אחרת הן ישראל ביתנו וש"ס .  בנוסף ,  בקרב הציבור היהודי ,  רוב מכריע  ( 73% )  מסכימים עם נתניהו שאיראן הינה איום קיומי על ישראל .  בקרב הציבור הערבי ,  לעומת זאת ,  45% סבורים שהטענה הזו של נתניהו אינה נכונה .  גם 90% מקרב מצביעי מרצ לא חושבים כך ,  לעומת 88% ממצביעי הליכוד שמסכימים עם נתניהו .  
קצת יותר משנה לאחר סיומו של מבצע  " צוק איתן ",  המדד מצביע על כך שהציבור היהודי בישראל חצוי ביחסו למבצע :   :  כ-50% מגדירים את התוצאות די טובות או טובות מאד ואילו 47% מגדירים אותן בכלל לא טובות או לא כל כך טובות .  בקרב הציבור הערבי ,  73% סבורים שתוצאות המבצע אינן טובות .  לבסוף ,  בנושא המשא ומתן המדיני ,  שראש הממשלה נתניהו הביע בשבוע שעבר רצון לחדשו ,  כ-63% מהציבור הישראלי בעד קיום משא ומתן עם הרשות הפלסטינית ,  אולם רק 28% סבורים שיש לו סיכוי להצליח ,  לעומת רוב מוחץ בציבור  67% - הסבורים שלא .
 מדד השלום נערך בחסות תכנית אוונס לגישור ופתרון סכסוכים  ( אוניברסיטת תל אביב )  ומרכז גוטמן לסקרים של המכון הישראלי לדמוקרטיה .  הסקר נערך בטלפון על ידי מכון המחקר  " מדגם "  בתאריכים 30-31 באוגוסט 2015 ,  בקרב 600 מרואיינים ,  המהווים מדגם ארצי מייצג של כלל האוכלוסייה הבוגרת בישראל בגילאי 18 ומעלה .  טעות הדגימה המרבית לכלל המדגם - 4.1%± ברמת ביטחון של 95% .  

רוב הישראלים :  למאבק של נתניהו מול אובמה לא היה סיכוי
בשבוע שבו הצליח הנשיא להשיג את הרוב הרצוי בקונגרס ,  מתפרסם מדד השלום שממנו עולה כי 64% מהציבור היהודי בישראל סבור שלראש הממשלה לא היה סיכוי להכשיל את המאמצים .  עוד עולה ,  כי קיים רוב מובהק נגד הפסקת אש ארוכת טווח עם חמאס

