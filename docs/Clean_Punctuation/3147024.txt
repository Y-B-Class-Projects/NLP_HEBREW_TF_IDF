נתניהו :  טורקיה מפציצה אזרחים ,  שלא תטיף לנו ;  ארדואן :  אתה טרוריסט
ראש הממשלה הגיב לביקורת החריפה של נשיא טורקיה שטען כי ישראל ביצעה  " טבח לא אנושי "  בפלסטינים במהלך  " צעדת השיבה ".  נשיא טורקיה השיב : " אתם הפולשים ,  הפסק לשקר .  הנשק הגרעיני שלך לא יעזור בבוא הזמן "
 ראש הממשלה בנימין נתניהו ונשיא טורקיה רג'פ טייפ ארודאן החליפו היום  ( ראשון )  מהלומות מילוליות ,  בעקבות העימותים האלימים בגבול רצועת עזה בסוף השבוע ,  שבמהלכם נהרגו 16 פלסטינים ,  בהם גם פעילי חמאס .  
נתניהו ,  שהגיב לדבריו התקיפים של ארדואן מאמש ,  דחה את הביקורת על כך שישראל הפעילה כוח רב מדי .  ‏"הצבא המוסרי בעולם לא יקבל הטפות מוסר ממי שבמשך שנים מפציץ אוכלוסיה אזרחית ללא אבחנה ",  כתב בחשבון הטוויטר ,  בהתייחסו למאבק של טורקיה בכורדים בשטחה ובמדינות השכנות . " כנראה שכך מציינים באנקרה את ה-1 באפריל ".  
לקריאה נוספת בנושאצה"ל לתושבי עזה : " לא נחזיר את גופות שני המחבלים עד להשבת חיילינו"חומת מגן מול האג :  האינטרס הישראלי לפתוח בחקירת הירי בגבול 
כמה שעות לאחר מכן ,  ארדואן המשיך במתקפתו נגד ישראל ונגד נתניהו .  הוא כינה אותו  " שקרן "  ו"טרוריסט ".  בנאום שנשא במחוז אדנה ,  אמר ארדואן לנתניהו : " שלוט בעצמך והפסק לשקר .  צבא טורקיה לא פגע באף אחד בעולם ,  ידוע מה עשיתם בעזה ומה עשיתם בירושלים .  אף אחד לא אוהב אתכם בעולם ".  
ישראל ,  אמר ארדואן , " חזקה רק נגד המדוכאים ".  לדבריו ,  על נתניהו שלא  " להתרברב בנשק הגרעיני שבארסנל שלו ,  מאחר שהוא יוכח כבלתי-יעיל בבוא הזמן ".  
נתניהו לא נשאר חייב וכתב בחשבון הטוויטר שלו כי  " ארדואן לא רגיל לכך שעונים לו .  כדאי שיתחיל להתרגל .  מי שכובש את צפון קפריסין ,  פולש לחבל הכורדי וטובח אזרחים בעפרין - שלא יטיף לנו על ערכים ומוסר ".  
אתמול אמר ארדואן כי תגובת ישראל להפגנות ול"צעדת השיבה "  הייתה  " טבח לא אנושי ".  
היחסים בין ישראל לטורקיה נותרו מתוחים למרות הסכם הפיוס שנחתם ב-2016 בעקבות המשבר שפרץ לאחר משט המרמרה ב-2010 ,  שבו נהרגו עשרה אזרחים טורקים אחרי שכוח של השייטת ניסה לבלום את הגעת כלי השיט לרצועת עזה .
 ישראל מאשימה את טורקיה במתן תמיכה לחמאס ,  כולל אירוח של בכירים בזרוע הצבאית .  טורקיה ,  מנגד ,  הובילה את המדינות המוסלמיות שהתנגדו להכרזת נשיא ארצות הברית דונלד טראמפל על ירושלים כבירת ישראל ,  והייתה אחת המדינות שקידמו את הצעת הגיוני לכך באו"ם .  
בתוך כך ,  משרד החוץ של צרפת מסר הערב כי  " חובתן של הרשויות הישראליות להגן על אזרחים "  ודחקה בהן  " לשמור על האיפוק הגדול ביותר "  בעקבות האירועים ברצועה .  בנוסף לכך ,  צרפת  " הדגישה את זכותם של הפלסטינית להפגין בדרכי שלום ". 
 ( עדכון ראשון :  12:18 )  

נתניהו :  טורקיה מפציצה אזרחים ,  שלא תטיף לנו ;  ארדואן :  אתה טרוריסט
ראש הממשלה הגיב לביקורת החריפה של נשיא טורקיה שטען כי ישראל ביצעה  " טבח לא אנושי "  בפלסטינים במהלך  " צעדת השיבה ".  נשיא טורקיה השיב : " אתם הפולשים ,  הפסק לשקר .  הנשק הגרעיני שלך לא יעזור בבוא הזמן "
 
