נסחף בזרם :  נתניהו שינה תמונתו בפייסבוק למריאנו
ראש הממשלה עושה זאת שוב ומשתתף ב"שבוע הדופלגנגר ",  במסגרתו מחליפים משתמשי הרשת את תמונתם לזו של ידוען שדומה להם .  נתניהו בחר בתמונה של כוכב ארץ נהדרת ,  שמחקה אותו
לא כל יום פורים :  ראש המשלה בנימין נתניהו נסחף אחר המגמה האחרונה ברשת החברתית פייסבוק והחליף את תמונת הפרופיל שלו לידוען שדומה לו  החיקוי של מריאנו אידלמן ב"ארץ נהדרת ".  לרגל  " שבוע הדופלגנגר ",  שחל השנה בין ל-9 בפברואר ,  החליפו משתמשים רבים את תמונתם לכפיליהם המפורסמים מרחבי הארץ והעולם .  
הסתבר שנתניהו שוב קלע בול - תוך דקות מרגע העלאתה זכתה התמונה ללייקים ,  לתגובות ולשיתופים רבים .  כנראה שגם יועצי התקשורת שלו הבינו כי בעידן הנוכחי גם ראש ממשלה צריך להרשות לעצמו להשתטות לפעמים וללכת עם הזרם .
 המשמעות של המילה  " דופלגנגר "  היא  " רוח רפאים שהיא כפיל של אדם חי ",  אך מקורו של ה"חג "  החדש הזה אינו ברור .  הגרסה שנפוצה לגבי שורשיו ב-2010 היא שנולד על ידי בחור הודי בשם בוב פטל ,  שפתח ביוזמה לאחר שרבים אמרו לו שהוא דומה לשחקן טום סלק .  על פי הסיפור ,  פטל אימץ את ההשוואה ,  אחרי שהיה מושא לצחוק בקרב עמיתיו .  הוא שינה את תמונת הפרופיל שלו בפייסבוק לזו של סלק וכך יצר את  " שבוע הדופלגנגר ".  
נתניהו ,  שאנשיו מתחזקים חשבונות טוויטר ,  אינסטגרם ,  ערוצי יו-טיוב ומספר דפי פייסבוק ,  הצליח בשנה האחרונה לייצר לא מעט להיטים אינטרנטיים  ( הידועים בכינוי  " מימים ")  ,  כשהאחרון בהם הוא תמונת העץ שצייר בלוח אלקטרוני במסיבת העיתונאים לרגל כניסת ממשלתו לשנה הרביעית .  עוד קודם לכן עורר נתניהו מהומה ברשת עם  " משולש האחריות הלאומית ",  ובתמונות שפשטו ברשת לאחר שחרורו של גלעד שליט :  התרגשותו של נתניהו מהמעמד זכתה לגרסה צינית ויראלית ברשת ,  כאשר התמונה שצולמה של נתניהו מחייך צופה בחיבוק של גלעד ואביו נועם שליט ,  עובדה ברשת בעשרות חיתוכי פוטושופ ונודעה בכינוי  " ביבי-גאמפ ".  נתניהו עצמו הגיב לתופעה בהומור ואנשי התקשורת שלו הכינו גרסה משלהם לתמונת ראש הממשלה מחייך ,  בתוספת הכיתוב  " דוגרי ,  הצחקתם אותי ".  
עוד באותו נושא:לא רק להיפסטרים :  נתניהו פתח חשבון באינסטגרם"200 אלף לייקים לנתניהו ?  רק 17% מהם ישראלים"נתניהו : " תודה על הלייק "  

נסחף בזרם :  נתניהו שינה תמונתו בפייסבוק למריאנו
ראש הממשלה עושה זאת שוב ומשתתף ב"שבוע הדופלגנגר ",  במסגרתו מחליפים משתמשי הרשת את תמונתם לזו של ידוען שדומה להם .  נתניהו בחר בתמונה של כוכב ארץ נהדרת ,  שמחקה אותו

