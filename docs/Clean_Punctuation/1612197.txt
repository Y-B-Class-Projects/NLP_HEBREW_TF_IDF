הורים שכולים : " עסקת שליט - כניעה לטרור "
 ארגון נפגעי הטרור אלמגור זועם על הכוונה לשחרר אסירים עם  " דם על הידיים "  בתמורה לחייל החטוף .  מאיר אינדור לוואלה !  חדשות : " נתניהו רופס ולחיץ .  העסקה הנרקמת גרועה יותר מעסקת ג'יבריל "
  ( באדיבות הערוץ הראשון ) 
בארגון נפגעי הטרור  " אלמגור "  זועמים על ראש הממשלה בנימין נתניהו ,  על רקע הדיווחים ,  לפיהם הוא הביע נכונות לשחרר מאות אסירים  " עם דם על הידיים "  בתמורה לחייל החטוף גלעד שליט .  ראש הארגון מאיר אינדור אמר הבוקר  ( שני )  לוואלה !  חדשות בתגובה לדיווחים ,  כי  " יש לנו ראש ממשלה חלש שנכנע באופן סידרתי .  כל פיגוע שיבוצע על ידי המחבלים שישוחררו ייזקף לחובתם של ביבי וברק ".  
" בעבר אמר נתניהו שהוא לא ישלם שום מחיר ואף הקדיש בספרו פרק שלם לביקורת על עסקת ג'יבריל ",  אמר אינדור .  הוא גילה גם כי לפני הבחירות נפגש עם נתניהו ,  וזה הבטיח לו כי כשיגיע לשלטון יילך בדרך הפוכה לעסקה .  נתניהו אף הזכירה בפגישה שאחיו ,  יוני ,  נהרג בדרך הפוכה ,  במבצע לחילוץ בני הערובה הישראלים באנטבה .  " הנה הוא משלם עכשיו יותר ",  אמר אינדור בתסכול . " הוא לא עמיד בלחצים ,  ואחרי לחץ של חודשיים מונה חגי הדס והוא נסוג מכל מה שנאמר בעבר ".  אינדור הוסיף כי  " מאחר שהוא נכנע סדרתית בכל עימות ,  הוא עוקף את העימות משמאל ,  ואנחנו מודאגים מאוד שברפיסות זו והתחברותו עם ברק גם לא תהייה פעולה מול אירן ". 
לדברי ראש ארגון נפגעי הטרור , " כעת נתניהו מונע מעצמו לחצים מכיוון אחד ,  אבל הוא פותח חשבון איתנו ". הוא הוסיף ,  כי ארגונו ייצא למסע הסברה נרחב נגד עסקת שליט . " נחצה את ישראל לאורכה ולרוחבה ונבהיר את חרפת העסקה ",  הצהיר . " נבהיר כמה העסקה הזו מסוכנת ,  וכל פיגוע שיבוצע על ידי המחבלים ששוחררו ייזקף לחובתם של ביבי וברק .  לא ניתן להם לשכוח את זה עד שהעסקה הזו תדבק אליהם גם פוליטית ,  כפי שקרה בעסקת ג'יבריל ".  
מחר צפויים להגיע נציגים של נפגעי הטרור וקצינים לכנסת כדי להביע את התנגדותם לעסקה ,  וביום רביעי צפויה להיערך הפגנה מול ביתו של ראש הממשלה נתניהו .  אינדור ציין גם כי בכוונת הארגון לעתור לבג"צ נגד הסתרת נתוני העסקה מהציבור . " ההורים השכולים תובעים לפרסם את שמות המחבלים הצפויים להשתחרר על מנת לאפשר דיון ציבורי ",  אמר .
" לא היתה עסקה כל כך חמורה מאז עסקת ג'יבריל בשנות השמונים ,  בה לראשונה שוחררו מחבלים עם דם על הידיים ",  הוסיף אינדור . " הפעם העסקה עוד יותר גרועה ,  אז רק אחד מהמחבלים ,  קוזו אוקומוטו ,  היה אחראי על פיגוע המוני .  הפעם משחררים רוצחים שביצעו פיגועים המוניים ,  בעלי יכולות ארגוניות ,  כאלה שארגנו ויזמו פיגועים ".  לדברי אינדור , " ברור שהחזרתם לבתיהם תביא במוקדם או במאוחר גלי טרור ,  תעודד אחרים לבצע פיגועים ותעודד חטיפות נוספות ". 

הורים שכולים : " עסקת שליט - כניעה לטרור "
 ארגון נפגעי הטרור אלמגור זועם על הכוונה לשחרר אסירים עם  " דם על הידיים "  בתמורה לחייל החטוף .  מאיר אינדור לוואלה !  חדשות : " נתניהו רופס ולחיץ .  העסקה הנרקמת גרועה יותר מעסקת ג'יבריל "
 
